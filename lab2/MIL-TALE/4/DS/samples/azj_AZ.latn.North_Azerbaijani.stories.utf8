MƏTN və illüstrasiyalar:
 İSA MƏSİH
 Ən böyük hekayə
 Lüğət… Allahın Oğlu: İsanın adıdır. İsa yer üzünə Allahın Oğlu kimi gələn Allahdır.
 Allahın Padşahlığı: adamlar Allaha itaət göstərdiyi yerdə Allahın Padşahlığı olur.
 Bağışlanma: heç kimin layiq olmadığı halda Allah bağışlayır. Günaha görə səmimiyyətlə kədərlənən və dəyişmək istəyən adamı Allah bağışlayır. Günahımızın cəzasını İsa Öz üzərinə götürdüyünə görə bağışlanma mümkün oldu (səh.58).
 Çarmıx: İsanın könüllü surətdə üzərində öldüyü işğəncə alətidir. Bu, İsanın davamçılarının hamısı üçün bir işarə oldu (səh.25, 50).
 Dirilmə: İsa ölülər arasından dirildi. Bir gün hər kəs diriləcək. Sonra Allah hər bir kəsi mühakimə edəcək (səh.53-57).
 Dua: Allah ilə səssiz və ya uca səslə edilən söhbət (səh.18,19, 42). Əbədi həyat: Allahın niyyətinə uyğun İsa ilə həyat. Bu həyat ölümə qalib gəlir və sonsuzdur (səh.23, 29-30, 59).
 Günah: Allaha qarşı etdiyimiz əməllər. Günah bizi Allahın bizim üçün nəzərdə tutduğu məqsəddən yayındırır (səh.4).
 İblis: Allahın və adamların gözə görünməz düşməni (həmçinin, Şeytan adlanır).
 İman: Allaha etibar edərək Onun söylədiklərini yerinə yetirmək.
 İsa: Allahın Oğlunun adıdır. Mənası belədir: "Allah xilas edir".
 Mələk: Allahın gözə görünməyən elçisidir (səh.5).
 Məsih: "Məsh olunmuş Padşah" (səh.52,55).
 Müqəddəs Kitab: Müqəddəs Kitabda siz Allahın insanlara münasibəti və davranışı barədə oxuya bilərsiniz.
 Müqəddəs Ruh: İsanın ardınca gedən adamların qəlbində Allah Müqəddəs Ruh vasitəsilə yaşayır (səh.58).
 Pasxa: İsanın dirilməsi qeyd edilən bayramdır. Yəhudilər Pasxa bayramını həmin gün qeyd edirlər (səh.38,54).
 Qayıtma: İsa yer üzünə qayıdanda hər şey yeni olacaq. Allah göyləri və yeri yeniləşdirəcək (səh.57).
 Rəbbin Süfrəsi: İsanın davamçıları çörək və şərab ilə Onun ölümünü və dirilməsini xatırlayırlar (səh.41).
 Şagird: İsanın davamçısı (səh.18). Xeyir-dua: Allahın iradəsini yerinə yetirən adamlara verdiyi bütün xeyirxahlıqdır.
 İSA MƏSİH KİMDİR?
 İsa təxminən 2000 il əvvəl İsraildə yaşamışdır. Biz Onu "İsa Məsih" adlandırırıq. Yəni O, Padşahdır. Həmçinin, İsa Allahın Oğlu və Bəşər Oğlu da adlanır. İsa həm Allaha, həm də insanlara məxsusdur. İsanın həyatı Müqəddəs Kitabda təsvir olunur. Bu, ən ecazkar hekayədir.
 İsanın dövrü
 Bizim eramız İsanın doğulmasından başlayır. O vaxt adamlar piyada, eşşəyin, dəvənin və ya atın belində gəzirdilər. Roma İmperiyası Avropanın böyük hissəsini, Orta Şərqi və Şimali Afrikanı işğal etmişdir. Adamların əksəriyyəti oxuyub-yaza bilmirdi, İsraildə yaşayan yəhudilər isə oxuyub yaza bilirdilər. Onlar "Kitab əhli" adlanırdı.
 Allah Müqəddəs Kitab vasitəsilə danışır. Allah mövcud olan bütün şeyləri yaradıb. O, bütün adamlarla dost olmaq istəyir. İsa bunu aydın göstərdi!
 Qalileya
 Kefernahum
 Aralıq dənizi
 Nazaret
 Samariya
 Qalileya gölü
 İordan
 Yerusəlim
 Yəhudeya
 İsrail İsanın dövründə Paytaxt: Yerusəlim
 Əyalətlər: Qalileya, Samariya, Yəhudeya.
 Ərazi: təxminən 28000 km2.
 İqlim: Subtropik.
 Siyasi vəziyyət: B.e.ə. 63-cü ildən başlayaraq, Romalılar İsrailin üzərində hökmranlıq edirdilər.
 Hakimiyyət: Roma hakimi Ponti Pilat İsrail üzərində hökm edir. Roma İmperatoru Tiberi onun başçısıdır.
 Din: Yəhudi dini. Yəhudilərin Yerusəlimdə məbədləri olub. Kahinlər müxtəlif dini işlərlə məşğul idilər, müəllim olan fariseylər isə xalqa Müqəddəs Kitabdan göstərişlər verməli idilər.
 Dil: İbrani (Yəhudilərin dili), Yunan (beynəlxalq miqyasda danışılan dil), Latın (Romalıların dili).
 Nə üçün bütün bu adamlar çayın sahilinə toplaşıblar?
 Özünüzü hazırlayın! Allah yenilik göndərir!
 Allahdan qaça bilməzsiniz. Allahın cəza baltası artıq ağacların dibində yatır.
 Yeni həyata başlayın!
 Yaxşı bəhrə verməyən hər ağac kəsilir və oda atılır.
 Bunu eşidirsiniz? Məgər kifayət qədər xeyirxah deyilikmi?
 Allahın cəzasından qaçmaq olmaz. Məndən sonra gələn sizi daxildən dəyişəcək. O, sizi xilas edəcək.
 Həyatınızın dəyişməsini istəyirsinizmi? Gəlib suda vəftiz olun.
 İndi günahlarınızdan təmizləndiniz və yeni həyata başlaya bilərsiniz.
 Çaydakı vaizi hamı Vəftizçi Yəhya adlandırır...
 Sonra isə...
 Bu, mənim barəmdə deyil. Mən sizi başqası üçün hazırlayıram. O, bizə Allahın istədiyini göstərəcək. O, sizi Allahın Ruhunun alovunda vəftiz edəcək. Bu, sizi tamamilə dəyişəcək.
 Qəflətən səmadan bir səs gəldi...
 Bəli, sən Mənim sevimli Oğlumsan! Sən Mənim ürəyimcəsən.
 Mən yox... Sən məni vəftiz etməlisən!
 Belə etmək gərəkdir. Bununla Allahın iradəsini yerinə yetirmiş olarıq.
 Ata, Padşahlığın gəlsin, Sənin iradən olsun!
 Vəftizçi Yəhya İsrail xalqını Məsihin gəlişinə hazırlayır. Bu vaxt Roma dünyanın böyük hissəsi üzərində hökm sürür. İsrail Roma İmperiyasının balaca bir hissəsidir.
 İSRAİL
 KEFERNAHUM
 NAZARET QANA
 Yəhudi xalqı Məsihi gözləyirdi. Qədim kitablarında peyğəmbərlər Onun gəlişi barədə yazırdılar. O, İsraili böyük xalq edəcək...
 İORDAN
 QALİLEYA
 YERUSƏLİM
 YƏHUDEYA
 Lakin İordan çayında Vəftizçi Yəhya İsanı qurbanlıq Quzu kimi təqdim edir... Baxın, budur dünyanın günahını Öz üzərinə götürən Allahın Quzusu!
 Allahın Ruhu İsanı səhraya aparır...
 Qırx gün və qırx gecə İsa səhrada tək qaldı. O, yemək yemir. O, dua edir. O, Özünü hazırlayır...
 İsa zülmət hakimi İblis ilə üzləşir. Allahın və insanların düşməni olan İblis dünyaya nifrət, xəstəlik və ölüm vasitəsilə hökm edir...
 İsa Allahın planını yerinə yetirməlidir. Allah insanların mühakimə və ölüm qorxusundan azad olmasını istəyir... Bəli, Ata! Sənin iradəni etmək istəyirəm!
 Lalkin İblis İsanı Allahın tapşırığından yayındırmaq üçün Onun ağlına fikirlər göndərir. Allahın Oğlusansa, bu daşları çörəyə çevir!
 Allahın Oğlusansa, bunu təsdiq et! Məbədin damından tullan. Yazılıb ki, mələklər Səni əllərində aparacaqlar.
 Bax, yer üzündə bütün hakimiyyəti Sənə verəcəyəm. Təkcə qarşımda diz çök.
 Xeyr! Allahın Kitabında yazılıb: "İnsan təkcə çörəklə deyil, Allahın hər kəlamı ilə yaşayar".
 Bundan sonra İblis İsanı bir müddət tərk edir. Mələklər gəlib İsaya xidmət etdilər...
 İsa doğulduğu Qalileya diyarına qayıdır. O, Allahın Ruhu ilə doludur. Adamlar Onun ardınca gəlir. Onlar İsanın Məsih olduğunu bilmək istəyirlər...
 Xeyr! Allahın Kitabında yazılıb: "Allahı sınama".
 Məndən uzaq ol, İblis! Çünki belə yazılıb: "Yalnız Allaha ibadət və xidmət etmək gərəkdir".
 Qalileyanın dağlıq bölgəsində yerləşən Qana şəhərində toydur...
 Anası və dostları ilə birlikdə İsa da bu ziyafətdədir.
 Lalkin toyun ortasında...
 Nə edək? Şərab qurtardı!
 İsa sizə nə desə, onu da edin.
 Bu böyük qabları su ilə doldurun, sonra ziyafətin başçısına onu dadmağa verin.
 Su? Bu ki, şərabdır! Əla şərab!
 Bunun dadına baxın! Ən yaxşı şərabı axıra saxlamısınız.
 ?
 Nə gözəl ziyafətdir! Nə gözəl toydur! Su şəraba çevrilib! Ən gözəl şərabdır!
 Nazaretli İsa bunu etdi!
 O Kimdir ki?
 Kefernahum Qalileya gölünün sahilində yerləşən balıqçıların kəndidir. Burada İsa Allahın işləri barədə danışmağa başlayır...
 Burada O, ilk şagirdlərini seçir...
 Ağa, biz bütün gecə çalışmışıq, ancaq heç nə tuta bilməmişik.
 Peter, dərinliyə gedib torlarını at.
 Ancaq Sənin sözünlə...
 Nə?! Buna inana bilmirəm!
 Yaqub! Yəhya! Köməyə gəlin! Ömrümdə bu qədər balıq tutmamışdım!
 Rəbb, məndən uzaq ol. Mən günah ilə dolu bir adamam.
 Qorxma, Peter.
 Bundan sonra adamlara Xoş Xəbəri söyləyəcəksən.
 Ardımca gəl!
 İsa İsrailin Şimalında şagirdləri ilə səyahət edir. O, Allahın Padşahlığının gəlişi barədə hamıya danışır. Onun sözləri güclüdür, lütf ilə doludur. O, xəstələrə şəfa verir və insanları İblisin buxovlarından azad edir. Bir çox adam Onun ardınca gedir. Adamlar həmçinin başqa bölgələrdən, hətta paytaxt Yerusəlimdən də gəlirlər...
 Allahın xeyirxahlığına ehtiyac duyanda nə bəxtiyarsınız! Onu bol alacaqsınız!
 Allaha ehtiyac duyanda siz nə bəxtiyarsınız! Onun yeni dünyasında yaşayacaqsınız.
 Kədərlənəndə nə bəxtiyarsınız! Çünki təsəlli alacaqsınız.
 Başqalarına yaxşılıq edəndə nə bəxtiyarsınız! Bunun əvəzində Allah sizə yaxşılıq edəcək. Sülh yaradanda sizə "Allahın övladları" deyəcəklər.
 Özünüzə arzuladığınızı başqalarına da arzu edin.
 Qadına ehtirasla baxan ürəyində artıq onunla zina etmişdir.
 Sabahı fikirləşməyin. Əvvəlcə Allahı axtarın və Onun iradəsini yerinə yetirməyə çalışın. Qalan şeylər isə sizə əlavə olunacaq.
 Düşmənlərinizi sevin və onlar üçün dua edin.
 Göz bədənin nurudur. Gözünüz təmiz olsa, bütün bədəniniz nurlu olar. Gözünüz tutqundursa, zülmətdə yaşayırsınız.
 Yaxşılıq edəndə adamların diqqətini özünüzə cəlb etməyə çalışmayın. Bunu gizlicə edin.
 Heç kim iki ağaya xidmət edə bilməz. Ya Allaha, ya da sərvətə xidmət edə bilərsiniz.
 Dediyim kimi edin. Onda evini qaya üzərində tikən adama bənzəyəcəksiniz. Əks halda evinizi qum üzərində tikmiş olarsınız.
 Bir gün Kefernahumda adamlar İsanın ətrafına toplaşmışdılar.
 Nə baş verir?
 İçəri keçə bilməyəcəyik.
 Onlara dəyməyin! Bu dostların imanı böyükdür.
 Damı söküb onu döşəyin üstündə endirməliyik. Başqa yol yoxdur. Eşitdiniz bunu? O, bunu necə deyə bilər?
 O, Allaha küfr edir! Günahları yalnız Allah bağışlaya bilər!
 Nəyi demək daha asandır: "Günahların bağışlandı", yoxsa "Qalx ayağa və yeri"?
 Günahların bağışlandı!
 Məsih günahları da bağışlaya bilər. Mən həmçinin deyirəm: "Döşəyini götürüb get!"
 Topal gəzir! İnanılmazdır!
 İsa çoxlu yaxşılıq edir. O, müdrikdir və səlahiyyətlə danışır. O, Allahın mərhəmətini və lütfünü göstərir. Lalkin adamların hamısı Ondan razı deyil. Rəhbərlər Onun Qanuna itaət etməsini yoxlamaq istəyirlər. Məsələn, Şənbə günündə heç bir iş görmək olmaz.
 Bəli! Şəfa aldım! Sağ olsun İsa!
 Əli qurumuş bir nəfər gəlib. Bu gün yaxşılıq etmək olarmı?
 Əlini uzat!
 İsanı aradan götürməliyik!
 Şükür! Şəfa aldım!
 Yerusəlimin rəhbərləri bilməlidirlər ki, O, adamları azdırır!
 İsa ilə rəhbərlərin arasında gərginlik artdıqca, İsa uzaqlaşırdı. O, şagirdləri ilə birgə qayığa minib gölün o tayına gedir. Lakin...
 Ağa, kömək et! Batırıq!
 Nə üçün qorxursunuz? İmanınız haradadır?
 Sakit! Sakit olun!
 Onlar gölün o biri sahilinə gəlib çatdılar. Dağlardan bağırtı səsi gəlir...
 AAAAH!
 Burada bir nəfər tək yaşayır. O, cinə tutulub... O gəlir! Odur! Vay!
 Yaxşı, yaxşı, İsa!
 Ey şər ruhlar, bu adamı tərk edin! Səninlə nə edə bilərik? Sən Uca Allahın Oğlusan!
 Adınız nədir? Legion, çünki biz çoxuq.
 Bizi donuzların içinə göndər.
 Gedin!
 ?
 Mən yaxşı oldum!
 Get! Bizdən uzaq ol!
 Səninlə gələ bilərəmmi?
 Xeyr, burada qal. Allahın sənə etdiyi barədə hamıya danış.
 Mən yalnız Allahın söylədiyini edirəm. Məni O göndərdi.
 İsa dua etmək üçün tez-tez tənha yerlərə gedirdi. Bütün gecə dua edəndən sonra İsa on iki şagirdini seçdi. O, onları iki-iki göndərdi. Onlara İblisin ruhları və xəstəliklər üzərində səlahiyyət verdi...
 Bunlar qardaşdır. Peter ilə Andrey...
 Bunlar da qardaşdır: Yaqub ilə Yəhya.
 Filip və Natanel...
 Tomas və Matta (əvvəllər Roma işğalçıları üçün vergi yığan olub)...
 Tadday və başqa Yaqub...
 Gedin! Sizi qəbul edən Məni qəbul edir. Məni qəbul edən isə Məni Göndərəni qəbul edir.
 On iki həvari tapşırığı yerinə yetirib sevinclə qayıtdılar. Onlar İsanın dediklərini yerinə yetirdilər. Bundan sonra İsa onlarla birlikdə tənha bir yerə getmək istədi, lalkin adamlar buna imkan vermədilər...
 Baxın, biçin hazırdır, işçi isə azdır. Biçinin Ağasına dua edin ki, məhsulu yığmaq üçün işçi göndərsin.
 Şimon və Yəhuda İskaryot.
 İsa vəz edir və şəfa verməkdə davam edirdi. Bu vaxt isə... Filip, axşam düşür. Adamlar nə yeyəcəklər? Onlara siz yemək verin.
 Bizdə 200 qəpik pul var. Bu, çatmaz.
 İsa Allaha şükür edir...
 Bir oğlanın beş çörəyi və iki balığı var. Başqa heç nə.
 Çörəyi bölür və balıqlarla birlikdə paylayır.
 Adamları əlli-əlli oturdun.
 İsa çörəyi çoxaltdı və minlərlə adam doyunca yedi...
 O, doğrudan da, vəd olunmuş Məsihdir! Onu padşah etməliyik!
 Baxın! Qalıqlardan on iki zənbil doldu!
 İndi adamları evə göndərmək vaxtıdır. Qayığı götürüb gölün o tayına keçin. Mən isə dağa çıxıb dua edəcəyəm.
 Həmin gecə...
 AAAAH! Bu, kabusdur! Qorxmayın, Mənəm.
 Rəbb, bu Sənsənsə, suyun üstü ilə yanına gəlməyə mənə əmr et.
 Gəl!
 Rəbb, məni xilas et!
 Nə üçün şübhə etdin, Peter?
 Müəllim, buraya nə vaxt gəldin?
 Bəziləri İsanı padşah etmək istəyir. Onlar ümid edirlər ki, O, Roma işğalçılarını buradan çıxarar. İsanın düşmənləri çox idi. Adamlara kömək etdiyinə baxmayaraq, din adamları Onun qanunu pozduğuna əmin idilər və adamları Ona qarşı qaldıraraq Onu məhv etməyə çalışırdılar.
 Mən əbədi həyat verən çörəyəm. Dünyaya həyat vermək üçün bədənimi qurban verirəm.
 Sizə verdiyim çörəyə görəmi Məni axtarırsınız?
 Öz bədənini bizə necə yeməyə verə bilər? Cəfəngiyatdır!
 Fani qidaya görə deyil, əbədi həyat verən əbədi qidaya görə narahat olun.
 Siz də getmək istəmirsinizmi?
 Get buradan! O, hamını aldadır!
 Rəbb, haraya gedək? Əbədi həyatın sözləri Səndədir!
 İsanı hədələyirdilər. Bəzi adamlar Onu daşqalaq etmək istəyirdilər. O, Qalileyadan gedir. Həm kişi, həm də qadınlardan ibarət davamçıları ilə birlikdə İsa İsrailin digər bölgələrində vəz edirdi...
 Sonra O, Yerusəlimə gedir...
 QALİLEYA
 YERUSƏLİM
 İSRAİL Yolda... Adamlar Mənim barəmdə nə deyirlər?
 Bəs siz?
 Sizcə, Mən kiməm?
 Onlar Səni peyğəmbər hesab edirlər.
 Sən Var olan Allahın Oğlu Məsihsən!
 Bunu heç kəsə deməyin. Məsih Yerusəlimə getməli, əzab çəkib ölməlidir. Üçüncü gün isə O, diriləcək.
 Yol boyu adamlar edam olunub. Onlar Roma qaydasına görə çarmıxa çəkilirlər...
 Mənə məxsus olmaq istəyənlər öz çarmıxını daşıyıb ardımca gəlməlidirlər.
 Yalnız bir Allah var, bunu bilməlisiniz.
 Bu həyatdan tutan həyatını itirəcək. Mənə görə həyatdan əl çəkən onu əldə edəcək.
 Əsas Allahı bütün varlığınızla, yaxınınızı da özünüzü sevdiyiniz kimi sevməkdir.
 Qanuna görə, İsraildə dəri xəstəliyi olan adamlar natəmiz hesab olunurlar. Onlar ayrı yaşayırlar. Heç kim onlara toxunmamalıdır....
 Xəstə yaxınlaşanda başqa adamlara uca səslə xəbər verməlidir.
 Natəmiz! Natəmiz!
 İsa, Rəbb! Bizə mərhəmət et!
 Kahinin yanına gedək? Bizə baxsın?
 Onda şəfa alacağıq?
 Əla! Tam sağalmışıq!
 Sağlamıq!
 Gedin, özünüzü kahinə göstərin!
 ?
 !
 Gedək!
 On nəfər şəfa almadımı? Bəs o biriləri niyə gəlib Allaha şükür etmədilər?
 Şükür! Allah xeyirxahdır! Çox sağ ol!
 Qalx ayağa! İmanın sənə yalnız şəfa gətirmədi. İmanın səni xilas etdi.
 İsa pis ad çıxarmış adamlarla oturubdurur. Məsələn, pozğun qadınlarla, Romalılar üçün işləyən vergiyığanlarla. Din rəhbərləri Yerusəlimdən İsanın yanına nümayəndə göndərdilər. O, bu qədər xeyirxah ola bilməz. Onda bir nöqsan tapıb Onu ittiham etmək istəyirdilər...
 İsa şənbə günü xəstəyə şəfa verdi, lakin bu gün iş görməyə icazə verilmirdi.
 İsa uşaqlara da xüsusi diqqət yetirirdi.
 Şəfa al!
 Uşaqları buraxın, qoy Mənim yanıma gəlsinlər. Allahın Padşahlığı onlar kimilərindir.
 Məsih itmişləri xilas etməyə gəldi.
 İsanı Yeruşəlimin yanındakı Bet-Anya kəndinə çağırdılar. Lazar xəstədir. Bacıları Marta və Məryəmlə birlikdə, o, İsanın dostu idi. İsa kəndə gələndə Lazarın dörd gün əvvəl öldüyünü və dəfn edildiyini eşidir.
 Burada olsaydın, qardaşım ölməzdi!
 Dirilmə və Həyat Mənəm. Mənə iman edən hər kəs yaşayacaq. Buna inanırsanmı, Marta?
 Rəbb!
 Qardaşın diriləcək, Marta.
 Bəli, Rəbb! Sən gözlədiyimiz, vəd olunmuş Məsihsən. Sən Allahın Oğlusan.
 Bilirəm, o, son gündə diriləcək və əbədi yaşayacaq.
 Onu harada basdırdınız? Gəl bax, Rəbb!
 Gör Lazarı necə sevirdi!
 Ölünü kəfənə büküb qayadakı mağaraya qoyurdular. Onun ölümünün qarşısını ala bilməzdi?
 Rəbb, artıq iylənib. Dörd gündür öldüb. Allahın izzətini görəcəksiniz.
 Daşı kənara çəkin!
 Ata, bunu edirəm ki, adamlar Mənim kim olduğumu bilsinlər.
 Onu açın və buraxın getsin.
 Lazar, bayıra çıx!
 Yerusəlimdəki rəhbərlər İsa və Onun davamçılarına görə çox narahat idilər.
 O adam çox möcüzələr edir.
 Bu, belə davam etsə, Romalılar müdaxilə edəcəklər!
 Onlar bizim məbədimizi dağıdacaq, özümüzü də məhv edəcəklər.
 Özünüz fikirləşin! Hamı məhv olmaqdansa, bir nəfərin hamının uğrunda ölməsi yaxşıdır.
 Beləliklə, İsa öldürülməlidir.
 Bir nəfər hamıya görə ölməlidir! Buna görə din rəhbərləri İsanı tutmağa çalışdılar. O, Yerusəlimə gəlir. Bu, yaxşıdır. Onlar Romalıların Onu edam etməsini istədilər...
 O vaxt isə Bet-Anyada bayram idi...
 Məryəm!
 Belə israfçılıq nəyə lazım? Bu ətir çox qiymətlidir.
 Bunu satıb kasıblara kömək edə bilərik.
 Ona dəymə, Yəhuda. O, bu ətri Mənim dəfn günüm üçün saxlayıb.
 Pasxa bayramı yaxınlaşır. İzdiham Yerusəlimə gəlir. Onlar məbəddə qurbanlar təqdim edəcəklər.
 Təhlükəyə baxmayaraq, İsa şəhərə daxil olur.
 Adamlar Onu salamlayırlar... Allahın adı ilə gələnə eşq olsun!
 İsrailin padşahı!
 Yerusəlim, kaş sülhü qəbul edə biləydin! Ancaq bunu istəmirsən.
 İzzət!
 Hosanna!
 Bütün dünya bu Adamın ardınca gedir. O, buna son qoymalıdır!
 Paytaxtdakı məbəd Yəhudi dininin mərkəzidir.
 Lakin qurbanlıq quzu adamı təqsirdən, xəcalətdən və mühakimə qorxusundan təmizləyə bilərmi?
 Birdən İsa gəldi...
 Pasxa bayramında quzular qurban gətirilirdi.
 Adamların günahlarına görə qurbanlar kəsilirdi.
 Məbədin həyətində adamlar alver və pul dəyişməklə məşğul idilər.
 Allahın evi Dua evi olmalıdır. Siz isə onu quldur yuvasına çevirmisiniz!
 Biz Onu öldürmək üçün fürsət axtarmalıyıq.
 O, təhlükəlidir. Adamlar isə Onun hər sözünə qulaq asırlar.
 Onu tutmağa çalışmalıyıq. Sonra Onu öldürtdürərik.
 Ancaq bayramda olmaz. Pasxa vaxtı olmamalıdır.
 Ona görə nə qədər pul verərsiniz?
 Sənə otuz gümüş pul verərik. Bu, qulun qiymətidir.
 İsanı sizə təslim edərəm.
 Bu, Onun şagirdlərindən biri olan Yəhudadır.
 Pasxadan əvvəl İsa adamları məbəddə öyrədirdi. O, Yerusəlimin dağılması barədə əvvəlcədən xəbər verdi. Onda hamı qaçmalıdır. Lalkin O, adamları sevməkdə davam edəcək. Sonra İsa Peter və Yəhyadan Pasxa süfrəsini hazırlamağı xahiş edir.
 Axşam İsa on iki şagirdi ilə birgə şəhərdə görüşür.
 Bunu bu gün edəcəyəm.
 Əzab çəkməzdən əvvəl sizinlə Pasxa yeməyini yeyəcəyəm.
 Mən sizin yanınızda xidmətçi kimiyəm.
 Səlahiyyətli adamlar onlara xidmət edilməsini istəyirlər.
 Aranızda ən çox xidmət edən ən böyük olacaq.
 Rəbb, Sən qul kimi ayaqlarımı yuyacaqsan? Qoymaram!
 Peter, mən ayaqlarını yumasam, Mənə məxsus ola bilməzsən.
 Siz mənə Rəbb və Müəllim deyirsiniz. Mən sizin ayağınızı yudum. Onda siz də eyni yolla bir-birinizə xidmət etməlisiniz.
 Nə edəcəksəns ə, tez et!
 Rəbb, onda başımı da, əllərimi də yu.
 Təmiz adamın yalnız ayaqlarını yumaq gərəkdir.
 Ya Rəbb, mən deyiləm ki?
 Sizlərdən biri Mənə xəyanət edəcək. Heç vaxt!
 Bunu Məni xatırlamaq üçün edin.
 Bu çörəyi yeyin. Bu, Mənim bədənimdir. Sizə yeni əmr verirəm. Mən sizi sevdiyim kimi, siz də bir-birinizi sevin.
 Bu şərabı için. Bu, günahlarınızın bağışlanması üçün axıdılan Mənim qanımdır. Beləliklə, Allah sizinlə yeni əhd bağlayır. Əgər bir-birinizə məhəbbətiniz olsa, bütün insanlar biləcək ki, siz Mənim şagirdlərimsiniz.
 Ya Rəbb, niyə indi ardınca gələ bilmərəm? Sənin üçün canımı verərəm.
 Peter, xoruz banlamazdan əvvəl sən Məni üç dəfə inkar edəcəksən.
 Həmin axşam İsa Öz şagirdləri ilə birlikdə şəhərdən çıxdı. Yəhuda onlarla deyildi.
 Sizi qoyub gedirəm, ancaq Ata Öz Müqəddəs Ruhuni sizə göndərəcək. O, sizə kömək edəcək və həmişə sizinlə olacaq.
 Getdiyim yolu bilirsiniz.
 Ata, mümkünsə, bu əzab Məndən yan keçsin.
 Yol, həqiqət və həyat Mənəm. Mənim vasitəçiliyim olmasa Atanın yanına heç kəs gələ bilməz.
 Burada qalın. Mən dua etməyə gedəcəyəm.
 Lakin Mənim iradəm deyil, Sənin iradən olsun.
 İndi necə yata bilirsiniz? Oyanın! Budur, xain gəlir.
 Öpdüyüm adamı tutun.
 Salam, Müəllim!
 Yəhuda, Məsihi öpüşlə ələ verirsən?
 Dayanın!
 İsa Özünü təslim edəndə Onun davamçıları Onu tərk edib qaçdılar.
 Rəbb, döyüşəkmi?
 İsa yəhudi rəhbərlərinin başçısı olan baş kahinin yanına aparıldı. Peterlə Yəhya bir qədər kənarda Onun ardınca gedirdilər.
 Peter yavaş-yavaş məhkəmə həyətinə keçdi.
 Sən də Onunla deyildinmi?
 Xeyr, mən heç o Adamı tanımıram.
 Sən onlardan birisən.
 Yox, əlbəttə ki, deyiləm.
 Əminəm, səni onlarla görmüşəm.
 Heç bilmirəm nə barədə danışırsınız.
 Qukquluquuu!
 İsa Peterin gözlərinin içinə baxdı...
 Gəl, bizə peyğəmbərlik et. Səni kim vurdu? Səhər İsanı yəhudi başçılarının iclasına gətirdilər. Baş kahin İsanı sorğu-suala tutur. Sən Allahın Oğlusanmı?
 Küfr! O ölməlidir. Qoy Romalılar Onu sorğu-suala tutsunlar. Bəli.
 İsanı Roma hakimi Pilatın yanına gətirdilər. Yəhudi rəhbərləri İsanı ittiham edirdilər.
 Bu ittihamlara nə cavab verirsən? Heç nə?
 Nə etmisən ki?
 Onda bir günah görmürəm. Pasxa bayramına bir nəfəri azad etməliyəm. Kimi azad edim: Barabbanı, yoxsa Yəhudilərin Padşahını?
 Mən Həqiqəti göstərməyə gəlmişəm.
 Həqiqət nədir?
 Barabbanı! Barabbanı azad edin.
 Bəs İsa ilə nə edim?
 Onu çarmıxa çək!
 O, Özünü Padşah adlandırır.
 Onu azad etsən Qeysərin dostu deyilsən.
 Onun yerinə sən azad oldun.
 …, 37, 38, 39!
 Barabba İsanın əvəzinə azad oldu. İsa təqsirkardır. Onun ölümündə mənim təqsirim yoxdur.
 Yəhudilərin Padşahı!
 Baxın, budur O!
 Onu çarmıxa çək!
 Çarmıxa çək!
 Çarmıxa çək!
 Pilat ölüm hökmünü imzalayır. İsa çarmıxı Yerusəlimin küçələri ilə daşımalıdır.
 Edam yeri şəhərdən kənardadır. O yerin adı Qolqota, yəni "alın yeri"dir.
 Əsgərlər İsanı çarmıxa çəkirlər.
 Yəhuda isə etdiyi işə görə peşman oldu.
 Günahsız adamı ələ verdim.
 Ondan bizə nə? Özün bil.
 Səhv etdim.
 İsa iki qatilin arasında çarmıxa çəkildi. Ata, onları bağışla. Onlar nə etdiklərini bilmirlər.
 Çarmıxda üç dildə yazılan lövhəcik yerləşdirdilər: "Yəhudilərin Padşahı İsa".
 İsa ağrıkəsici içkidən imtina etdi.
 Əsgərlər İsanın paltarlarına görə püşk atdılar.
 Bəs başqalarını xilas edirdi?
 Allahın Oğlusansa, çarmıxdan düş!
 Özünü də, bizi də xilas et!
 Allahdan qorx. Biz buna layiqik. Bu Adam isə səhv bir iş görməyib.
 Padşahlığına gələndə məni xatırla.
 Arxayın ol, bu gün Mənimlə cənnətdə olacaqsan.
 Günorta tam qaranlıq oldu və üç saat davam etdi.
 İsanın anası Məryəm və Onun şagirdi Yəhya dayanıb baxırlar.
 İndi siz ana və oğulsunuz.
 Susadım...
 Allahım, Allahım, nə üçün Məni tərk etdin?
 Tamam oldu.
 Ata, ruhumu Sənə verirəm.
 İsa günorta saat üçdə öldü. Əsgərlərdən biri İsanın böyrünü nizə ilə deşdi. Su və qan axdı. Onun ürəyi partlamışdı.
 Kitabda yazılıb: "Kəsilməyə aparılan qoyun kimi idi".
 Bizim üsyankarlığımıza görə onun bədəni deşildi, şər əməllərimiz naminə əzildi.
 Arimateyalı Yusif və Nikodim İsanın cəsədini çarmıxdan çıxartdılar. Onlar cəsədi kəfənə büküb qayadakı məzara qoydular. Gəlin, Onu qəbirə qoymaq üçün icazə istəyək.
 Gözlədiyimiz Məsih o idimi?
 Üç gündən sonra bəzi qadınlar qəbirin yanına gəldilər.
 Sağ olanı ölülər arasında niyə axtarırsınız? O dirilib. Gedin, bunu şagirdlərə deyin.
 Daş kənara çəkilmişdi.
 Onlar bu barədə eşidəndə Peterlə Yəhya qəbirə tərəf qaçdılar.
 Qəbir boşdur.
 Nə baş verdi?
 Bayırda, bağda...
 Qadın, nə üçün ağlayırsan? Kimi axtarırsan?
 Məryəm! Bağban, onu sən götürmüsən?
 Mənə toxunma. Qardaşlarıma de ki, Atanın yanına gedirəm.
 Müəllim!
 Həmin gün İsanın iki şagirdi yoldan keçən bir kəslə Onun edamı haqqında kədərlə söhbət edirdilər.
 Çörəyi götürəndə qonaq qəflətən yox olur.
 Onlar Yerusəlimdə dostlarını tapmağa tələsirlər.
 Məryəm də görüb. Peter də!
 Biz Rəbbi görmüşük!
 Bu ki, İsa Özüdür!
 Birdən...
 Mənə toxunma, çünki Mən hələ Atanın yanına qalxmamışam. Amma qardaşlarımın yanına gedib onlara söylə: Öz Atamın – sizin Atanızın, Öz Allahımın – sizin Allahınızın yanına qalxıram.
 Sülh olsun!
 Rəbbim və Allahım!
 Mənə iman etmirsiniz? Əllərimə və ayaqlarıma baxın!
 Salam! Yeməyə bir şey varmı?
 Yoxdur, heç nə tuta bilməmişik.
 İsa qırx gün ərzində davamçılarına göründü. Bir dəfə O hətta 500 nəfərə göründü. Şagirdləri Qalileyaya qayıtdılar. Bir gün onlar yenə balıq tutanda...
 Bu nədir? Gör nə qədər balıq tutduq!!
 Torlarınızı o biri tərəfdən atın.
 Müəllim!
 Gəlin, Mənimlə yemək yeyin.
 Bu, Rəbdir.
 İsa bu sualı Peterə üç dəfə verdi.
 Peter, Məni doğrudanmı sevirsən?
 Bəli, Rəbb. Özün bilirsən ki, mən Səni sevirəm. Ardımca gəl!
 Göydə və yerdə bütün hakimiyyət Mənə verilib. Dünyaya gedin, bütün xalqları Mənim şagirdim edin. Onları Ata, Oğul və Müqəddəs Ruhun adı ilə vəftiz edin, sizə söylədiklərimi onlara öyrədin.
 Qoyunlarımı otar.
 Yadda saxlayın ki, dünyanın sonuna qədər Mən sizinləyəm.
 Bu sözlərdən sonra İsa səmalara qalxdı, ancaq yenə qayıdacağı barədə söylədi.
 İsanın şagirdləri dua etmək üçün bir yerə toplandılar. Əlli gün sonra, Pentikost bayramında Müqəddəs Ruh onların üzərinə endi. İsada olan həmin Ruh indi onlarda və İsaya iman edənlərin hamısında yaşamağa başladı. Onun davamçıları güclü şahiddirlər. Getdikcə daha çox adam İsa haqqında eşitdi.
 Qulaq asın! Ölüm İsanı saxlaya bilmədi. Allah Onu diriltdi və Onu Öz sağında oturtdu. İsa Allahın izzətinə birinci daxil oldu. Bu, bizə də təklif olunur.
 Müqavimətə baxmayaraq, İsanın davamçıları bütün dünyaya gedirlər.
 Bu, məktublarda da deyilir.
 İsa Allahın Oğludur. Biz də Allahın övladları ola bilərik.
 Xoş Xəbəri söyləməkdən utanmıram. Bu, insanları xilas edən Allahın qüvvətidir. Kitablarda yazılmışdır: buna iman etsəniz Allaha məqbul olacaqsınız, əbədi yaşayacaqsınız.
 Bu gün dünyada bəzi adamlar Müqəddəs Kitabı oxumaq və dua etmək üçün bir yerə toplaşırlar. Onlar Allahın lütfü ilə yaşayırlar. Onlar bir-birlərini sevir və ehtiyacda olanlara kömək edirlər. Onlar hətta öz düşmənlərini də sevirlər. Günahlarının bağışlanmasını xatırlayaraq Rəbbin Süfrəsində iştirak edirlər. Onlar Allahın Ruhu ilə dolu yeni həyatı yaşayırlar...
 İsa bütün adamların sülh içində yaşamağını mümkün etdi.
 Bu məhəbbətə görə minnətdar olun, Ondan qəbul edin. Ona səcdə edin.
 Allah Öz Oğlunu bu dünyaya bizi mühakimə etmək üçün deyil, xilas etmək üçün göndərdi. Allah bizi sevdiyinə görə yeganə Oğlunu qurban verdi ki, Ona iman edən hər kəs həlak olmasın, əbədi həyata malik olsun.
 Müqəddəs Kitab
 İsanın hekayəsi Müqəddəs Kitabda qeyd olunub. Heç bir kitab Müqəddəs Kitab qədər oxunmayıb və oxunmur. Müqəddəs Kitab kitablar toplusudur. Bu kitablar 1500 il ərzində yazıldı. Müqəddəs Kitabın yazılması təxminən 1900 il əvvəl tamamlandı. Kitaba Allahın insanların həyatına müdaxiləsi barədə hekayələr daxildir. İsanın hekayəsi Allahı aydın göstərir.
 İsanın hekayəsi
 Müqəddəs Kitabda İsanın həyatını təsvir edən dörd kitab var. Onlar müəlliflərin adlarını daşıyır. Müəlliflərin hamısı İsanın dövründə yaşamışdırlar.
 1. Matta - İsanın şagirdidir. O, vergiyığan olub. İsanın İsrail xalqı ilə davranışını xüsusilə təsvir edir.
 2. Mark - İsa xidmət edəndə o, yeniyetmə olub. Əsasən İsanın möcüzələri haqqında yazır.
 3. Luka - həkim olub. O, İsanı şəxsən tanımayıb. Luka İsanın adamlarla davranışını təsvir edir.
 4. Yəhya - İsanın davamçısı olub. İsanın Kimliyini xüsusilə təsvir edir. İsa insanları günahdan azad etmək üçün insan olan Allahdır.
 İsanın doğulması İsanın anası Məryəm ərə getməzdən əvvəl İsaya hamilə qaldı. Onu dünyaya gətirənə qədər Bakirə idi. İsa Allahın Ruhundan doğuldu. Bu möcüzə İsanın dövründən uzun müddət əvvəl kitablarda təsvir olunmuşdur. İsa bir qəhrəman kimi dünyaya gəlməmişdi. O, tövlədə doğuldu, çünki mehmanxanada yer yox idi.
 İsanın möcüzələri İsa bir çox möcüzələr etdi. Müqəddəs Kitab 40-dan çox şəfa möcüzəsini qeyd edir. Bu möcüzələr vasitəsilə İsa Allahın qüdrətini və məhəbbətini, eləcə də, Allahın insanlara kömək etmək istəyini və onları xoşbəxt etmək arzusunu göstərdi.
 İsanın ölümü və dirilməsi İsa nə üçün öldü? Müqəddəs Kitabda buna izah var. Bütün adamlar günah edirlər. Allaha xoş olmayan, Allahı qəzəbləndirən və Allahı kədərləndirən əməllər günahdır. Günah insanı Allahdan uzaqlaşdırır. İsa məhz buna görə gəldi. Günahlarımızın cəzasını İsa Öz üzərinə könüllü olaraq götürdü. Bu, ölüm cəzası oldu. İsa bizim yerimizə öldü ki, biz yenidən Allah ilə yaxın ola bilək. Lakin biz günahlarımıza görə tövbə etməliyik. İsa ölülərdən dirildi. Allah Onu diriltdi. Bununla Allah ölüm üzərində qüdrətini göstərdi. İsa indi Allahın yanında yaşayır. O, sağ olduğuna görə bizə yaxın ola bilər. O, bizə Allaha məqbul həyatı yaşamağa kömək etmək istəyir.
 Dua Günahlarınıza görə tövbə etmək istəyirsinizsə, Allah ilə yaxın olmaq istəyirsinizsə, belə dua edə bilərsiniz: Əziz Allah, Sən məni sevirsən. Yeganə Oğlun İsanı mənə görə qurban vermisən. O, mənim günahlarıma görə çarmıxda öldü. Xahiş edirəm, günahlarımı bağışla. İsanın mənim tərəfimdə olduğuna görə minnətdaram. Həmişə Sənə məxsus olmaq istəyirəm. Sənin istədiyin kimi həyat yaşamağa mənə kömək et. Həmişə mənə yaxın ol. Duama cavab verdiyinə görə çox sağ ol. Verdiyin sözü yerinə yetirirsən.
 İsa və siz İsanın hekayəsi bitməyib. İsa bir çox adamların Xilaskarıdır. Dünya dəyişib. Bir çox adam artıq dəvənin və ya atın belində deyil, avtomobil və ya təyyarə ilə yol gedir. Lakin bu, İsa üçün böyük fərq etmir. İsraildə yaşayarkən adamlara yaxın olduğu kimi, O, bu gün də bizə yaxın ola bilər. Gözə görünməsə də, O vardır. O, sizin dostunuz olmaq istəyir. Siz Onu dinləyə və sevə bilərsiniz.
 İsa və Onunla olan həyat haqqında daha çox öyrənmək istəyirsinizmi? Onda bunları edin:
 1. Özünüz üçün Müqəddəs Kitabı oxumağa başlayın. (Məsələn, Lukanın yazdığı hissəni oxumaqdan başlayın)
 2. Dua etməyə başlayın (Allah ilə danışın və Onun səsini dinləyin. Bunun üçün xüsusi sözlər lazım deyil).
 3. Başqa adamlara İsa və Müqəddəs Kitab haqqında danışın. İsa Öz davamçılarının birgə olmasını və Onun barəsində öyrənmək üçün bir-birlərini ruhlandırmalarını istəyir.

 İsa Məsih. Bu, həqiqi hekayədir. O, təxminən 2000 il əvvəl İsraildə yaşamışdır. Onunla rastlaşan hər kəs Ona heyran olurdu. Onun etdiyi işləri heç kim etməmişdir. Onun sözlərini heç kim söyləməmişdir. İsanı möcüzələr müşayiət edirdi. İsanı dinləyən hər kəsə O, sevinc və xoşbəxtlik gətirirdi. Lakin qəflətən bunun sonu gəldi. Düşmənləri Onu edam etdilər. Lakin bununla hekayə bitmədi. Bu barədə bilmək üçün hekayənin davamını özünüz oxuyun!
 