 Ньвисар у шькьл: Wьлләм дә Вьнк
 Иса Мәсиһ
 Ньвисар у шькьл: Wьлләм дә Вьнк
 Хӧдане нәшьркьрьне:
 Нәшьркьрьна бь Һоланди
 Щабдаре тʼәрщьмәкьрьна wәлатдәр:
 Тʼәрщьмәкьрьна зараве Кӧрманщийа Кафказе: © 2017 Komela.bawermenda@gmail.com тʼәви SIL
 Әва тʼәриqа рʼаст ә бона Иса Мәсиһ у сәр бьнгәһа Кʼьтеба Мьзгинийе ньвиси йә. Мәсиһ незики дӧ һʼәзар сал пешда Исраеледа дьжит. Һәр мәрьве кӧ Wи нас кьр әʼщебмайи ма. Тʼӧ кәс тʼӧ щара мина Wи тьштәки нькарьбу бькә, Тʼӧ кәс жи тʼӧ щара мина Wи занә тʼӧнә бу. Кʼидәре Мәсиһ бу кʼәрәмәт дьбун. Wи хер у хwәши дьда һʼәмуйед кӧ гӧрʼа Wи дькьрьн. Ле ньшкева Әw данә кӧштьне. Ле әв нә ахьрийа Wи бу. Кʼәрәма хwә бьхунә чь qәwьми у сәрһатийа Иса Мәсиһ чаwа бу.
 Чьма әв мәрьв ль бәр чʼем тʼоп бунә?
 Жь гӧнәкьрьне вәгәрʼьн, чьмки Пʼадшатийа Әʼзмана незик буйә.
 Әʼмьре тʼәзә дәстпекьн!
 Һәр дара кӧ бәре qәнщ найнә, wе бе бьрʼине у авитьне нава егьр.
 Ва йә, бьвьре диwана Хwәде ль сәр рʼаwед дара йә.
 Һәгәр ӧса йә, әм һʼәмуйе бенә бьрʼине. Иди кʼи дькарә бе гӧнә бьжи?
 Бәле рʼаст ә. Тʼӧ кәс нькарә жь диwана Хwәде бьрʼәвә. Ле пәй мьнрʼа wе Йәки жь мьн qәwаттьр бе. Әw дькарә wә жь гӧна аза кә у бьнйатʼа wәйә хьраб бьгӧһезә.
 Һәгәр һун бь рʼасти дьхwазьн кӧ әʼмьре wә бе гӧһастьне, гӧнед хwә бьдьнә рʼуйе хwә у нав аведа wәрьнә ньхӧмандьне.
 Иди һун жь гӧнед хwә паqьж бунә, wәки әʼмьрәки ну дәстпекьн.
 у паше...
 Щьмәʼте Йуһʼәннарʼа дьготьн: «ньхӧмдар».
 Әз нә йәки мәзьн ьм. Ле әз рʼийа Хӧдан һазьр дькьм, Йе кӧ wе бе у рʼастийе нишани мә бькә кӧ Хwәде кʼи йә. Әwе wә пе Рʼӧһʼе Хwәде бьньхӧминә, wәки тʼәмамийа әʼмьре wә бе гӧһастьне.
 У дәнгәк жь әʼзмен һат у гот: Әз һʼәwщә мә кӧ бь дәсте Тә бемә
 Әв ә Кӧрʼе Мьни дәлал, кӧ Әз жь Wи рʼази мә. Ньһа бьһелә, чьмки ль мә дькʼәвә кӧ хwәстьна Хwәде биньн сери.
 Хwәдейо, дә бьра Пʼадшатийа Тә бе, әʼмьре Тә бә.
 Wе һьнге Йуһʼәннайе ньхӧмдар щьмәʼта Исраеле бона һатьна Мәсиһ һазьр дькьр. Wи чахи wәлате wан бьн дәсте Императорийа Рʼомайеда бу.
 Исраел
 Кәфәрнаһум
 Ньсрәт Qана
 Оршәлим (Qӧдс)
 Щьһустан
 Чʼәме Урдӧне
 Щәлилә
 Щьмәʼта Исраеле хwә һесир у бе qәwат дьдит. Әw һивийа һатьна Мәсиһе создайи бу, чаwа кʼьтебед wанә пирозда ньвисар бун. Хwәде wе Әw Хьлазкьр бьшанда, аwа готи Мәсиһ, кӧ рʼастийа Хwәде пе Wи сәр кʼәта.
 Ль бәр чʼәме Урдӧне Йуһʼәннайе ньхӧмдар бона Иса шәʼдәти дьда. Ва йә, Бәрхе Хwәде, Йе кӧ гӧнед дьнйайе һьлдьдә.
 Пәй ньхӧмандьнерʼа Рʼӧһʼе Хwәде Иса бьрә бәрʼийе.
 Иса 40 рʼожи у 40 шәви рʼожи гьрт. Әwи тʼӧ тьшт нә дьхwар нә жи вәдьхwар, ле дӧа дькьр, wәки Әw бона хьзмәткʼарийа Хwә һазьр бә.
 Иса ль мирещьн, аwа готи ль йе хьраб йани шәйтан һьлат, йе кӧ сәрwере тәʼристанийе йә у пе мьрьн у ӧндакьрьне сәрwертийа дьне дькә.
 Wәки Иса сәр бькʼәта, лазьм бу кӧ Әwи хwәстьна Хwәде бьгьһанда мәрьвайе. Чьмки мәрәме Хwәде әw ә, кӧ мерьв жь ӧндабуне хьлаз кә.
 Бәле Баво, чь кӧ Тӧ дьхwази Әзе бькьм.
 Ле мирещьн дьхwәст кӧ бь фькьред шаш Иса жь шандитийа Хwәде бьхальфанда. Мирещьн гот: «Һәгәр Тӧ Кӧрʼе Хwәде йи, дә бежә ван кәвьра кӧ бьбьнә нан!»
 «Һәгәр Тӧ бь рʼасти Кӧрʼе Хwәде йи, дә избат кә! Хwә жорда бавежә хwаре. Гәло нә ньвисар е, кӧ мьлйакʼәт wе бен Тә бьгьрьн?»
 «Һәгәр Тӧ бәр мьн та би у сәре Хwә ль бәр мьн дайни, әзе һʼәму һʼӧкӧме дьне бьдьмә Тә!»
 Ньвисар ә: «Инсан тʼәне бь нен нажи, ле пе һәр хәбәра кӧ жь дәве Хwәде дәрдькʼәвә».
 Wи чахи мирещьн Әw һьшт чу у мьлйакʼәт һатьн Исарʼа бәрдәсти кьрьн.
 Иса бь Рʼӧһʼе Пироз тʼьжи вәгәрʼийа Щәлиле, кʼидәре Әw мәзьн бьбу. Әw дькʼәвә бакӧра Исраеле у щьмәʼт ль wьр зәʼф бу. Чәнд мәрьв тʼәви Wи чун, дьхwәстьн пе бьһʼәсийана, бәлки Әw ә әw Мәсиһ, бона кʼижани пʼехәмбәред wан ньвисинә.
 Әв жи ньвисар ә: «Хӧдан Хwәдейе хwә нәщерʼьбинә».
 Дури Мьн һәрʼә, щьно! Ньвисар ә: «Сәре хwә ль бәр Хwәде дайнә у тʼәне Wи бьһʼәбинә».
 Бажаре Qанайа нава чʼийайед Щәлиледа дәʼwат һәбу.
 Иса жи ль wе дәре бу тʼәви дийа Хwә у чәнд һәвалед Хwәва.
 Ле ньшкева, wәʼде дәʼwате... Шәрав хьлаз бу! Әм чь бькьн?
 Чь кӧ Иса wәрʼа бежә бькьн.
 Ван кʼупа тʼьжи ав кьн. Ньһа һьнәки дагьрьн, бьбьн бьдьнә сәрдәʼwати.
 Әв әʼщеб ә. Әw чь шәравекә хwәш ә!
 Һәла тәʼм кә! Тә шәрава хwәш һьштийә хьлазийе.
 ?
 Әз баwәр накьм! Әз тʼӧ щар ль дәʼwатәкә аһа нәбумә. Ав буйә шәрав - шәрава һәрә баш!
 Әw Исайе Ньсрәте кьрийә!
 Әw кʼи йә?
 Кәфәрнаһум гӧндәки мәʼсигьра бәр дәве гола Щәлиле бу. Иса ль wьр дәстпекьр бона Пʼадшатийа Хwәде даннасин дькьр.
 Һәма ль wьр жи Иса шагьртед Хwәйә әʼwльн бьжартьн.
 Мамоста, мә тʼәмамийа шәве кьрнәкьр тьштәк нәгьрт.
 Пәтрус, qәйьке бьбә щийе кʼур у тʼорʼед хwә бавежьнә нечʼире.
 Ле бона хатьре Тә әзе бавежьме.
 Әз баwәр накьм!
 Аqуб! Йуһʼәнна! Wәрьн! Мә тʼӧ щара ӧса гәләк нәгьртьнә.
 Хwәйи, дури мьн һәрʼә. Әз йәки гӧнәкʼар ьм.
 Пәй Мьн wәрьн!
 Нәтьрсә, Пәтрус!
 Пәй Мьн wәрьн, Әзе wә бькьмә нечʼирванед мәрьва.
 Хwәзи ль рʼӧһʼфәqира, чьмки Пʼадшатийа Әʼзмана йа wан ә.
 Иса тʼәви шагьртед Хwә тʼәмамийа Щәлиле дьгәрʼийа у һʼәмуйарʼа бона Пʼадшатийа Хwәде дьгот. Wи гәләк нәхwәш сьламәт дькьрьн, рʼӧһʼед һʼәрам жи дәрдьхьстьн. Мәрьв зәндәгьрти дьман у пәй Wи дьчун. Жь qәзайед дур дьһатьн, жь Оршәлиме жи, кӧ һьнге пʼайтʼәхте Исраеле бу. Һʼәмуйа готьнед Wи дьбьһистьн.
 Хwәзи ль wанед, кӧ бьрʼчийе рʼастиqәдандьне нә, чьмки әwе тʼер бьн.
 Хwәзи ль wә, кӧ һун ньһа дьгьрин, чьмки һуне бькʼәньн.
 Хwәзи ль wә, гава һун бона Мьн бәр чʼәʼве мәрийа рʼәш бьн. Wе рʼоже әшq бьн у жь шабуна бьра ньге wә әʼрд нәгьрә, чьмки һәqе wә ль әʼзмен гәләк ә.
 У чаwа һун дьхwазьн мәрьв бона wә бькьн, һун жи ӧса wанрʼа бькьн.
 Кʼи бь тәме хьраб жьнәке бьньһерʼә, әwи дьле хwәда иди тʼәви wе зьнекʼари кьр.
 Бона рʼожа сьбе хәма нәкьн. Ле бәре пешьн ль Пʼадшатийа Хwәде бьгәрʼьн у бькьн, кӧ рʼастийа Wи бьqәдиньн у әw һʼәмуйе wәрʼа бенә дайине.
 Дьжмьнед хwә һʼьз бькьн у бона wан дӧа бькьн.
 Чʼьра бәдәне чʼәʼв ә. Һәгәр чʼәʼве тә пʼак ә, тʼәмамийа бәдәна тәйе рʼонайи бә. Ле һәгәр чʼәʼве тә хьраб ә, тʼәмамийа бәдәна тәйе тәʼри бә.
 Аwа чахе тӧ хера дьки, пешийа хwә борʼийе нәхә.
 Тʼӧ кәс нькарә дӧ ахарʼа хӧламтийе бькә. Һун нькарьн һьн Хwәдерʼа, һьн жи һәбукерʼа хӧламтийе бькьн.
 Аwа кʼи кӧ готьнед Мьн дьбьһе у wан дьqәдинә, әw мина мәрьвәки сәрwахт ә, кӧ мала хwә сәр кәвьр чедькә. Ле кʼи кӧ ван готьнед Мьн наqәдинә, әw мина мәрьвәки бефәʼм ә, кӧ мала хwә сәр qуме чедькә.
 Рʼожәке, маләкә Кәфәрнаһумеда, гава гәләк мәрьв ль дора Иса тʼоп бьбун...
 Чь дьqәwьмә ль wьр?
 Әм wьрарʼа нькарьн дәрбаз бьн.
 Wан бьһельн у бьньһерʼьн баwәрийа wан чьqас мәзьн ә.
 Рʼаст ә, гәрә әм тʼәне жь банва пәйа бьн.
 Тә бьһист? Әwи чь гот?
 Әw Хwәде беһӧрмәт дькә! Пештьри Хwәде кәс нькарә гӧна бьбахшинә.
 Кʼижан рʼьһʼәт ә, шьлушәʼтрʼа бежьн: Гӧнед тә һатьнә бахшандьне, йан Рʼабә у бьгәрʼә?
 Лаwо, гӧнед тә һатьнә бахшандьне. Бьзаньбьн, һʼӧкӧме Мәсиһ һәйә кӧ гӧна бьбахшинә. Ле Әз тәрʼа дьбежьм жи: «Рʼабә, ньвина хwә һьлдә у һәрʼә мала хwә!»
 Ва йә, әw дьгәрʼә! Баwәр накьм!
 Ле һәр кәс бь кьред Иса рʼази нибу. Сәрwер у qанунзана дина хwә данә Иса, гәло Әw qануна рʼожа шәмийе хwәй дькә йан на. Чьмки ве рʼожеда изьна тʼӧ кәси тʼӧнә бу шьхӧләк бькьра.
 Әз дькарьм рʼе һәрʼьм!
 Әва мәрьва йа хwә дькә. Гәло рʼожа шәмийе qәнщикьрьн изьн ә?
 Дәсте хwә дьреж кә!
 Әм гәрә жь Wи аза бьн! Әз qәнщ бум!!!
 Гәрәке сәрwеред Оршәлиме бьзаньбьн, wәки Әw щьмәʼте дьхальфинә!
 Иса шагьртед Хwәва бь qәйьке дьчә сәр гола Щәлиле.
 Мамоста, мамоста! Әм ӧнда дьбьн!
 Чьма һун дьтьрсьн, баwәрийа wә кʼане йә?
 Бьсәкьнә, кәрʼ бә!
 Әwана qәйька хwә бәр дәве голе гьредан. Ле нава чʼийада...
 Wәй, wәй!
 Нава чʼийада мәрьвәк дьжит кӧ рʼӧһʼе һʼәрамва гьредайи бу.
 Әw незик дьбә! Аах! Аах!
 Wәй, wәй! Иса!
 Тӧ чь жь мьн дьхwази, Исайе, Кӧрʼе Хwәдейе Һәри Жорьн?
 Һәй рʼӧһʼе һʼәрам! Жь ви мәрьви дәркʼәвә!
 Наве тә чь йә? Кʼомәшкәр, чьмки әм гәләк ьн.
 Бьһелә, әм бькʼәвьнә нава бәраза.
 Һәрʼьн!
 ?
 Әз qәнщ бум. Әз аза бум!
 Һәрʼә жь вьр!
 Әз дькарьм тʼәви Тә бем?
 На, ль вьр бьминә у мәрьварʼа бежә кӧ Хwәде бона тә чь кьр.
 Әз wәрʼа дьбежьм: Кӧрʼ Хwәха нькарә тьштәки бькә. Әw дьбинә чаwа Бав дькә, Әw жи ӧса дькә. Нә кӧ Әз ль хwәстьна Хwә дьгәрʼьм, ле ль хwәстьна Баве Хwә. Әw ә кӧ Әз шандьмә.
 Иса гәләк щара дьчу щийед хәwлә, wәки дӧа бькә. Пәй шәвәкә дӧакьрьнерʼа Иса һәр 12 шагьртед Хwә бьжартьн. Wи әw щот-щот шандьн, һʼӧкӧм да wан, кӧ щьна дәрхьн у нәхwәша qәнщ кьн.
 Әw бун һәр дӧ бьра Пәтрус у Әндраwьс...
 Аqубе Зәбәди у бьре wи Йуһʼәнна...
 Филипо у Бәртоломәйо...
 Тʼума у Мәтта (йе кӧ пешийе хәрщгьрәки бона рʼомайийа бу)...
 Аqубе Һалфаwо у Тәдайо...
 Шьмһʼуне wәлатпʼарьст у Щьһудайе Исхәрйоти.
 Һәрʼьн! Әwе кӧ wә qәбул дькә, Мьн qәбул дькә у әwе кӧ Мьн qәбул дькә, Йе кӧ Әз шандьмә qәбул дькә.
 Нандьрун гәләк ә, ле пʼалә һьндьк ьн. Аwа һиви жь Хwәйе дьруне бькьн, wәки пʼала нандьруна Хwәрʼа бьшинә. Әw 12 шагьрт жь шандитийа хwә вәгәрʼийан агьр дьла кʼәти. Пәйрʼа Иса хwәст, кӧ тʼәви wан һәрʼә щики хәwлә, ле щьмәʼт пәй wан дьчу.
 Иса диса даннасин дькьр у нәхwәш qәнщ дькьрьн. Евар бу... Филипо, әме нен жь кʼӧ дәре бькʼьрʼьн, wәки әв мәрьвана бьхwьн?
 Маше һʼәйшт мәһа тʼера wан накә!
 Ле ль вьр хортәк һәйә, кӧ тʼәне пенщ нанед wийә щәһ у дӧ мәʼсийед wи һәнә. Ле бона һаqас мәрьва әв чь йә?
 Иса шькьри да Хwәде...
 Паше нан у мәʼси кәркьрьн у да шагьрта, кӧ бәлайи әʼлаләте кьн.
 Щьмәʼте пенщи-пенщи бьдьнә рʼуньштандьне.
 Иса нан зедә кьр у һʼәзара мәрьв тʼер бун.
 Тʼәхмина мьн әва Әw Мәсиһе создайи йә, кӧ гәрәке бьһата. Әм гәрәке Wи бькьнә пʼадша.
 Һәла бьньһерʼә, 12 сәлә жи жь һурькед бәрмайи зедә ман!
 Иди дәрәнг ә. Щьмәʼт бьра һәрʼә малед хwә. Һун жи дәрбази wи бәри голе бьн, Әзе һәрʼьм сәре чʼийе, дӧа бькьм.
 Пәйрʼа... Сәр хwә бьн! Әз ьм, нәтьрсьн!
 Хӧдан, һәгәр Тӧ йи, әʼмьр кә, кӧ әз сәр аверʼа бемә щәм Тә.
 Wәй, әв хәйал ә!
 Wәрә, Пәтрус!
 Хӧдан, мьн хьлаз кә! Кембаwәро! Чьма тӧ дӧдьли буйи?
 Дәрсдар, Тӧ кʼәнге һати ве дәре? Мәрьв һәбун дьхwәстьн кӧ Иса бькьрана пʼадша. Һивийа wан бу, wәки бьн һʼӧкӧмәтийа Исада әw жь бьндәстийа рʼомийа хьлаз бьбуна. Ле дьжмьнед Иса жи зедә дьбун. Әwана дькьр, кӧ щьмәʼте мьqабьли Wи рʼакьн у же хьлаз бьн.
 Әз әw нан ьм, кӧ жийина һʼәта-һʼәтайе дьдә. Әв нан бәдәна Мьн ә, кӧ бона жийина дьнйайе те дайине.
 Һун ль Мьн дьгәрʼьн, чьмки Мьн нан да wә?
 Әва чаwа дькарә бәдәна Хwә бьдә мә, кӧ әм бьхwьн?
 Әw чь дьбежә?!
 Бона хwарьна пʼучʼ нәхәбьтьн, ле бона wе хwарьне бьхәбьтьн, йа кӧ жийина һʼәта-һʼәтайе дьдә wә.
 Дьбә кӧ һун жи дьхwазьн һәрʼьн?
 Бәла бьн, мәрьвно! Әw дәрәwин ә.
 Әме һәрʼьнә щәм кʼе? Готьнед жийина һʼәтаһʼәтайе щәм Тә нә.
 Паше Иса чу Оршәлиме.
 Дьжмьнед Иса һе зедә дьбун. Әwи Щәлилә һьшт, чу хьзмәта Хwә qәзайед Исраелейә майинда думайи кьр. Гәләк щьмәʼт, жьн у мер, тʼәви Wи бун.
 Щәлилә
 Оршәлим (Qӧдс)
 Исраел Сәр рʼе... Бь тʼәхмина мәрьва Әз кʼи мә?
 Ле һун чь дьбежьн?
 Бь тʼәхмина wә Әз кʼи мә?
 Әw дьфькьрьн Тӧ пʼехәмбәрәк и.
 Тӧ Мәсиһе создайи йи, Хьлазкьре жь Хwәдеда шанди.
 Әве йәке кәсирʼа нәбежьн. Мәсиһ гәрәке һәрʼә Оршәлиме, щәфе бькʼьшинә у бе кӧштьне. Ле рʼожа сьсийа wе жь мьрьне рʼабә.
 Һьнге гәләк щара дьqәwьми, кӧ мәрьв ль гора qануна рʼомийа дьһатьнә хачкьрьне. У әw щи незики бажаре Оршәлиме бу.
 Һәгәр йәк дьхwазә бьбә шагьрте Мьн, гәрә әw жь щәфа нәтьрсә, хаче хwә һьлдә у ль пәй Мьн бе.
 Һун гәрәке бьзаньбьн, тʼәне Хwәдек һәйә.
 Кʼи дьхwазә әʼмьре хwә хьлаз кә, әwе ӧнда кә. Ле кʼи кӧ әʼмьре хwә бона Мьн ӧнда кә, әwе хьлаз кә.
 Ләма гәрә һун Хӧдан Хwәдейе хwә һʼьз бькьн бь тʼәмамийа щанийа хwә. Ӧса жи мәрьвнә майин wәкә хwә һʼьз бькьн.
 Wи чахи Исраеледа бона гӧрʼийа гӧнд һәбун. Әw нәхwәшийа чʼәрмә гәләки гьран ә. Изьна гӧрʼийа тʼӧнәбу, бькʼәтана нава мәрьвед сьламәт.
 Гава гӧрʼи дьчунә щики, пешда дькьрьн гази у бона һатьна хwә дьготьн.
 Һаш жь хwә һәбьн! Әм гӧрʼи нә!
 Исайе мамоста! Ль мә wәрә рʼәʼме!
 Әм һәрʼьн щәм кʼаһина, wәки мә бьбиньн?
 Әме һьнге qәнщ бьн?
 Һәрʼьн хwә нишани кʼаһина кьн.
 ?
 !
 Бьбиньн, әз паqьж бумә!
 Әм паqьж бунә! Әре!
 Нә һәр дәһә жи паqьж бун? Ле кʼане нә һәр нәһед дьн? Әw нәһатьн, шькьри бьдана Хwәде?
 Шькьр, шькьр Хwәдерʼа! Зәʼф рʼази мә!
 Рʼабә һәрʼә. Баwәрийа тә нә тʼәне тӧ qәнщ кьри, ле хьлаз кьри жи.
 Әw тʼәви мәрьвед ӧса хәбәр дьдә, кӧ бәр чʼәʼве һʼәмуйа рʼәш ьн, мина qав йан хәрщгьра, кʼижан бона рʼомийа дьхәбьтин. Бона ве йәке Мәсиһ һат, wәки ль ӧндабуйийа бьгәрʼә у wан хьлаз кә.
 Сәрwеред щьһуйа Оршәлимеда хӧламед хwә шандьн, wәки щәʼсусийа Иса бькьн. Әw гәләки мьqабьли кьред Wи бун.
 Иса рʼожа шәмийе жи нәхwәш qәнщ дькьрьн.
 Әwи гәләк гӧһ дьда сәр зарʼа.
 Тӧ qәнщ буйи!
 Бьра әw зарʼок бенә щәм Мьн, пешийа wан нәгьрьн, чьмки Пʼадшатийа Хwәде пʼара йед аһа йә.
 Гази Иса ль Бетанйайе дькьн, әw гӧндәки жь Оршәлиме нә дур ә. Лазар нәхwәш бу. Әw тʼәви хушкед хwә, Мәрйәм у Мәртʼайе, һәвалед Исайә незик бун. Ле чахе Иса һатә Бетанйайе, иди чар рʼож бу кӧ Лазар дәфьнкьри бу.
 Хwәйи, һәгәр Тӧ ль вьр буйайи, бьре мьне нәмьра.
 Мәртʼа бьбьһе: Әз ьм рʼабун у жийин! Әwе кӧ Мьн баwәр бькә, һәгәр бьмьрә жи wе диса бьжи. Тӧ ве йәке баwәр дьки Мәртʼа?
 Мамоста!
 Бьре тә wе жь мьрьне рʼабә, Мәртʼа.
 Бәле, әз баwәр дькьм кӧ Тӧ Мәсиһе создайи йи Тӧ Кӧрʼе Хwәде йи, Йе кӧ wе бьһата дьнйайе.
 Әз заньм. Рʼожа Ахрәте, Рʼожа Рʼабуне әwе рʼабә.
 Wә әw ль кʼӧ дәфьн кьрийә? Мамоста, wәрә у бьбинә.
 Дина хwә бьдьне, чьqас же һʼьз дькьр!
 Мамоста, иди ньһа бин кʼәтийе. Иро иди чар рʼожед wи нә кӧ мьрийә.
 Дә Әви нькарьбу ӧса бькьра, кӧ Лазар нәмьра?
 Мьн тәрʼа нәгот: «Баwәр бькә, те рʼумәта Хwәде бьбини»?
 Һьнге Исраеледа мьри бь кʼәфән дьпʼечʼан у дькьрьнә тʼьрбед qәйа. Ви кәвьри wеда кьн.
 Баво, Мьн бона хатьре ве щьмәʼта сәкьни гот, wәки баwәр бькьн кӧ Тә Әз шандьмә.
 Wи вәкьн у бьһельн бьра һәрʼә.
 Лазар, дәркʼәвә!
 Һинкьрьна Иса сәрwеред Оршәлиме хwәш нәдьһат. Әwана бона Иса у пәйчуйед Wи гәләки дьфькьрин.
 Һәгәр әм аһа бьһельн, рʼомайи wе бен.
 Әва мәрьва гәләк кʼәрәмәта дькә.
 Wе пʼарьстгәһа мә wеран кьн, мьләте мә жи qьрʼ кьн!
 Рʼьнд бьфькьрьн! Мәрʼа һе дәст дьдә, мәрьвәк бьмьрә бона щьмәʼте, нә кӧ тʼәмамийа мьләт ӧнда бә. Һьнге сәрwеред щьһуйа мәщаләке гәрʼийан, wәки Иса тʼәсмили рʼомийа бькьн, чьмки щәзайе бона кӧштьне тʼәне ль wан дькʼәт. Бона ве йәке әw Иса гәрә бьмьрә!
 Гава Иса Бетанйайеда бу ...
 Мәрйәм!
 Әв рʼун гәләки бьһа йә.
 Мә дькарьбу әв рʼун бьфьрота у әw пʼәрә бәлайи фәqира кьра.
 Тӧ хатьре wе нәкʼәвә, Щьһуда. Әwе пешда бәдәна Мьн дәфьнкьрьнерʼа рʼун кьр.
 Һьнге Щәжьна Дәрбазбуне незик бу, жь бәр ве йәке гәләк мәрьв дьһатьнә Оршәлиме.
 Сәрwеред Оршәлиме шеwьра хwә кьрьн, кӧ Иса бьгьрьн. Иса әw йәк заньбу, ле диса чу wи бажари.
 Әʼлаләте бь шабун Әw qәбул
 Бьмбарәк ә, Әwе кӧ бь наве Хwәде те.
 Бьмбарәк ә, пʼадше Исраеле! Хwәзи тә һәма иро бьзаньбуйа әʼдьлайийа тә чьва гьредайи йә! Ле ньһа тӧ нахwази.
 Һосанна!
 Һосанна!
 Тʼәмамийа дьнйайе пәй Wи дьчә. Әва йәка жь qәwата мә дәр ә.
 Пʼарьстгәһа Оршәлиме щийе һʼәбандьна һәрә мәзьн бу.
 Ле гәло хуна бәрхе дькарә мерьв жь гӧнәһа аза кә?
 Иса жи һатә wьр ...
 Щәжьна Дәрбазбунеда гәләк бәрх сәржедькьрьн.
 Бона кӧ мәрьв тʼәви Хwәде әʼдьл бьн, Пʼарьстгәһеда бәрх дьһатьн qӧрбанкьрьне.
 Һʼәwша Пʼарьстгәһеда мәрьв кʼьрʼин у фьротанева мьжул дьбун.
 Мала Хwәде мала дӧа йә, ле wә әw кьрийә шкәфта qачаха.
 Гәрә әм зу жь Wи хьлаз бьн.
 Әw йәк бона мә qәзикә мәзьн ә, щьмәʼт һәр хәбәра Wи qәбул дькә.
 Әм гәрәке Wи бь мьхәнәтийе бьгьрьн. Паше әм Wи бьдьнә кӧштьне.
 Бьра әв йәка щәжьнеда нибә, wәки щьмәʼт рʼанәбә сәр ньга.
 Һуне чь бьдьнә мьн, wәки әз Wи бьдьмә дәсте wә?
 Әме qимәте хӧламәки бьдьнә тә: си зиви.
 Әз Щьһуда мә. Әз дькарьм Иса бьдьмә дәсте wә.
 Әw йәки жь шагьртед Wи йә.
 Һʼәта Щәжьна Дәрбазбуне Иса Пʼарьстгәһеда мәрьварʼа хәбәр дьда. Сәрwер жи һе сәрһʼьшк дьбун.
 Wе шәве Иса у һәр 12 шагьртед Хwәва маләкеда бона Шива Щәжьна Дәрбазбуне щьвийан.
 Әва wәхтәки баш ә!
 Әз гәләки һʼьзрәта ве Шиве бум, wәки тʼәви wә бәри щәфе Хwә бьхwьм.
 Әз нава wәда мина бәрдәстики мә.
 Гьрәгьред дьне дьхwазьн, кӧ мәрьв бәрдәстийа wан бькьн, ле һун ӧса нәбьн.
 Кʼи нава wәда дьхwазә бьбә йе мәзьн, гәрәке бьбә мина бәрдәсти.
 Хwәйе мьн, Те мина хӧламәки ньгед мьн бьшойи? На, тʼӧ щар!
 Һун Мьн Дәрсдар у Хӧдан һʼәсаб дькьн, һун рʼаст дькьн. Аwа чаwа Мьн ньгед wә шуштьн, гәрәке һун жи ньгед һәвдӧ бьшон, аwа готи һәврʼа бәрдәстийе бькьн.
 Щьһуда, дә те чь бьки, зу бькә.
 Һәгәр ӧса йә, дәст у сәре мьн жи бьшо.
 Һәгәр Әз ньгед тә нәшом, пʼара тә wе тʼәви Мьн тʼӧнәбә. Дьбә кӧ әз ьм?
 Йәки жь wә wе Мьн бьдә дәст. Тʼӧ щар!
 Әwе кӧ һатийә шуштьне, тʼәмам пева паqьж ә, пештьри ньга.
 Ве йәке бона биранина Мьн бькьн.
 Әви нани һьлдьн бьхwьн. Әва бәдәна Мьн ә.
 Әз тʼәмикә ну дьдьмә wә: Чаwа кӧ Мьн һун һʼьз кьрьн, һун жи ӧса һәвдӧ һʼьз бькьн.
 Әве кʼасе жи һьлдьн, йа кӧ хуна Мьнва гьредайи йә. Әwе бона wә бе рʼетьне. Бь ви аwайи Хwәде пәймана ну тʼәви wә гьредьдә.
 Һәгәр һун һәвдӧ һʼьз бькьн, һʼәму wе бьзаньбьн кӧ һун шагьртед Мьн ьн.
 Мамоста, әзе тʼьме пәй Тә бем. Әзе әʼмьре хwә жи бона Тә бьдьм.
 Пәтрус, Әз рʼаст бе хельф тәрʼа дьбежьм, һе дик банг нәдайи те се щара Мьн инкʼар ки.
 Еваре Иса тʼәв 11 шагьртед Хwә жь бажер дәркʼәтьн, ле Щьһуда нә тʼәви wан бу ...
 Әзе жь wә һәрʼьм, ле Бав Хwәде wе Рʼӧһʼе Пироз wәрʼа бьшинә. Әwе пьштованийа wә бькә у һәр гав тʼәви wә бә.
 Һун рʼийа wи щийе кӧ Әз дьчьме заньн.
 Баво! Һәр мәщал жь дәсте Тә те, әве кʼаса жь Мьн дур хә.
 Әз ьм рʼе, рʼасти у жийин. Тʼәне пе Мьн йәк дькарә бе щәм Баве.
 Вьра рʼунен, һʼәта кӧ Әз дӧа бькьм.
 Ле бьра хwәстьна Мьн нибә, ле йа Тә бә.
 Һун чаwа дькарьн ви һʼалида рʼазен? Рʼабьн! Йе кӧ Мьн дьдә дәст, незик ә.
 Әз кʼижани кӧ рʼамусьм, Әw ә. Wи бьгьрьн!
 Сьлав ль Тә, дәрсдар!
 Щьһуда! Тӧ бь рʼамусане Мәсиһ дьди дәсте wан?
 На, Пәтрус!
 Иса изьн да кӧ Wи бьгьрьн. Шагьртед Wи рʼәвин.
 Хwәйе мьн, әм бь шур ль wан хьн?
 Иса анинә бәр сәрәккʼаһин. Әw йе һәри мәзьн нава сәрwеред щьһуйа бу. Пәтрус у Йуһʼәнна жь дурва ль пәй wан дьчун.
 Пәтрус дькʼәвә һʼәwше.
 Гәло, тӧ нә тʼәви Иса буйи?
 На, һун чь дьбежьн? Әз ньзаньм Әw кʼи йә!
 Кʼьфш ә, тӧ жи йәки жь wан и!
 Wәлә, әз Wи нас накьм!
 Бәле, тӧ тʼәви Wи буйи, чьмки жь Щәлиле йи.
 Фьлан кәс! Әз ньзаньм тӧ чь дьбежи.
 Qиии qьлии qииииии
 Әскәр хәйба Иса дькьн ...
 Дә пʼехәмбәртийе бькә, кʼа кʼи бу кӧ Тә хьст?
 Гава сьбәһ зәлал бу, Иса кʼаши щьвина гьрәгьра кьрьн. Тӧ Кӧрʼе Хwәде
 Һун хwәха дьбежьн кӧ Әз Әw ьм.
 Wә әв бьһистийә? Әw Хwәде беһӧрмәт дькә! Әw йе кӧштьне йә! Бьра рʼомийа щәза бьдьне.
 Иса данә дәсте wәлийе рʼомийа, наве wи Пилато. Щьмәʼте жи щурʼә щурʼә шькийат ль Wи дькьрьн.
 Тӧ набьһейи чьqас шькийате Тә дькьн? Тӧ тьштәки набежи?
 Тә чь кьрийә?
 Әз тʼӧ нәһәqийе Вида набиньм. Ле иди Щәжьна Дәрбазбуне йә. Һун кʼижани дьхwазьн әз бона wә бәрʼдьм? Барабас йан пʼадше щьһуйа?
 Әз һатьмә, кӧ бона рʼастийе шәʼдәтийе бьдьм.
 Рʼасти чь йә?
 Барабас! Барабас аза кә!
 Ле һун чь дьбежьн, әз иди Әwи Исайи чаwа бькьм?
 Wи хач кә!
 Әw дьбежә «Әз Мәсиһ Пʼадша мә».
 Һәгәр тӧ ви мәрьви бәрʼди, тӧ нә досте Qәйсәр и.
 Тӧ дькари һәрʼи. Дәwса Wи тӧ аза
 ... 37! 38! 39!
 Барабас аза бу. Әw бона меркӧштьне нава сәрһьлданеда сущдар бу.
 Әз жь хуна Wи бесущ ьм.
 Хwәш бә, пʼадше щьһуйа!
 Ва йә, Әw мәрьва!
 Хач кә!
 Wи хач кә!
 Бәле, Әwи хач кә! Пилато qьрара хачкьрьне qол кьр. Хачкьрьн һьнге qьрара кӧштьнейә һәрә саw бу. Гәрәке Иса Хwәха даре хачбуна Хwә кʼучед Оршәлимеʼра дәрбаз кьра бьбьра.
 Щийе кӧштьне жь бажер дәр бу. Наве wи щийи «Голгота» бу, аwа готи «Щийе Qафа».
 Әскәра Иса ль wе дәре хач кьр.
 Һьнге Щьһуда бона кьре хwә пʼошман бу.
 Әз бумә сәбәбе хуна бесущ.
 Чи мәрʼа йә? Әw ише тә йә.
 Мьн гӧнә кьр.
 Дӧ qачах жи тʼәви Иса һатьнә хачкьрьне.
 Баво, бьбахшинә ван, чьмки щьмәʼт ньзанә чь дькә.
 У феза сәре Wи бь се зьмана ньвисар бу: ӘВА ПʼАДШАЙЕ ЩЬҺУЙА ЙӘ.
 Иса дәрмане жь бәр ешева вәнәхwар.
 Әскәра сәр кʼьнщед Wи пʼәшк авитьн.
 Хәлq хьлаз кьр, ле Хwә нькарә хьлаз кә!
 Һәгәр Тӧ Кӧрʼе Хwәде йи, жь хач wәрә хwаре!
 Дә мә хьлаз кә, Хwә жи перʼа.
 Тӧ жь Хwәде натьрси? Мә һәqе әʼмәлед хwә станд, ле әв мәрьв тʼӧ хьраби нәкьрийә.
 Иса, мьн бир бини, гава Пʼадшатийа Хwәва бейи.
 Әз рʼаст тәрʼа дьбежьм, иро те тʼәви Мьн бӧһьштеда би.
 Нивро бу, гава рʼуйе рʼойе һатә гьртьне у тʼәмамийа әʼрде бу тәʼри.
 Дийа Иса, Мәрйәм, у Йуһʼәнна, шагьрте Wи, бәр хач сәкьни бун. Ньһа һун бунә де у кӧрʼ.
 Әз тʼи мә.
 Хwәдейе Мьн, Хwәдейе Мьн, Тә чьма Әз һьштьм?
 Һәр тьшт һатә сери!
 Баво, рʼӧһʼе Хwә дьдьмә дәсте Тә.
 Пьшти нивро сьһʼәта сьсийа Иса рʼӧһʼе Хwә да. Әскәрәки рʼьм нәкʼса Wирʼа кьр у ав у хуне авит.
 Чаwа Ишайа пʼехәмбәр ньвиси: «Әw мина пез һатә бьрьне ль бәр qӧсесе
 Wәрә әм изьне бьхwазьн, wәки Wи дәфьн кьн.
 Әw бона гӧне мә һатә бьриндаркьрьне у пе бьрине Wи әм хьлаз бун. Ле Әw ньһа мьрийә.
 Усьве жь Аримәтйайе у Никодемо щьнйазе Иса һьлдан, бьһарәт ле дан у Әw qәдәке кʼьтанида кʼәфән кьрьн. Паше Әw кьрьнә тʼьрбәкә ну у бь кәвьрәки мәзьн әw һатә дадане.
 Ле гәло Әwа әw Хьлазкʼар бу, кӧ гәрәке бьһата?
 Һун чьма ль Йе сах нава мьрийада дьгәрʼьн? Әw жь мьрьне рʼабуйә. Һәрʼьн у бежьнә шагьртед Wи!
 Пәй рʼожа шәмийерʼа, йа кӧ ль гора Qануне рʼожа рʼьһʼәтбуне бу, чәнд кʼӧлфәт чунә сәр тʼьрбе ...
 Кәвьр жь бәр тʼьрбе һолкьри йә. Гава Пәтрус у Йуһʼәнна әв йәк бьһистьн, дәркʼәтьн бәрбь тʼьрбе чун.
 Тʼьрб вала йә!
 Чь qәwьмийә?
 Бәр тʼьрбе ... Әʼвде, тӧ чьма дьгьрийи? Тӧ ль кʼе дьгәрʼи?
 Әз хӧлам, гәло тә Әw данийә кʼӧ дәре?
 Мәрйәм!
 Һәрʼә у бьрайед Минрʼа бежә: Әзе вәгәрʼьм щәм Баве Хwә у Баве wә, щәм Хwәдайе Хwә у Хwәдайе wә.
 Мамоста!
 Ве рʼоже дӧ шагьртед Иса бәрхwәкʼәти чун, сәр рʼе бона кӧштьна Иса хәбәр дьдан. Ньшкева мәрьвәки нәнас незики wан бу.
 Ньшкева, wәʼде нан хwарьне, Әw бәр чʼәʼве wан бәтавәбу.
 Һун чьма готьнед пʼехәмбәра баwәр накьн? Нә гәрәке Мәсиһ щәфа бькʼьшанда у бькʼәта рʼумәта Хwә? Һәр тьшт Кʼьтеба Пирозда ньвисар ә!
 Һәма wе гаве әw рʼабун вәгәрʼийан, кӧ шагьртед майин бьбиньн.
 Мәрйәме у Пәтрус жи Әw дитьбун!!
 Мә Хӧдан дит!!! Әw Иса бу!
 Ньшкева ... Хӧдане мьн у Хwәдейе мьн!
 Рʼожа wә хер!
 Һун чьма баwәр накьн, кӧ Әз Хwәха мә? Ль дәст у пʼийед Мьн бьньһерʼьн!
 Лаwькно! Гәло тьштәки wәйи хwарьне һәйә?
 На, мә тьштәк нәгьртийә.
 Чьл рʼожи Иса Хwә нишани шагьртед Хwә дькьр, ӧса жи 500 мәрьвед майинрʼа хӧйа бу. Рʼожәке чәнд шагьрта сәр Гола Щәлиле мәʼси дьгьртьн ...
 Әw Хӧдан ә! Чь нечʼирәкә баш ә.
 Тʼорʼе бавежьнә алийе qәйькейи рʼасте, һуне бьгьрьн.
 Мамоста!
 Wәрьн, тәʼште бьхwьн.
 Шьмһʼун, тӧ бь рʼасти Мьн һʼьз дьки?
 Иса әв пьрс се щара да Пәтрус ...
 Бәле Хӧдан, Тӧ зани кӧ әз Тә һʼьз дькьм. Пәй Мьн wәрә!
 Һʼәму һʼӧкӧме әʼрд у әʼзмен Мьнрʼа һатә дайине. Ньһа һәрʼьн һʼәму мьләта һин кьн, wәки пәй Мьн бен. Wана бь наве Бав, Кӧрʼ у Рʼӧһʼе Пироз бьньхӧминьн у һәр тьште кӧ Мьн wәрʼа гот wанарʼа бежьн.
 Дә пәзед Мьн бьчʼеринә!
 У текьнә бира хwә: Әз ирода тʼьме һʼәта ахьрийа дьнйайе тʼәви wә мә. Пәй ван хәбәрарʼа Иса дьне һьшт у һьлкʼьшийа әʼзмен. Ле Әwи ӧса жи гот кӧ wе диса вәгәрʼә, кӧ диwана мәрьва бькә.
 Шагьрт Оршәлимеда дьман у дӧа дькьрьн. Рʼожа Пентекосте Рʼӧһʼе Хwәде, аwа готи Рʼӧһʼе Пироз, пәйайи сәр wан бу. Әw Рʼӧһʼе кӧ тʼәви Иса бу, һат нава wанда ма. Пе Wи әʼмьре ну дәстпебу, ӧса кӧ әw бунә шәʼдед Исайә зор.
 Дьжмьн гәләк бун, диса жи пәйчуйед Иса чунә нав мьләта.
 Мьзгини нә тʼәне бь готьне, ле бь ньвисара жи һатә бәлакьрьне.
 Qәйдед мьрьне нькарьбун Иса бьгьртана. Әw жь нав мьрийа рʼабу у рʼийа Пʼадшатийа Әʼзмана бона һʼәму мәрьва вәкьр!
 Иса Кӧрʼе Хwәде йә!
 Әwи гӧнед мә бәдәна Хwәда рʼакьрьнә сәр дармьхе. Бона ве йәке әм һьндава гӧнада мьри нә. Жь вьр шунда әм гәрәке ль гора хwәстьна Хwәде бьжин.
 Иро пәйчуйед Мәсиһ һәр дәра тʼоп дьбьн, дӧа дькьн у Кʼьтеба Пироз дьхуньн. Бона биранина мьрьна Мәсиһ әw нан кәрдькьн, дьхwьн у кʼаса шәраве нав хwәда бәла дькьн. Чьмки хwәстьна Хwәде әв ә, кӧ һʼьзкьрьна Wи, кӧ дьле wанда дьминә, тʼәви йед майин бе пʼарәвәкьрьне.
 Мәсиһ рʼе вәкьр, иди мәрьв дькарьн ль гора нетмәрәме Хwәде бьжин.
 Хӧдан мә һʼьз дькә. Тӧ рʼазибуне бьдә Wи.
 Хwәде ӧса дьнйа һʼьз кьр, кӧ Кӧрʼе Хwәйи тайе тʼәне бәрва да, wәки һәр кәсе кӧ Wи баwәр бькә ӧнда нәбә, ле жийина wийә һʼәта-һʼәтайе һәбә.
 Һе зедә бона Иса: Һена Мәсиһда гәләк шәʼдә һәбун, нава wанда Мәтта, Луqа, Марqос у Йуһәнна. Һәр йәки алийе хwәда бона хьзмәткʼарийа Мәсиһ кʼьтебәк ньвиси, аwа готи Мьзгиник. Әw чар Мьзгини бунә пʼаред Кʼьтеба Пироз у әв сәрһатийа мә жи сәр бьнгәһа wан һатийә ньвисаре.
 МӘТТА йәки жь һәр донздәһ шагьртед Иса бу. Гава Иса жь хәрщхана Кәфәрнаһуме гази wи кьр, Мәтта һәр тьшт һьшт, пәй Wи чу. Һьнге мәрьв әʼщебмайи ман, кӧ Иса бу һәвале хәрщгьра. Ле Мәтта шәʼде хьзмәткарийа Иса бу у паше бона кьрьнед Wи хwәха ньвиси.
 МАРQОС һе хьшим бу, гава Иса хьзмәткʼарийа Хwә дькьр.гәләк тьшт бона кәрәмәтед Мәсиһ ньвиси. Марqос гәләк щара тʼәви Пәтрус рʼеwити дькьр у Пәтрус нәʼмәкә хwәда wирʼа дьбежә «лаwе мьн». Пәйрʼа Марqос тʼәви Паwлос жи рʼеwити кьр. Паwлос әw мәрьв бу, йе кӧ Мьзгинийа Мәсиһ нава мьләтед майинда жи бәла дькьр.
 ЛУQА жи Мьзгиник ньвиси, ле әw тәви Иса у шагьртед хwә нибу. Әw һʼәкимәки йунани бу у паше баwәрийа хwә ль Мәсиһ ани. Әwи жи тʼәви Паwлос рʼеwити кьрийә. Луqа дьчу щәм гәләк мәрьвед кӧ тʼәви Иса бун, wәки тьштед qәwьми хwәха жь wан бьбьһе у бь избати бьньвисә. Ӧса жи әwи бона кʼаред шандийа ньвиси у чаwа щьвина баwәрмәндед әʼwльн нава нәщьһуйада пешда һат. Әва бу кʼьтеба бь наве «Кʼаред Шандийа».
 ЙУҺʼӘННА ль wьр бу, гава Иса һатә хачкьрьне. Хьлазийа Мьзгинийа хwәда Йуһʼәнна ньвисийә: «Иса һе гәләк нишанед дьн жи кьрьнә, ле бәле тʼәне һаqас һатьнә ньвисаре, wәки һун баwәр бькьн, кӧ Иса йә Мәсиһ, Кӧрʼе Хwәде. Би ве баwәрийа wә, wе бь сайа наве Мәсиһ жийина wәйә һʼәта-һʼәте һәбә». Нава шагьртед Исада бәлки Йуһʼәнна бу йе һәри әʼмьре дьреж. Әw әʼмьре мәзьнайа хwәда дитьнокеда дит, кӧ Иса Кӧрʼе Хwәдейи рʼумәткьри йә. Әм ве йәке кʼьтеба Әʼйантийеда дьхуньн, кʼидәре бона ахьрийа дьнйайе жи һатийә ньвисаре.
 Ле те чь бьки? Сәрһатийа Иса Мәсиһ һәла һе хьлаз нәбуйә. Әw чаwа qӧрʼнә-qӧрʼнә дәрбази ньсьла буйә ӧса жи дькарә әʼмьре тәда думайи кә. Иса дьхwазә һʼьзкьрьна Хwә бьдә тә у Бав Хwәдерʼа тәва бьдә наскьрьне. Әwи бәреда чаwа кьрийә, Әw иро жи ӧса дькә. Һәгәр баwәр бьки, Әwе Рʼӧһʼе Хwәйи Пироз бьдә тә, wәки нав тәда бьжи у әʼмьре тә һьндӧрʼва бьгӧһезә. Чь кӧ нав тәда тәʼри буйә wе бьбә рʼонайи. Бона әwе кӧ тьрса мьрьнеда дьжи, ньһа бь сайа наве Иса һивийа әʼмьре һʼәта-һʼәтайе щәм Wи һәйә. Шькьр Хwәдерʼа, рʼийа Мәсиһда тӧ дькари ль гора хwәстьна Хwәде әʼмьре хwә дәрбаз ки.
 Гәло чь йә? ... Баwәркьрьн: Тӧ гӧмана хwә дьди сәр Хwәде, wәки чь кӧ Wи соз дайә бинә сери. (рʼупʼела 58)
 Мәсиһ: Навәкә жьһу йә: Пʼадшайе рʼункьри (мәшкьри), бь wәлгәрандьна йунани буйә: ʼХристосʼ. (рʼ. 52, 55)
 Бахьшандьн: Тʼӧ мәрьв һежайи ве йәке нинә, ле Хwәде дьхwазә гӧнед мә бьбахшинә. Һәгәр тӧ бь рʼасти бәр Хwәде бона гӧнед хwә пошман би у дьхwази әʼмьре хwә бьгӧһези, Хwәде wе гӧнед тә жи бьбахшинә. Әв бахшандьн чедьбә, чьмки Мәсиһ щәфа бона гӧнед мә кʼьшанд. (рʼ. 58)
 Мьлйакʼәт: Qасьде Хwәде - нә хӧйа йә Нане шкәва: Пәйчуйед Мәсиһ тенә һәв у бона биранина мьрьна Мәсиһ у рʼабуна Wийә жь мьрийа нан кәр дькьн.
 Пʼадшатийа Хwәде: Кʼи дәре мәрьв гӧһдарийа Хwәде нә Пʼадшатийа Вәгәрʼандьна Мәсиһ: Һәгәр Мәсиһ диса Хwәде һәйә. вәдьгәрʼә дьне, һәр тьшти әʼзменда у Рʼабун: Иса жь мьрьне рʼабу. Рʼожа сәр әʼрде wе ну бе чекьрьне. ахьрийеда wе һʼәму мәрьв жь мьрьне рʼабьн. Һьнге Хwәде wе диwана wан Гӧнә: Тьштед кӧ әм дькьн, мьqабьли хwәстьна Хwәде нә. Әw наһельн, wәки бькә. әм бьгьһижьнә нет-мәрәма Хwәде бона Рʼӧһʼе Пироз: Әw Рʼӧһʼе Хwәде йә у мә.
 нава wан мәрьвада дьминә, йед кӧ ль пәй Иса Мәсиһ дьчьн.
 Дӧакьрьн: Тӧ дькари бь дәнге бьльнд йан жи бе дәнг тʼәви Хwәде хәбәр ди у Хач: Дарәке кӧ Рʼомийа wәхте хwәда гӧрʼа wи бьки.
 бона кӧштьна мәрьва бьльнд дькьрьн. Дӧакьрьна Хwәде: тьште баш кӧ Хwәде Ле Иса Мәсиһ бе гӧнә бу, диса жи һатә хачкьрьне, чьмки Wи әʼмьре Хwә бона дьдә wанед кӧ гӧрʼа Wи нә гӧнед мәрьва да. Бона ве йәке хач буйә Әʼмьре һʼәта-һʼәтайе: Хwәстьна Хwәде нишана баwәрмәндед Wи. (рʼ. 25, 50) әв ә, кӧ мәрьв пәй мьрьна хwәва Щәжьна дәрбазбуне: Жьһу тиньнә бира дькарьн бе хьлазийе тʼәви Wи у Иса хwә кӧ әw жь бьндәстийа Мьсьрийа Мәсиһ бьминьн. (рʼ. 23, 29-30, 59) хьлаз бун. Бона баwәрмәндед Мәсиһ әw буйә Щәжьна рʼабуна Иса Мәсиһ,
 Иса: Наве Кӧрʼе Хwәде йә у те чьмки Мәсиһ бона гӧнед мәрьва әʼмьре фәʼмкьрьне: Хwәде хьлаз дькә. Хwә да, ле рʼабуна Wи кʼьфш дькә, кӧ Кʼьтеба Пироз (Библийа): Ве кʼьтебеда Әwи гӧнә у мьрьне алт кьр. (рʼ. 38-54) тӧ дькари бьхуни, Хwәде чаwа ль
 Шагьрт: Пәйчуйед Мәсиһ (рʼ. 18) мәрьв дьньһерʼә у Әw чаwа тʼәви wан мьжул ә.
 Шәйтан: Дьжмьне Хwәде у мәрьва, йе кӧ найе дитьне. Навед дьн жи Иблис Кӧрʼе Хwәде: Навәки Мәсиһ ә. Әw йан Мирещьн.
 Хwәде бу у дьнйа пе Wи һатә әʼфьрандьне. Әw Хwәха һатә дьнә, бу мәрьвәки, ле бе гӧнә. Бона ве йәке әв нав станд: Кӧрʼе Хwәдә.
 Зьман: Кʼӧрди, зараве Кӧрманщийа Кафказе 
