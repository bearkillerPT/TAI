
JESU
MASSIAH


Lai amrel anrolrem themin

Khathlo a...?

Ringroi : Emunopot Ringpuwa
trong phur ei (p.5)
Doi : Amana akditpot akthlo ei
kung a Ringpuna akthra thou
anam Malan akdit.
Ringjee: Ringjee a Ringpuna me
eita khathlo a annei khathlo a
anruipi te kha nang en nimutu.
Khatalek Vaiya pul : Jesuva
aroiju eiena amava athei khat
kho Ngangle ra tui en Madonna
Vai. (p41)
Thingkhar : Jesu atak en ja an
that lai anhuina pot aklapotva
apot achei ama e Jesu wa aknu
jui eienam dhang Vaisha. (p.25, 50)
Roijui : Jesuwa aknu akjui ei.
(p.18)
Ring : Jesu en aringkhava akthlan
Jew eienna akni enna amilalnava
Budon amipang. (p.38-54)
Ache amno Chanring : Jesuso
amjou ringchan e Ringpu en aya.
Amachunna aktheeta achek
khat kho ache amno.
(p.23,29-30 and 59)
Malot : Rengpuna kithlotu te a
ashonpot trongerna kha Malot
ro.(p.58)
Eipna : Tunang mi khat kho, bang
noh shalakho Ringpu en einiep,
Nang en alee nithlo ril kila kirompot
khat kho anthleng thlen chek
angle Ringpuna keieptung. (p.58)

Ringpu Karung hunna ram :
Ringpu karung hunna ram e,
amana ashon akjui ei kung a am.
Lee Aksheng: Jesuta aknu akjui
ei angkung a am akdet Ringpuva
lee.
Jesu : Ringpuwa Asha kupa ming
arthawa Ringpuva einikal.
Massiah : Thao a antaipot
kurung, Messi-ha (Hebrew eiwa
antrong) Greek eenna Christa
ante. (p.52,55)
Ngeen : Nang en Tap a Chuno a
trang a Ringpu kung a thameen
tong khat kho akung a Rungaie.
(p.18,19,42)
Ringsha : Jesu theenata Ringsha.
Nikhat awa me einamte akthee
nata ring ume. Ringpu en me
einamtita akchim aklal eini an
tu.
(p.53-59)
Enlleing : Jesu en thalei chung a
anlenglai belam anam akthar vaikirtu
Marvan khat kho thalai kho
Ringpuna amtharkertu. (p.57)
Satan : Muu eicheknopot Ringpu
khat kho thalai mi ei akjeetme.
(akthrano tukho aya)
Alee : Ringpuwa amdonpotnata
enthleng a akthlo chuche einituril
amchangpot dang chu eiphanatu
am thlengtupot khashei, satan
chu. (p.4)
Ringpuwa Asha kupa : Jesu
aming Ringpuwa Asha kupa vaiya
thalai chung a me khat
vaiya thleng.

Jesu Massiha e tunangme ?

Jesu Messiah ha tum ani?
Akum akpul enni (2000) va ama a
Israella Jesu e louamsha. Eni en
amata Jesu Massiha, chuno ah Jesu
Christa tia eong, amachun am
theiwa ama e kurungsa, chuta ama
va kurung khopno Jesu e Ringpuva
Asha kupa. Khat kho miwa asha
kupa te a eiong. Amachun emtheiwa
ama e Ringpu tongna khat kho me
tongna ante. Jesu wa amram e
Ringjee a ama aringna lam einim
thei. Oirilla laitu vaiya aklenrim
thamin sha.

Laiya Jesu

Einiva Eimthronna e Jesu anpoknata
emthrontu. Me eienna shapang,
uksha, chuno a sakol chung a che
ke a loushi e. Europ ei aktambeb in,
che nishuk ei aktambeb in khat kho
akhu tongna Africa ei in Rome a
kurung Vaiya pal. Me aktambeb in pa
Majee chekno ei, achuta Israel e Jews
ei in anchek. Anma ei Nirikva me te a
an ong. Ringpuna nirik Ringjee a
trong eini ashon. Ama in Belam
anamte ashemker khat kho thalai
Misho rulpai akdet. Jesu in kishing
beng a einim mu !

CAPERNAUM

GALILEE
SAMUDRA

NAZARETH

IA
AR
M
SA

EAN
ME
DIT
ERR
IAN

E

ILE

JORDAN

SEA

L
GA

JERUSALEM

J

EA
D
U

Jesu amlai Israel,
Kurung Hunna Ram: Jerusalem.
Aram Amul : Galilee, Samaria, Judea.
Anrol khat kho anthlap kalok beb a
28,000 km2 (10,810 Sq. miles)
Akdai ansha : Chang khat a thlan.
Ram Lulok ei : 63 BC, (Before Christ) a
Rome na Israella anpui.
Aram akpui : Pontius Pilate, Rome
Govenor in Israella anpui. Tiberias
Rome in kurung in anma achung a
anpui.

Amithrunpot : Judaism, Jerusalem a
Jew ei Rapu thlam am, ochunna
amithrumpot va thlou. Matheinatu
thempu khat kho Ringjee nata mi
kung a mathei na turilla, amthei
amril (Akthrawaishin) lou am ei.
Trong Mayam : Hebrew (Jew antrong)
Greek e (Rom in antrong pot) Latin
(Rome eien antrong pot).

Awa a me tam pullei e jangrilname ?

Nantak inchang ve Ringpu
Kurung hunna ram
kha thleng sha !

Ringpuna einichaknatu Reipa
kha thing kung a amsha...

Nanpunshi Matharnatu shulrashei !

Akthra akrah enranu
theikung anamte tuk ker a
mei a kibuktu thla !

Einikho einamte a tan na
eilontu thla. Tu ei va thlanna
ring eimi.

Akchimpot sha tukhat nakho
Ringpu in einimchak nata enpel
chekno ume. Achuta kei kiknu
a nangta asung apal mathleng
akchek tunang me khat thleng.

Nang chan na mathleng di
chiliwa nang alee kha yaro.
Khat kho tuiya thleng
chelei ya inlupro.

Eipekva alee keip peiche khat
kho akthar chan matron
rosha !

Mi aktambeb inna awakom ma inlup einilou
John ta trongsanpa ti a an ong.

Ochunnata...

Keiwa khalmu a amu
vaino mangang eini
kung a Ringpu tume
einimrom amava ringna l
am enim chang me.
Ama in nangta lee khat
kho mei a enilup tu
ochun nangta khalmu
thlanna einim thleng tu.

Marvarn nata ahou khat in ashon...

Kei dim
nangna
nilup tupot
ang thlo
pa ning ro.

Ringpu in
akdet kha eeni
thlo paningrei.

Pa, Nangtu Ringram kha
thlengchu vaisho.
Oinang a marwan na
ahou khat in ashon.

Oi, Nang kei kishachi
keina nangta kirilvol
che khat kho khalmu
pelshang.

Isreal Copernuam
Cannan

M ed
Jerusalem

Yehudi

Awa komma eniluppot John in Jesu akut mayung a shunna
ashon nei...

Nazaret

Jordan

ean
Sea

Galilee

itern

Enlup einithlopot John na akthleng sham
Massiha turilla amchangpot e einitu mathronna.
Lai sha lai achunna kalokbeb a Rome in kurung
vaiya anpui.

Israella ampot Jew
eita mayomno ei
khat kho namminang te a ammidon
me eienna Massiha
jatik a thleng tupot
me ti a an ngak.
Amlui Jew eiwa
jeeksher a anmidang
pot akthleng sham
einikal kha ama.
Ama Massiha e
Ringpuva akchimsho inruiya marvarn
na ta thlengtu.

Ama in tuiya anlupche Ringpuva Lee
in amata ram ankang a amrui.

Anwe thalai chung
na alee anamte eini
phurpot Ringpuva
asha kupa.

Ama in okhanang a khulon shun nian
shuplee (40) yangva am. Okhanang a an amlaiya yang khat kho shano e. Ama thloukha
khame te kha shingbeng a munatu bu an
shamo a shak in hilla an ngeen.

Emu cheknopot khat kho athlang nung a ampot thalaiya akpallei anthim
va akpu, satan in Jesuta amrui.

Ma marvan naturilla, thleiya
Ringpuna athlo injakha Jesuna
Maa amvar tu tla. Me eita akthee ei
aklaa aknang einim lal e Ringpu wa
Dang sha.

Oi Pa kei
Nangna
nishon chu
tlotang!

Achuta Satan in Jesu wa amdon nata
Ringpuwa thlouchu amthleng naturilla
ashul.

Chuno ! Oinang a enjee a am.
Me in tol khop a ringno uu
yei- Achuta Ringpu wa anar nata
anthrupot trong khan Ring
tupot me.

Nang in Ringpu Asha kupa vaichelwa
Lung e tol Mavairo !

Nang atak tak a Ringpu asha
Chelewa Mamuro ! Kurathlam
Chungnato Manjamro. Alamva
Ringroi eien nang ta nanshongtu
te a enjee no me ?

Nang in atak a kei kung a
inkhup a kam thrun chelewa
Thalei Chungna akchek amne
apumte a nang kung a kamlan
uuche!

Ochun nata Satan in Jesuta
amthla paei Marvan roi ei in
thleng eiya amata roi anthlo.

Jesu in Galilee a athleng lai, Lee
akshing in ship. Israel wa akhe
tong a am mi tram anchelna ram
a Jesu e enrolsha. Ama en ashe in
me aktamin amya. Amachun
Jesuta thempu eien anshonpot
Massiha shatame te a inchoi sei.

Ma e enjee a am
Ringpuwa in shinpi
jano!

Keita kamthlaro Satan Ama e
enjee a am: Eini in emthrun tupot
khat kho aroi eethlotuphu chu
Ringpu khop ning.

z

Gallil antipot mulla cana a Changvan thlou khat am...

Jesu anuso inruiya arul apai
eisho Injao jou ei.

Ochuta anma thloulam alai
achallaiya...
Khashame
ngaleerah atui
thang sha !

Jesu in
nankung a
thloro nikti
potkha thlo
paningro !

Anrol pot thlangbel eikha tui
mashippaning ve khat kho
amachu thloupu kung a
matemeisho.

Tui ? Achuta oie nang nganglee
rah atuisha !
Yaknang nganglee rah tui me!

Matem ru matempaningro,
Nang in anamte
tu akral aktra
kha achena pha a
nishetu!

Eh?

Oinang e waikhat kho theino mang ang. Oinang
changwan kho louyao no ang. Tui chu nganglee ra tui
in olsha! Belam tu akral nganglee ra tui sha.

Ochu Nazarat Jesuwa
athlousha !

Amchu
Tunang
me ?

Capanaum Gallil va tuibom a nga manna anringna jon khu khat ei. Achunna Jesu in mima a
inthrung a Ringpu va kurung hunna ram rilla trongson amtron!

Onna amatu Mansharim Roijui akchar.

Prabhu, khulou yanthlang
kanni in inshul sung chuta
jangkhat kho tukno shung.

Peter, akthukpot tui luie ya
lonrei, khat kho ochunna turo
chu lonri

Chuta nangna nishon
taning va...

Jang me keiwa malotno ang!

James ! John !
Onna vawe!
Oiva eiring
thlun
eiman tusa!

Prabhu keita keima rosha !
Alee in shippot kei ang.

Peter Entrinoro !

Keknu keiyuiro !
Keina nangta me shur
kamvei uuche.

Keknu keiyuiro !

Jesu in aroi jui eishe inriuiya
Galilee a Seishei, Ringpu kurung
hunna ram va lam a anshon.
Ama in aknaa aksaa amthrat ei
kukshar amnom khat kho mi ei
na shalung khou eiya aknu anjui.
Anma eichu akthle thle ramnata
khat kho. Israel ei khupi
Jerusalem nata thleng e.
Anma ei in na antrong
ril anril lut anral...

Tram tural dangkang eikha
anreipok thra alamva anma
ta harao anmiphatu.

Anraan anring eikha anruipak thra ei.
Alamva Ring ramkha an mata.

Trap true eikha anreipak thra,
Alamva an mata anmipel tu.

Kei turilla me ei in na manang
chut eile anreipak thra, Haraowe
Romthok khat kho thlanwe
alamwa Ring ram a anma khan
khalmu a leen.

Nang kung a namthlo inja kha
mansha a nang in thlo ro.

Eikditpotso inruiya ahnchoulewa
ama in man sha a ochu
namglung a akthrano thlen
nithlo paei.

Tungva natu lano thlengro Ringpu
kurung ram hunnatu ril mandonva
chuche akthlee va namivat notu.

Neanda eikha rilvolro khat
kho an maturil la ngeen eiro.

Eirung mitol meiwa eidikdea sha
nang dikdea an chemlewa
nirung anamte vaartu achuta
meechemno chelewa nirung
apumtee in themtu.

Me ei kung a amil mashok
nanoturilla nangna nithlopot
akthra chu inruk a.

Tunang mi khat kho akpu enniva
naichi vei chekno, Ochuwa Ringpu
chunole eini eidon eikhal.

Nangna kei trong jui chelewa Lungpi chung a enn
thlo so intrem. Chuno lewa shitshai chung a
enthlo khasha.

Neekhat a Caparnahum a enn khat a Jesu ta me tamkhak ei in na
an milompaei...

Achung a anthlo
thlon e yang
shame ?

Eini leet chekno ushame,
Ochunna ma tuklai eisho inruiya
enn achung a vai aya.

Anma eichu mathlave
anma ei va an milot in
ship shei.

Ochunna ma tuklai
eisho inruiya
enn achung a
vai aya.

Nang niklee kiep peichi !
Khthlo a ochuta nang nitheimi?

ama en Ringputa
amnui!
Ringpu khop in mita
alee nata aeep
chekning.

Nan niklee keieep peiehi eite le
Inthou chelai ya seiaro eite e
yaknag enna thoiya aklaime ?

Nang niklee iep
peichi !

Massiha akung alee aeep achik
amidon achuta keina kishon:
nantol na tuk-laei kha
loucheleiyo sirosha.

Ama shei sha !
Shalung
khounasha !

Oie kei shei kichek pei.

Ochunna me an namte
in Jesu wa thlon a harao
no ei, Jesu in thlon thlona
nishing eingak pot
kha dharma lulok ei in
na ahnnalou am ei
akmi inna thlon athlo
e Israella va jano !

Ama kupa e akut aktong
thee. Chuta akni en
amthrat ayame ?

Ama e emnom
natu shut rei.

Nikut yamro !

Wow ! Kei trashang !

Jerusalem me
aktam en
einita enhei
a einiching te
a lulok en
onshon !

Jesu en aroi eisho inruiya Galilee va tuibom a
melee antho

Prabhu! Kanikalro !
Kanni e enphum
samsung!

Tangrilla entri chounu ?
Nani namilot kha ram a
namshei pei?

Ein nemro !
Inngairo

Tui ralla anma en mulee kha
andon pei achunna mul la...

RAAAAAAAAH !

Kuksarna ashur kupa khat
mulla am ...

Ama thlengsa !

Ama ! Ha !

Thrasha, Thrasha
Jesu !

Shengnopot lee
amata mathlora !
Ringpuva asha
nangle kei
jaknang
eithlophu am
mang me ?

Nang ming tume?
Kanni achuwa
kanni tammung.

Kannita vookjam kar a
kanim thlaro.

Serousha !

Eh ?

Kei khalmu thrashang.

Kanni
kungnata
serousha

Kei nikung
a thleng
tang.

Thleng noro.
Nikung a Ringpu en
athlo thou kha mayam
a kishonshe

Keina nikung a kishonche: Ashana ama
en amdonpot a yangkhet kho thlo
chekno lung, Apana athlo ru khata
amana athlo. Keina kei kamdon
pot a thlono ang achuta keiwa kipava
amdon pot keita kamthla kha amasha.

Khulou thlang angen che Jesu
en ama aroie somlee enni (12)
acharpaie. Ama en enni enni
amthla ei. Amna en akna aksha
khat kho kushar ei achung a
polnatu akchik amne amshil lei.

Mi hou mila theinano aram a toi toi
a shei a Jesuna angeen.

Anma ei e unao Peter khat kho
Andrew ei...

Unao James le John...

Philip le Nathanael

Thomas Mathew (Rome
basbeh amachun mansha a vei)

Thaddaeus aktha James...

Shevee. nannita nanmilut ankung
a keita kanlo ang, khut kho keita keilon
kamlut eikhanna kei ta kamthleng
khata amilot.

Noona thlouthlo somliya anni (12)
shalung khounaso enleng shei
e aknu a Jesu en anmaso enruiya
achikna amphom a ansha
inyasha achuta mayam en an
mata mathla no shei.

Emchun tupot shang nimwa tam
khak achuta amchutupot miwa
thlom peing. Loupu kung a
thlou thlonatu ngeenve.

Simon Injomma annakpi
khat kho Judas Iskariot.

Jesu en trong ashon khat kho kana kashakho amthrat. Chuta chuta oi anthing...

Philip miyam ei enna khathlo a shakphu
eiphatu ? Chunole shakte anmatu
shakphu nangen malanno uucheme ?

Ak-ampot shak-te ennava
mayam eie bangno usha.

Tol apum ranga khat kho nga
enni (2) ru don kupasha nao
khatva am. Oikhop ning sha.

Jesu en Ringputa adon
chuche...

Tol khat kho nga rangachu
akhoie paei.

Me sopnga sopnga 50/50
enboknatu son ro.

Akthleng shan Massiha ante
chu ama e barah.
Jesu en shakpu ashem
en mi lesing ralla sha
anphapie...

Eini enna ama e
kurung mavairei!

Anve anleipot chu
luktong somlei
enni (12) khuk
inlui.

Eipek e me ei enna enleng lai talsha nanni en
mulee chu lou a akthle khan Maseiva. Keiwa
mul lenna kingeennatu enma tari ang.

Aknu...

Aaaaaaah ! Oi kushar !

Entrinove keishang

Prabhu! Nang
en keikho tui
chung a nikung a
vanatu keiyaro !

Waro
Peter.

Prabhu Keiho
Keikalro !

Peter yangrilla enhal mang
cheme.

Prabhu Nang lek a thleng
cheme onna?

Jesu e kurung ante enya mekho
am ei. Ama en eini ching
Rome ei kurung
athlo akhal nata eini kaltu te a
ammidon Jesu andokho mi
mashing tam shei. An ma en
toiya Jesu alapot jonkho anralpei,
chuche Jesu atak e anmilal che
manom kho andit.

Akmangtupot shakphu rilla lano thlang
ro achuta ache amno chanring na
shakphu turilla trang a sulrei.

Keiwa ringnatutol khashang
kei kirung e thlei turilla
kamlan chou.

Keina kamlan pot tol
kharilla nakjonangme?

Oinang me en khathlo a ama
arungta shakphu turil emlan
tupot mu ?
Waino tupot!

Nanniwa enthou
enda choume?

Thlengve
enthourashei !
Me eita ama en waino
atrong na.

Prabhu, Kanni e
tukung a sheitu uung?
Nang kung a Ringatu
trong am!

Aknu a ama en Jerusalem amthla pei.
Jesuwa akung a anda muda mi
nga ahanral. Ama en aknu jui
kupa, kumi sakte so Galilee
ram nata akthlu Israel wa
aram khat khat a enlen shei.

GALILEE

JERUSALEM
ISRAEL

Nga eishei lai en...
Me eienna keita tumang ante
me?

Nang nawa
tumang te?

Nang nawa tumang te a
namdon ang me ?

Tumang nawa
thempu te a
ammidon.

Akring Ringpuva asha kupa,
kankal khasha chei.

Tukhat kung sonnoro. Massiha e Jerusalem a shiatu
keila kinang dou a theetu achuta niyan thum
antang en akthee nata chik a kiringtu.

Jerusalem khupee apalla me eita entong entring a onthat.
Rome eien anpekpot maral aknu yui a anma e khalmu trang a
thing khar a akut jam a anthat.

Tunang mi khat en kei kiknu
ayui enyale atak akrou a endaso,
achuta ama thingkhar lou
a kiknu juiso.

Ringpu khat ning nang
en niromtupot

Arung ankal enyawa, ama en
mangtu, achuta keiturilla
amachu mamangle amava
aphatu.

Nang en nithlo tuphowa, nang en nidon nikhal so inruiya
Ringpu rilvolro, khat kho nitak talnang a me eikho rilvolro!

Ama lai achunna Israel a reiche raithak lou am
me. Ama eitak wun na khalmu a entrina laina
khat, okhanang kanna eikha akthle thle so
inchun enkeie jano.

An ma en nga anshei laiya
anma thleng si te e anrom
ruilla trang a enong sheie.

Reiche Raithak !
Reiche Raithak !

Jesu Prabhu kannita
kanrilvolro.

Nan ni anna turilla ma an
eiro?

Einita einimthrat tupot chu
oishame ?

Thempu kung a sheive.

Eh?

!

Anve ! Kei trangsha !

Kathrat kha me shom (10) no
choume ? Akthlei eibola?
Anma eiwa Ringpu don
thleng no eime?

Halleluyah !
Rengpu e
thrasha!
kampokche!

Kanni trasang !

Oi !

Enthourosha! Nang en
namlot khanna, thra khopno a
kithluk peieche.

Jerusalem a ampot Jews e
lulok eien Jesu en ashei
alonna rilla ama
akjee tu me enruk a
anmithla. An
ma eie lom e anda akjeet
tu meshei.

Alamva Jesu enna Ringpuni
a akna aksha me eita amtrat
ei...

Rome eisho inruijon, akthra
thlou te amno pot te wa
kuchano kumei makshei
baobeh khom so inruijou ei.

amanakho andepot nao a
arillut aral....

Thrasha !

Andipot nao eikha kei kung
a thleng eisho. Ringpu
kurung hunna Ram kha
oinang a ande pot nao
ieturil no.

Massiha e mang a am eita
kalna turilla thleng.

Jerusalem wa akung a akampot
khu, Bethany a Jesuta an ong
Lazarus e an mishil. Lazarus khai
kho amava a uute enni Martha
khat kho Mary anma e tesuso
ennaiya toi-a inpaijou e Jesu
Bethany apha laie Lazarus athee
che anphum niyan manglee
(4) lesha te e atheien.

Prabhu, nang onna amchelewa
kanni kannao kha theeno
tupot ta !

Keiwa ring khat kho eiring thlun
khashang kei kamlot khamna
Ringtu. Martha ochu nang va
namlot me ?

Prabhu !

Martha nang ninao kupa !

Oie Prabhu! Trongeerna
Ringpuwa asha kupa thalei
chung a thleng tupot Einithlok
akpu chu nang che te e
keina me?

Oie keikho kirom. Juktol a
anring tehan amakho
soino a injaotu.

Amachu ram ma an phum
me ?
Va a kan ni anro
Prabhu !

Anwe ama en
atak a amata
orilve
Amachu ta Lazarus
chu thee nata khat
achule u mang me ?

Prabhu, amachu miyan malle (4)
te sha amrem am uusha.
Nang en Ringpu
salung khouna nimutu.

Ama lung a enshempot rushun en na akthu kha
punna tum ma anshei.
Lungkha lou-we.

Pa, Mi eienna keita nangna
namthla ang te romna turilla,
malotna turilla keina
outa kishon che.

Punkha sutvesha chuche amata
mashei ve.

Lazarus,
Enthru rosha !

Jerusalem ei lulok Jesu khat kho ama oknu
jui, eita ralla mandon amitron.

Kupa kha ralla salung khouna
thlon tam am pang pie.

Eint en opinang ta
athlou mashi malewa
Rome en danty
apiktu.

Ama en eini matrunna
thlan khat kho ram
ankhoie tungai !
Natuang lungning ka-khan,
noi kandih heijuimei ti maan
ngam mei khang suang, mei
akhat thei mei rui gay e.

Ama lai chun matronna Jews
eie lulok eien Jesua sur a Rome a
mashil natu tancha sernatu
jonna amshei. Theenatu
amral amlanchek e an ma
khop ningeie.

Oinang en alam vaiya,
Jews e eithat tu tula.

Jesu en Bethany a amlaiya...

Mary !

Anrem tuichu
khalma chalpot!

Amachu anran
anring kung a
baobeh
nawaiya enlam
en ralla tratu.

Judas, akung a donnoro.
Kei kirung e amana
theehui natu amchang rilna.

Emlalna budon chu naisha.
Me aktam en Jerusalem a shie she.

Jerusalem a Jesuta anshur natu
lulok eienna anshil anlangpei.
Ochushalakho amava khupi
khubom ashung a lutsha.

Ringpuva akming
a akthleng nang
sot a ring naisho!

Miyam en amata harao
romthoka anlousoong.

Israel eiwa
kurung?

Enthoro !

Enthoro !

Oimang e einina
tiklai a kho
entukpino usame.

Thalei na anamte
en ama kung a
aknu anjue.

Khupiwa alaitalla ampot mathrunna thammi reinamte tu
mathrunna.

Malalna budon ani enna
sadomte anthat.

Sadamte thelkung a thlenna
eikat en eini alee e enep
eichekme ?

Mathruna thlamwa ama mi eienna baobeh
achoie khoie enna athlon khalmu chillei.

Jesu akroie a ama....

Sadomte e thalei mile Ringpu
enpot arui khata waikhat
majom natu te amathrunna
thmwa thilkung a ankot.

Ringpu ennawa ngeenna
tu ren vaitupot achunta
nanni en enru enral va en
nami vaipaie.

Eini en entha a manom natu
sulrei !

Ama e awaie shitungaie
alamva me aktam en ama
trong a anril lut eie.

Eine en amata chut
malewa, anamta
sur chek aya.

Achuta budon
khawano, alamva
malalnawa bodon
laiya mi eienna
enshuk enhal einiem
dinome.

Amaturilla nanni en
kei kung a tikcha
namilon tung ?

Nai chei khat wa aman vaiya kanni
en nikung a Jesu turilla seil
seepthum (30) kanpek uche.

Kei en nankung a Jesuta kamshil
eesha chou !

Achuwa anma roi jui
Judas sha !

Lulok eienna anmata akla a
thlaknatu seel seilakho.
Budon tu nishing
nikhat awat laiya akni
in mathreenna thlamma
mi eita mathei a
ama lai arilna.

Maralna budon turilla, kholou chu Jesu en
aroie somleiya enni (12) so insuiya
enbom eie.

Meen khulon keina amachu
kithlotu !

Keina akla a kithlakno lai
nanniso budon a sajon enjou
kingak.

Nanni nankar a keima
roie kamlanchu.

Lulok eita akthle ei en
roie anthlo achuta
nang kung a wa enthleng tu.

Einamte ta roie eini thlo
khanna nangnitu lulok vaitu.

Prabhu, nang en nailhi
nang a keikunga...

Peter, Keina nangta
namchal no angle
va nang kei turil
noche.

Nanni en keita chemma Prabhu
khat kho phalangki nan ong ang
e. Nanni nanke a keina kicham
taning chouwa, oinang a nanni
khat le khat ron enthlo eve.

Judas, nangna
nithlo phukha
entha a
mathlungna
tu thlo rosha!

Prabhu, kei kelu khat kho
kikei kho kei cham robah

Nanni namkor a enkhat en keita kan
mishil ushang.

Waino tupot !

Tui inshil chi mikhawa
ake a khopno a akthei
eichamphu am no.

Keinara ?

Kei mandon na vaiya
injom ma thloveno...

Tol le lou a kei kirung sha !

Nanni khatle khat rilvol choulewa
akthlei ei enna nannita kei
kiroijeet chou, te a name dontu.

Buling e louwe, nanni turilla
amthlakpot kei thee sa oiso
inruiya Ringpu khat kho nanniso
akthar trongerna khat simna
turilnasa.

Nanni khatle khat rilvolchoule va
mieien nannita Kei kiroijuichou
nantih tu.

Prabhu, nang en nishena
aram khan keikho kijui uche.
Nang turilla kei kirang e
kamlan uche.

Peter, Arkhongpa en
waithum ankhung no mil
keita kanda uche.

Ochunang a khulon chunna, Jesu en ama aroi eisho
inruiya keithil an mithlapaei. Judas wa
achuna injaono sha.

Keina nannita kima ushachou, achuta Pa en nannita
Lee akshing en nanmi shiptu. Ama en nannita nanmijomtu
khat kho lai rilla nanem ruitu.

Keina kisei nasam aram e ninikho
namrom.

Pa ! oinang e vaitupot a am leiwa
aklapot e kei kungnata lourosha.

Lamkho, akchimkho, ak
ringkhakho kei ang. Keino awa
pa Ringpuva akung a thleng
cheknotu.

Nanni onna amwi, ngennatu
kei mangsha a loushei shang.

Ochusalakho, Keina kamdonpot
a waino a nangna namdonpot
a waishono !

Oinang lai enna nanni en enchoi e jang
rilname? Enthou wa ! Keita kamishil na
laikha onna thlung sa.

Keina kamcho potkha shurwi.

Hallo Prabhu,

Prabhu kanni
enshulpi aya ume.

Judas, Massiha ta nang en
macho a namsil peime?

Ngano !

Jesu en atakta amitrat ei, ama roijui eikha aram
akthei thleiya enthek a thlamshui.

Jesu ta Jews eie lulok thempukung a anthlem paei.
Peter khat kho John na en labeb a seralla angjee.

Peter en mi enbomna a lutsha.

Amaso inloujou kha nang
nocheme ?

Ngano ! ama kupa
kha keiva romno
lung ang.

Nang kho amkar a khat
nochime ?

Ngano !

Keina kisonchei ! Nangkho akar nache
che Galilee na miche.

Nangna nishon
kha keiwa rom
no lung ang.

Aarkhongpa
inkhung sa

Nga athlou
mashee a amshei

Nang e tuna namkhon me?
kanni kung kanshon ro

Yukting a Jesuta Jews ei lulok an kung a anshu paie.
Nang Ringpu
Ashacheme ?

Nangna nishon
paei

Enthlung a ashon ning ! Ama
en athee amdon en, Rome
eienna ama kung maphang
eisho!

Jesu e Rome va Governor, Pilat ei wa akung a anthlen pei. Jews
lulok eienna akan ei mi kung a an mishon nei. Amo en amralkhalmu
a am mi vaipei.

Nang nimlal ei kung a nang
en yang nishon injamu?
Jangkhat kho am no me?

Nang yangta
nithlo paime ?

Kei en akung a amral tukno ang,
oie amilal nawa budon s, kei en
tuta kamthla tu; Barabbas
chumole Jew eiwa kurung.

Keien akchim
lamshi
madongnatu
thleng ang.

Akchim chu
jang shame?

Barabbas !

Achuta Jesu akung
keina jang mathlo
nanni en nandet me ?

Amata kut jamma
that ve.

Atak en ama
kurung
ang ate !

Barabbas !

Nangna amata mathla
cheleva, nangva Caesar
va arulno chi.

Ama angut a
nangva namdon
thlung a seirosha.

...37,38,39 !

Barabbas ta amithlapei
ama en ama e mithat va
amral ampot.

Ama athee a kei kimral amno.

Khalmu romthak a,
kisonche Jew ei kurung !

Anwe keepa e !

Amata kut jamve !

Amata that ve !

Amata akut jamve !

Pilat en ja a soi athlopei
kut jam a that te e tuna
turilla khalmu enthree
khopnosha. Jesu en Jerusalem ei lam a atakta waipot
khut lai thingkhar kha
phur a shei.

Akshukpot e keithil wa
akomnosa. Oie Golgotha
antinawa lukangwa amphom
te a am ong.

Seepai enna Jesuta thingkhar
a jotpi anhempie.

Akar a Judas ama en athlo thou
eirilla enshuk enhal suksa.

Kei en anshoi enlalpot thlon
kithlo pei.

Ochu einiem yong eithltu?
achuva nang trong ning.

Ochu einien
yang eithlotu.

Jesu e amralen anpot phapot mi
enni (2) so kut jamjou shei e.
Pa! anma ei e eipero,
anma en anthlo thlou e
antak en romchek no eie.

Thing khar kha trong
enthum (3) a
“Jesu Jew eitu kurung” te
a magee a antar.

Jesu en akthur pot tui a mien.

Nang en Ringpu asha kupa
vaichelewa thing khar nata
trum ro khame.

Chim ama en akthlei
thlei eita akal khame.

Nang Ringpu asha kupasha
chelewa thing khar nata thram
ro khami !

Netekho
enthlokro
kannikho
kanithlokro.

Ringputa enja siro. Einiwa
einien eiphatu phu rilla
eipha, chuta kupa eiwa amral
amno lung.

Nang kurung hunna ram nipha
laiya keikho kamdon rono !

Kei en kishonchek, meen
tallen nang kisho
enruiya paradis a.

Apha 12 yang chang a nikho
awar am no a enthim anamte
enthem.

Jesuva anu Marry, khat
kho ama roi jui John en
thengkhar a ennger.
Eipikva nanni khat
kho nusha chou.

Kei e ral
sang-i !

Kei Ringpu, Kei Ringpu,
Jangril keita nam thla angme ?

Oinang a...Chesha.

Pa kei Lee e nikung a
kamshil peiche.

Kini sun jaie aknu pung enthum (3) khek a Jesu
theesha. Shephaei khat in Jesu apang
nem a kuksheiya ashun en;
Thee khat kho tui entru.

Nerik a enjee nang a “Ama e
eithat tu phu sadamte
khat nang imratpei.

“Eini eilee tevilla amata jotpi
hem a ankhoie pei.”
Oinang a ama e theesha.

Thengtu antepot Massiha
chu oinome?

Arimathia na Joshep khat kho Nicodemus en Jesu
arungchu anlopei. Ama en Jesuta linen wa
bula punna an tu mehe anrolpot lungpi
khat a anmibaie pot amphom khat a anshie.

Thlengwe sha, ayalewa eini
en amata Eipum na turil
enyana thlemnatu reie rei.

Akthree akar a yangrilla nanni
en akthreeta nanjon me ?
Amava ringsa sheichoulaiya
ama roi-jui ei kung a shorve.

Budonnava thloulam khat
vaiya anipang che aknu a
kumei maipam en rusunna
trap a shei shei.

Lungpi chu enlat a lou am !

Ochu ontheien Peter khat kho
John na rushunna thlanna shei e.

Oiva thangh sakha mi !

Nga enthlo a
yang shame ?

Rushun wa awilna amphom a...

Pharangki nang en
amata nilo me ?

Kumei jangrilla trap me ? Nang
en nijon kha tung me?

Mary !

Keita kesok novei. Keina
kipa khat kho Nannitu
Ringpu kung seie ushang
te a keiwa ki uu kinao a
sheichouleiya son ve .

Prabhu !

Akni achunna amdon thlungno Jesu va
aknu jui.enni en anthru e aksupot
khawa amram a trong entellaiya seiashei.

Enrom loulung a budonva
akthleng khat mang sa...

Anma en khalmu entha a Jesuwa
akthlei roijui eita yonna turilla shee
shei.

Mary khat kho
Peter kho am !

Kanni en Prabhu
kanmupei !

Ochuta khatva
Jesu talso!

Inrom
lou-lung a!

Nang thempu eita malot no cheme ?
Massiha en amawa achek akmnei a
lutna turil akla entukno u-choume ?
Oinang a Ringjee a enjee a am!

Dai veisha !
Kei kike
kikut kei
anve !

Kei shang te e
Malotno
chou-nei?

Niyan Suplee e Jesu in
ama roijui ei Kung a
amimu ama in Naikhat
ru a mi aroi Reiya rang
kung a ammu. Naikhat ni
aroi e shakte eien Galillee
wa tuibom a Nga anshur.

Chuno kanni
Yangkhat Kho tukno
mang ee-ng.

Nannitu Veiya Shakphu enphu
Jang nanshi me?

Salung Khounasha
yaknang aphom
a lonro.

Oi Prabhusha!
Prabhu !

Nang turo kha akthei
amphom a lonro.

Prabhu!

Nang Keiso Shajon
enjon natu thleng
u-cheme?

Peter atak-tak-a nang
en keita niril envol
lang-me?

Jesu en peter kung ama trong
talle weithum khek aruie.

Oie Prabhu! Keina nangta
kirivol che te e nangna
nikromtung.

Keknu Keijuiro

Alamva thalei chung a ampot akchet
amni apumte a kei kung a kamsil
paijang. Achuna shea chouliya jat
anamtela roi-jui shmve, anmata ripa,
ashakupa, khat kho Lee akshing va
Ringpuva ming a tui a lup we, keina
nanni kung a kamshilpot trong thum
kha mayui natu rilla anmata matheive.

Keiwa Sadamte e
Keishel-ro!

Thaleiwa achim pha a keina nanita kamrui u-chou
te e mandon we.

Trong eiche akmu a Jesu
en thalei am thla pei.
Khat kho marvan
Rinram a hanlopi. Achuta
ama en me eita chim
chimno, annaturilla
weikhat kei enleng
tung te a ama.

Ama roijui eienna Jerusalem a
ngeenso inruiya an-ngakRingpuwa Lee akshing en an
ma eikha shiep shei. Jesu
kung a am lee khanna anmate
anmirui. Antrangpot entru a
Jesu ta semnaturilla an-ma-ta
antrang anthun neie.

Akthee en Jesuta sur
chekno. Ringpu en
amata akring mavieya
Prabhu, Massiha am
amvaipie.

Jesu aknu jui eein ayano pot a anma shei.

OInang thamin e
Sherjee
va apalla anran.

Ringpuva asha Kupa !

Ama en thing khar
a athee laiya einiwa
akle kha ama en
aphurpie. Oshunna
eini alee a theeshame khat kho
eipek nata Ringpu
en akdet pot
lamshei a ring
sha me.

Eipik a thaleiya anpot Jesuva
aknu jui eienna pulla angeen jou
khat kho Ringjee anpajou.
Anma en tol khoiya khat kho
nanglira tui anlojou. Anma
amilung a ampot Ringpu
arilvole a ama
akhunga akampot ei kunga
khan anpha jouna turilla
Ringpu en akdit.

Meinna veina turilla, vasu en
Ringpu va alam einichem.

Jesu en einita einiringvol!
Domro khat kho amata
matrum ro !

Ringpu en thalai apum eita tikcha pha aril volme achuwa amatu
khat theik ru am asha kupa einimlan amata amlot eienna akmang
amno a achu dongno a ring eipha naturil.

Ringjee

Ringjee a Jesuwa thamin trong la enjee a am. Rinjee chung a akral akthle nirik a enjomna pono
mang me. Oinang nirile aktam a shippot niriksha ama e anmi jee laiya kum 1500, akpul khat reiya
ranga lut ei. Ringjee en anamte akar a chem te a anrom e kum 1900 akpul khat reiya kuu, aral
paie. Onna Ringpukha thlo a thalei me en anring thlunna Ringpu enjaome te pot thamen kha
khalmu thra a injao Ringpu tunang mu te e Jesu va athamen en ki-sheng -a-mu-rom eipha
einimmu.

Jesuva Thamein.

Ringjee a Jesuva aringthlun thamen
einimmu nirik malee (4) am. An ma ei
anjee pa wa aknu jui a aming athol
amjee pot e ei Jesu en amlai ya am.
1. Matthi :- Jesuwa aroi-jue khat ama e
baobeh machun thlo athlo. Jesu en
khathlo a Israel Jew e mi e kung a einim
rui tewa amram a enimthai.
2. Mark :- Eipik phao naolon khat vaiya
Jesu en ampang thalung khouna thlou
yam chu anai enthrasha.
3. Luke :- Luke ante me e akna kasha
an pot Doctor. Atak nawa Jesu
e louyonno. Ochunang a
khathlo a Jesu en me eisho
inrui eine te a Luke en amthei.
4. John :- Jesuva aknu jui. Jesu e
tume te e amana sing a amu
vaie enimmu, meieta an ma
alee nata amedonpot amthlung,
thalaina me akveipot Ringpu
chu Jesu sha te e amana ason.

Jesu Anpokna

Jesu en anpok laiya Jesu am Mary e
luhongno mang ama rungak mang.
Achusalakho, Jesuta poknatu
Ringpan athlou e amchang
paie. Oinang salung khouna e
Jesu en anpok natu ama a
nirek a madong a louamsha.
Jesu en aktrang pot chuno
a aktei khat akthei khat
vaiya enpokno. Ama mi
thlungna thlam amnopot
a khalmu thra a pok.

Jesuva Salung Khouna Thouyam

Jesu en salung khouna thlon tam
athlo. Ringrei ya kana kasha amthrat
suplee (40) achung a ralla amtrat
onna alam vaiya Jesuen Ringpuva
akchak khat kho rihol me eita
hamarao maturilla khat le
khat injom natu einim mu.

Jesu Thee Khat Kho Ring

Jesu jangril theem alamva Ringjee a anamte enjee a am.
Khat khono laiya, aklal pot anthlo Ringpu en andopot khat kho amata amlung
hangnatu chuno a mathlan nano e eithlo. Oinang e alee eita oinang alee eienna.
Che me eienim lah.
Ochurilla Jesu en thleng. Eini alee tu phaphu kha atak en jaa a ama en aphur. Amakha
va alee tu phaphuva thee khari. Jesu athee einina veikhat enleng a rutpai vei einimja.
Achuta eini na ei thlopot aklal khaturillava kan ni kanlal eititu thla.
Jesu en thee nata ringsa. Ringpu en amata vaikhat amring. Ochunna Ringpu e thee
chung a ralla akchek amnei am te-e einim me. Jesu eipik Ringpuso amjonsa, ama en
aring e eimitu niriktu rul vai aja. Ringpu kung romthok ring lamshei vainatu lam a
eishienatu ama en einita einimjon akdet.

Ngeen
“Rilrol Ringpu ! nangen keita ningsilvol.
Nangta khathlek ruvai nisha kupa Jesutanimlam uung.
Keina kithlopot aklal eiturilla ama en thing khar a thieso.
Nimlungei khanna keiva kital pot e keiepro kei kitalpie.
Jesu en kei komna am rilla !
Kampak che, kei nangta vai kikdit !
Nangna nikdit a Ring kichekna turilla nang na keita namjom tung mi ?
Keiso inruija nga amno ucheme ?
Keina kingeen nikthei angrilla kampak che nitrong thum kampha natu
kamjomro.”

Jesu Khat Kho Nang

Jesu va athamin achina amno. Jesu
e einamte tu reel vaie. Eipik kho
veimang thalai e en-ol-sa. Me eien
sapang chung a seino shei.
Achuta car chunole aroplane a
shushei achuta. Oinang enna Jesu
wa jang khat kho athlei na amno.
Ama en Israelso shei lon jou nang
a eini kung a kho vai aya.
Amava muna aya achuta atak ka-a
me en nangso rul pai mavai akdet.
Nang en thei rungai khat klho rilvel
aya nang en Jesuva amram a khat
kho nam aruiya ralla nirom enjame?

Chuleva athlang na e Juiro:
1. Nitak turilla Ringjee pa
matronrosha.
2. Ngeen matronrosha
(Ringpuso thamen tong khat
kho akung a rungai-trong
akthei huina athlon thlano)
3. Ringjee khatkho Jesuva
amram a mikung a thamin
tongve Jesu enna ama aknu
jui eita khat le khat
enchunna khat kho inom jou
a ama amram ralla tam akdit.


Massiha Jesu
Oie Massiha Jesuwa akshing thamen. Ama e
Israella kum 2000 ama a am. Amata antukpi eie
kunga amchallei. Ama en athlo nang a tukhat
nakho thlono mang ei. Ama en ashon nang a
tukhat nakho sonno eie. Jesu en amna aram
eiya shalung khouna thlonso inrui e. Akung a
anril lut ei me ei kung a harao romthok
anthlengpi. Achuta inromlon a achena a thleng.
Amava anda eienna amata akla aknang a
ami thlek. Ochuta amakha achina voino. Nang
en nipah-che- Jesu thamin e khathlo a enthlo
me khat kho khathlo a athleng a shei sha te kha
anro!

