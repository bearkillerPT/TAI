  a local radio station was built.
(1)	Keli mai e tau fua pia mai he vao, ko e magaaho tonu ka mateafu e tau he tau mahina ha Apelila kia Iulai.  Kaeke ke mateafu e pia mo e popo e pia to maheu e ka he pia mo e uka ke kumi e matafu mooli he pia kie keli.  Ko e fua pia foki to nakai toka tata ki luga, ka fale mamao e pia kua hokulo tei e luo haau ka keli to hoko ke he fua pia.
(10)	Kaeke ke mole atu e taha e tula mo e kua mohe mitaki e pia, kua lata tei ke hihi e pia.  Fakatafe mai ki fafo mo e hihi ki loto he ie tea kua tuku ki loto he kato kautaha.  Kua lata ke toka e pia ke momo, lahi ke taha e faahi tapu to fakaaoga mo tunu aki e nane mo e tao aki e pitako pia.
(11)	Ne fa mahani e magaaho ka momo e pia, kua vehevehe mo e momoi atu ke he tau magafaoa mo e tau kalakala kaina.
(2)	Halu mo e fakamea e tau fua pia, ti fufulu aki e vai, fakaeneene ke ua piki ke he haau tino neke magiho a koe.
(3)	Holo e tau fua pia fakaoga e uka, fa fakaoga foki e feo holo pitako, mukamuka foki e volu niu hila.
(4)	Kua lata kua fita e kahi mo e fatanunu he mau he fakatoka, kua lata foki kua lahi e vai kua mautali ke fakaoga.
(5)	Ko e fatanunu kua faliki aki e taga.
(6)	Liligi e tau valapia kua oti he holo ki luga he fatanunu ti fakatumau ke ligi e vai ki luga he fatanunu, kalokalo mo e kilu aki e lima, ko e puke vai to faliu tea mo e to tafe hifo ki loto he kahi he kelekele.  Kaeke ke galo e tea he puke ne fae tafe hifo mai he fatanunu kua oti tei e huhua pia he hau ki fafo, ko e pini ne toe, tuku mai ki fafo  mo e toka fakeneene ke taatu ke tiaki ke he taha ana.  Ko e ota e higoa he pini pia, ko e mena kona ti ua toka fakahanoa ke oatu e tau moa ke kai.
(7)	Ko e puke pia tea ne kua toka ai ki loto he kahi kua lata ke toka fakaeneene ua lutu, kaeke ke mole atu e taha e tula to tuli ai e pia ki luga he kahi.  Ko e puke pia kua hiki e lanu ke tuga e puke vai puke kula.  Kua lata tei mogoia e puke vai i loto he kahi ke fakatafe mai ki fafo.  Kua lata ke fakatafe fakaeneene mai e vai ki fafo ha ko e mena mukamuka e pia ne kua tuli i luga he kahi ke malona mo e tafe foki.
(8)	Kaeke ke fai pia agaia ni ne toe, kua lata ke liu atu ke he (6), taute pihia ato oti e pia he nu.  Ko e lahi he pia ka nu he taha e mogo ko e uta ni ke he lahi he kahi, kaeke ke puke e kahi kae ai la galo ia e puke tea he puke pia ne tafe mai i luga he fatanunu, kua lata ke tukutuku hifo e lahi he pia ka nu he taha e mogo.
(9)	Ka mole e nu fakahiku he tau ota pia, kua hoko tuai e magaaho ke au e pia.  Kua lata ke fai taga matima tote mo au aki e pia, ligi ki loto he fatanunu he mogo ka nu ai e pia..  Fakatafe mai e puke he kahi ki fafo, ti kamata fakamafiti ke hihi e pia ne tuli ki luga he kahi.  Tuku e tau vala pia ne hihi ki luga he taga he fatanunu, kua lata ke oti lapa e pia he hihi, kaeke ke fai vala ne toe, ligi aki e taha pakete vai mo e ahu ke ligi hifo i luga he fatanunu.  Ko e taha kakano lahi he au e pia ke liu hakahaka foki e pia ha ko e mena fa lahi foki e lahi e ota pia ne nofo agaia ki loto he pia.  Kaeke ke nakai oti mitaki e ota pia he hakahaka to nakai magalo mitaki e pia.
E e patuiki toatu
Fakaalofa lahi atu!
Fakaaue fakamua ke he matua ha ha he lagi ke he haana takitakiaga mafola ti kua maeke ai ke hohoko mai ke he kaina nei ke kamata ai e taha tohiaga tala mo e tokaaga tala mae tau Niue fakaaoga ni e vagahau Niue.  Ko e Vikipitia Niue nei kua fai magaaho he talaga ai e tau pulega mo e tuku atu ke he Matakau Wikipedia nei ko e maeke nakai ke talaga e Vikipitia Niue ke fakaaoga ni he vagahau Niue.  Hanei to lahi e fakaue kua maeke ai ke fai lakaaga ki mua e fekau nei ha kua maeke ke kamata fakataitai.  Ko e mena lahi ke taute e tautolu ne iloa vagahau Niue he magaaho tonu nei ke tohi e tau tala kehekehe fakaaoga ni e vagahau Niue.  Pehe mai e fakatokaaga ha lautolu kaeke ke molea e 100 tala kua tohi mo e toka ai ke he Vikipitia Niue to maeke mogoia ke taute e Vikipitia Niue ke eke ia mo taha tokaaga tala mo e tohi tala toka mau ke he Wikipedia.
Fakatufono Maaga
Fakatufono Niue
Ha mautolu a Matua na e, ha ha he
Hae i lalo e tau higoa he tau maaga i Niue.
Hanei e tau Palemia fakamua ha Niue.
Hanei i lalo e tau matagahua taki taha ka nu pia.
Kaeke ke fai huhu ti matutaki mai kia au ke he meli hila frank.sioneholo(at)investniue.com.  Ko e fakatokaaga ke he tau tala ka tohi ke he tokaaga tala nei, kua ataina e ha tagata ne iloa ke totou, tohi mo e vagahau e Vagahau Niue ke tohi e tau tala mo e lalafi tala atu ke he falu he tau tala kua tohia ai ki loto he tohi Vikipitia Niue e.
Kaeke ke finatu a koe ke takafaga ti moua ai e koe loga e tau ika loga, loga ko e puke e oa, kua olatia e oa haau a ia ka pihia.  Ko e tau tagata o vaka kaeke ke olatia e oa kua momoi tuai ke he falu.
Kamata e Tau Fakamoli a Iehova he vaha fou nei he tau tau 1870. Ke he magaaho fakamua, ne fakahigoa a lautolu ko e Tau Tagata Fakaako Tohi Tapu. Ka ko e tau 1931 ne hiki e lautolu ke he higoa faka-Tohi Tapu ko e Tau Fakamoli a Iehova. Ko e tote he kamataaga ka ko e fakapotopotoaga kua tupu ke he tau miliona e Tau Fakamoli, hane fa e lavelave he gahua fakamatala he tau motu ne kua molea e 230.
Kamata tohi e tala ke he kuli.  Ko e kuli ko e manu hui fa, ne fa iloa ai ko ia ko e kapitiga mahofi he tagata.
Ki i Niue nei 2x
Ko Alofi ko e taone fulufuluola ha Niue, ko e magaaho nei kua vevehe ua e maaga nei ko Alofi, ko Alofi Toga mo Alofi Tokelau.
Ko Ausetalia ko e taha motu lahi mahaki ne kua tu tata mai ki Niusilani.  Ko e motu nei ne kua nonofo mua ai e tau tagata uli ne fakahigoa ko e tau apolitini.  Ko e tau tagata palagi ne nonofo i ai ko e mena omai i Pelitania lahi.  Ko e taha a nei he tau motu monuina mo e muhu tupe he lalolagi.
Ko Che Fu ko ia ko e tagata uhu lologo talahaua ne nofo ai ke he maaga ko Okalana i Niusilani.  Ko ia ko e tagata hafakasi Niue mo e Maori.  Ko e matua taane Niue haana ko Tigilau Ness, ko ia nei tupu mai he matua fifine Mutalau mo e matua taane Alofi.  Ko e matahiku he mahina ha Apelila 2011 ne fenoga fakamua atu a ia ke he motu ko Niue mo e haana a matua taane mo e magafaoa.  Ne taute ai he maaga ko Mutalau e taha kai fiafia, ne fakahoko ai ki Uluvehi, ke fakafeleveia aki a Che Fu mo Tigilau Ness, ha laua a tau magafaoa mo e maatakau ta kofe ha Che Fu, ko e The Kratez. Ko e falu he tau matakainaga Mutalau ne fenoga mai auloa mo Che Fu ke lata ai mo e Taonaga Tufuga Niue, ko Tyree Tautogia mo Diana Fuemana.
Ko Lialagi ko e taha a ia he tau Aoga Fakatufono, ko e Aoga Fakatufono nei ne toka ai ke he maaga ko Lakepa.  Ko e tau atu tau 80s ne pa ai he Fakatufono e tau aoga oti he tau maaga i tua, mo e taha ni e matapatu aoga ke he maaga ko Alofi.  Ko e kakano kua tokologa lahi a lautolu kua fenoga atu ke he tau motu kehe ti kua to hifo ki lalo e numela tama he maaga ko Lakepa ke oatu ke he Aoga Lialagi.  Kua fai tau he tokanoa ai e fale Aoga Lialagi, ato hoko ai ke he vaha ne kamata Ekepule ai e lilifu ko Kupa Magatogia, ne kamata ai e ia ke fakafoou, vali mo e lalafi atu falu a koloa ke he kaina nei ko Lialagi.  Ko e Aho Lotu 22 Tesemo 2010 ne liu hafagi ai e kaina ko Lialagi , hafagi he lilifu ko e Palemia ko Toke Talagi.  Ne tokologa e tau magafaoa mo e tau kapitiga Lakepa ne nonofo ki Niusilani mo Osetalia ne fakalataha mai ke he hafagiaga he kaina nei.  Monuina e kaina ha mutolu ma Lakepa.
Ko Misileki ko ia e Palemia Lilifu fakamua ha Niue, kamata mai he Aho 19 ia Oketopa 1974, ko e aho ne fifili ai e Niue ke hiki ke he Fakatufono Pule Fakamotu.  Ko Misileki hau a ia he maaga ko Avatele, mau ke he fifine Alofi Toga ko Tagaloa Rex, mo e nonofo ai ke he kaina na ha lautolu i kalaone.
Ko Misitaiagimene Viviani ko e Palemia Lilifu ha Niue, ko ia foki ko e Ekepule mae Maaga ko Hakupu.  Ne fanau ai a ia he maaga ko Hakupu, finatu a ia he aoga Tuatea, mole atu finatu foki a ia fakaako he tau aoga pulotu i Niusilani.
Ko Niusilani ko e motu ne tu tata atu ki Ausetalia, ko e motu ne hohoko mo e nonofo fakamua ai e tau tagata Maoli ke he loga he tau tau, ato hohoko mai e tau papalagi ne omai i Pelitania lahi ke nonofo i ai foki.  Ko e motu foki hanei ne kua tokologa mo e loga e tau tagata he motu ko Niue ne kua oatu mo e nonofo ai, kua totou mo e iloa ai ko e molea e 20 e afe tagata Niue ne nonofo i ai.  Ko e ua la e tau atu motu i Niusilani, taha ko e North Island ko e taha ko e South Island.
Ko Pauly Fuemana ko e tagata hafa Niue mo e hafa Maori, ko e haana matua taane ko e Takiula Fuemana hau he maaga ko Mutalau Ululauta Matahefonua.  Ko Pauly kua to lahi a ia he talahaua ha kua fati mo e uhu e ia e lologo palagi ne fakahigoa ko e "How bizzare" http://www.youtube.com/watch?v=TfJe8hQ8ha0 ke he motu ko Niusilani.  Kua talahaua mo e numela taha e lologo nei ki Niusilani, mo e loga atu falu a motu he lalolagi, mua atu ke he tau motu he atu motu Eulopa.  Kua fai lologo foki a ia ne kua liu fati mo e uhu ai.  Ko e aho 31 ia Ianuali 2010 ne okioki mai a ia mo e mouiaga nei ha ko e tau gagao ke he haana tino.  Ko e tau lafu haana ko Phil (okioki), Tony mo Christina, ne nonofo a ia mo e haana hoana palagi mo e 6 e tama fulufuluola.  Monuina!
Ko e Aho 19 Oketopa               1974        ne moua ai e Niue e lakaaga foou ia Ko e Fakatufono Pule Fakamotu.  Ne tokologa e tau palemia mo e tau takitaki mai he falu motu he Pasifika ne kua uiina mo e fakalataha mai ke fiafia auloa mo Niue ha kua moua e Fakatufono Pule Fakamotu.  Ko e magahala na ko e laulahi he tau Faahi Gahua Fakatufono na takitaki ni he tau papalagi mai i Niusilani.  Ne kamata mai he magaaho na ke fakagahua e Pule Fakamotu ke kotofa e tau tagata pulotu Niue ke takitaki e tau faahi gahua, ko e magaaho nei ko e tau faahi gahua oti he fakatufono kua takitaki ni he tau tagata Niue.
Ko e Aho Fakatata ha Hakupu Atua ke lata ia mo e tau 2012 ne fakahoko ai he Aho Faiumu 9 Iuni, fakahoko ai ke he fonua aoga ko Tuatea.  Ko e aho talahaua lahi a nei he maaga ke fakatata e tau fua mai he fonua, tau gahua lima mo e loga foki e tau mena kehekehe ne kua taute ke fakafulufuluola aki e aho!  Ko e Aho Fakatata he Maaaga ne kua fakatokatoka ai he Matakau Takitaki Maaga Hakupu ne takitaki ai e Tom Misikea, mo e tau tufono maaga ko Natasha Toeono Tohovaka, Richie Mautama mo e falu foki.  Fakamolemole ti fakalaulahi atu e tala nei!
Ko e Fakatufono Maaga kua fa mahani ke iloa ko e Matakau Takataki Maaga poke Matakau Tufono Maaga.  Ko e Fakatufono Maaga kua ke he ha lautolu a gahua mai he Fakatufono Niue, ko e matakau fakatufono lahi he motu ko Niue.
Ko e Fakatufono Niue ko e matakau lahi mahaki a ia he motu ko Niue, lahi mahaki e tau fakatokatokaaga gahua he Fakatufono Niue.  Ko e tau puhala gahua he Fakatufono Niue kua muitua mo e talaga mai he tau puhala mo e tau lagomatai mai he falu kautu i fafo i Niue.  Ai pehe kua nakai fai fakaholoaga fakatufono e tau tagata Niue ke he ha lautolu a motu, mua atu ke he tau puhala fakamotu, fai puhala pihia kae haha i ai e mahuiga ke he tau puhala mai i fafo i Niue.  Ko e mena lahi ni ne mahuiga e tau puhala nei mai fafo ha kua kamata fakamua ai ke he magaaho ne hoko mai ai e Tala Mitaki Ko e Kupu he Atua, ne tamai ai e Peniamina, ne liliu ai e tau loto he tau tagata Niue ke tiaki e tau mahani felatauaki kae tapuaki ki mua he Atua, fekapitigaaki, gahua auloa mo e nonofo fiafia.
Ko e Galue Fakaue Tau, ko e mena tause tumau he tau Aho Faiumu fakahiku he tau.  Ko e gahua nei ko e mena fakamatapatu he lotu Ekalesia Niue.  Ko e tau magafaoa taki taha kua igatia mo e galue ke taatu ke he faahi mua he fale akoako, to liogi ai he Matua Akoako e galue mo e to tufatufa ni he ke he tau kaina.
Ko e Iki He Lagi
Ko e Lotu Katolika ko e taha a nei he tau lotu tapuaki ne kua leva e fakatu mo e tokologa e tau tagata ne oatu tapuaki ki ai. Ko e taha ni e fala tapu ha lautolu, haia ne toka ki Alofi Tokelau.  Ko e tokologa he tau tutaki he lotu nei omai ni he maaga na ko Alofi Tokelau.
Ko e Moana Pasifika ko e moana a ia ne kua lahi mahaki he lalolagi.  Kua loga e motu ikiiki he atu Pasifika mo e nakai lalahi a lautolu ti ko e taha kakano lahi a ia ne lahi ai e moana Pasifika.  Ko e taha koloa aoga ni ne kua loga ke he Pasifika ko e tau ika, mua tu ke he tau ika vahakula ha ko e tau ika hanei ne kua manako e falu motu he lalolagi ke fakatau pete ni ko e tau uka.
Ko e Palemia ha Niue he magahala ne moua ai e Pule Fakamotu ha Niue ko e Lilifu ko Misi Leki, ko e tagata Avatele ne fai hoana ai mo e nofo ke he maaga ko Alofi Toga.
Ko e Palemia ha Niue ko e Takitaki Lahi he Motu ko Niue ne kua fifili ai ke he puhala kua fakamau ai ke he tau fakatufono tohi.  Ko e tolu e tau he loa mo e leva e kotofaaga he Palemia to liu ke liliu fifili foki, tatai ni mo e kotofaaga ekepule.  Ko e fifiliaga mo e vili ke he Palemia ko e mena fa taute tumau ka mole e viliaga lahi, falu magaaho maeke ke taute kaeke kua kautu e matakupu vili nakai fai falanakiaga ke he fakatufono he aho.
Ko e Takai ko e puhala fakafiafia ke fakamanatu aki e magaaho he tau kua hoko ki ai mo e fakafeleveia e tau foou kua hoko ki ai, ko e fakaotiaga he faahi tapu Tapu Liogi Hololoa.  Ko e Aho Faiumu he ha faahi tapu Tapu Liogi Hololoa ko e aho takai pauaki a ia he tau.  Ko e takai ka fakamanaia e koe haau a motoka, pasikala afi, pasikala taholi pihia mo e tagata foki, mo e fakaholo viko ai he motu mo e fakatagiatagi ai e tau pu motoka, ta e tau kofe mo e lologo mo e kalaga.  Ko lautolu ne kitekite mai ke he tau takai ka tauhea atu ai pehe, "Takai popo, takai popo", ko lautolu he tau motoka ka gana atu e tau lole mo e falu a mena kai kia lautolu ne kitekite mai.  Fa mahani foki e tau takai ke viko he falu male he falu a maaga kae mitaki ke iloa tuai ha ko e falu maaga tapu tapu ina ai maeke he ha peleoafi ke fakaholo viko i luga he male.  Ko e vaha nei kua to lahi e fulufuluola e tau takai ha ko e loga e tau koloa mo fakamanaia aki e tau takai.  Ko e vaha nei kua to lahi foki e lavelave e tau momoui ti ko e falu magafaoa poke maaga kua fakahoko ha lautolu a takai he falu aho kehe.  Haha i ai foki he tau katoa e falu fakafiafiaaga ne kua fakaoti ai foki aki e takai viko he motu.  Ko e takai o hui foki ko e o viko o hui he motu fuafua ke he 12 e tula to tu e takai.  Ko e tau fuata mai he maaga ko Tamakautoga ne talahaua lahi ke he takai o hui, ko e mafiti he ha lautolu a takai ko e kamata ni he afiafi ti hoko ai la aho ia.
Ko e Tapu Liogi Hololoa ko e faahi tapu fakamua a ia he tau foou, ko e faahi tapu katoa fakamua he mahina ha Ianuali.  Kamata mai he Aho Gofua ke hoko ke he Aho Falaile tapu ka fakahoko ai he magaaho pogipogi ke liogi ai e tau liogi fakaue, liogi fakatokihala mo e liogi ole.  Ka oti mogoia e tau liogi he Aho Falaile ti mogoia he Takai he Aho Faiumu.
Ko e Tapu Mooli Ha Iesu Keriso ko e lotu tu tokotaha ne fakatu ai ke he maaga ko Beijing i Saina he tau 1917. Ko e mogonei kua fuafua ai ko e 1.5 e miliona tutaki mai he fagofulumalima e motu mo e ono e tau atu motu.  Ko e lotu nei ne kua matutaki atu ke he la lotu Penetekoso he lotu Kerisiano lahi ne kua tupu mo e gahuahua ke he kamataaga he tau tau 1900.  Ko e lotu nei kua muitua ke he tohi ha Iesu Keriso he tau lotu Penetekoso.  Ko e tau manako mo e tau lali ha lautolu ke lauga mo e fakapuloa atu e tala mitaki ke he tau motu oti he lalolagi to hoko mai e aho liu tumai ke ua aki ha Iesu Keriso.
Ko e Tohi Tapu ko e tohi fakatapu ne tohi ai e tau kupu he Atua kia Iesu Keriso ko e fakamoui.
Ko e atu motu Polenesia ne toka ai ke he Moana Pasifika Toga, ko e tau tagata kili kula ne nonofo ke he tau motu ia.  Ko e tau motu ia ko Samoa, Tonga, Niue, Atu Luga, Tahiti, Tuvalu mo Hawaii.  Kua iloa ke he tau kumikumiaga ko e tau tagata ne nonofo ke he atu motu Polenesia ko e tau tagata mai ni he falu motu polenesia ha kua makaukau a lautolu he fenoga mai he taha motu ke he taha motu.
Ko e fale nei ko e fale fakamua a ia he tau Niue ne fa fakaaoga.  Ko loto kua talaga aki e tau kafika mo e tau aki e tau pola e tuafale mo e tau faahi.  Ko e tau pola ne fa mahani ke fakafoou ka mole e hogofulumaua e mahina.
Ko e feua fuluola moe tokologa e tau tagata ne fiafia ke pele moe fefeua.  Ko e kilikiki ko e taha na feua a nei ne talahaua mo e muitua e laulahi he tau Niue ki ai.  Ko e 30 e tagata he taha e kau.  Ko e mahina ha Novema 2010 ne liu ai e feua kilkiki lagaki hake i Niue, ha kua levaleva e fakamaoki ai ta.  Ko e ta fakamua ne fakahoko ai ke he maaga ko Tuapa.  Ko e ta ke ua kua amanaki ai ke fakahoko ke he maaga ko Liku.
Ko e hogofulu la e tohi totou mo e tokaaga manatu he lotu nei hae i kelekele:
Ko e igatia ni e maaga mo e ha lautolu a matakau takitaki maaga.  Ko e tau gahua mo e fakaholoaga he tau puhala gahua he matakau takitaki maaga ko e muitua mo e tapiki mau ke he matafakatufono tohi mae tau takitaki maaga.  Kaeke ke moua e lagaki Vagahau Niue he matafakatufono nei to tohi mo e lolomi ai ki loto he tokaaga tala nei.
Ko e kakano he Pule Fakamotu ke takitaki ni mo e uta ni he tau tagata Niue e fakaholoaga mo e talagaaga he tau pulega ke lata mo e motu ha lautolu ko Niue.  Ko e vaha fakamua mole atu e magahala ne hohoko mai e tau misonale ki Niue, ne ole atu a Niue ke he kautu ko Pelitania Lahi he tau 1900 ke fakalago mai haana lima malolo ke puipui mo e lagomatai a Niue ha kua to lahi e loga e tau toga kaiha tagata gahua fakatupa ne fa ahiahi mai ki Niue.  Kua talia ai e Pelitania Lahi e ole nei ha Niue, hoko ke he tau 1901 ne kua tukuage e Pelitania Lahi a Niue ke he levekiaga ha Niusilani ha kua tata a Niusilani ki Niue.
Ko e kakano he higoa he motu fakahele ha tautolu ko Niue, hagaao ia ke he akau ko e niu, ko e talahauaga loa ne pehe ''hae e niu'' ti fakaku mogoia ke pehe "ko e niu e" ke moua mai e higoa Niue.
Ko e koloa nei lalaga mai he launiu mata, tuku aki e tau lau le a luga mo e fakaaoga mo helu aki e tau mena kai he tau aho kai fiafia tu tau, mau hoana poke fakaulu fale.
Ko e laulahi he tau fakapotopotoaga ne feleveia ni ke he Fale he Kautu.
Ko e lologo nei Ko e Iki He Lagi, ko e lologo uhu auloa he motu ko Niue ke he tau aho lalahi, tau aho tolo fiafia tu tau Pule Fakamotu, mo e tau aho futi matini.
Ko e maaga ko Hakupu ko e taha maaga lahi a nei i Niue, ko e higoa loa he maaga nei ko e Hakupu Atua.  Ko e maaga nei ne toka ai ke he vahaloto ha Liku mo Vaiea.
Ko e maaga nei toka ai ke he faahi tokelau he motu, ko e taha faahi he maaga ko Alofi ko e taone fulufuluola ha Niue.  Ne vevehe ua ai e maaga ko Alofi, taha ko Alofi Tokelau, taha ko Alofi Toga.  Ko e maaga ko Alofi ko e taha ni e maaga a ia fakamua, ka kua vevehe ua ai fakamui e ha kua lahi e maaga mo e hagahaga mitaki ke fakaholo e tau gahua fakamaaga.  Pete ia kua vevehe ua e maaga ko Alofi, mau agaia ni a lautolu ko e taha e fale tapu Ekalesia Keresiano ke tapuaki auloa ai.
Ko e magaaho ne mole atu ai e tau fakatutalaaga mo e kua tuku atu e tau matakupu ne 3 ke he fifiliaga he viliaga lahi.  Ko e tau matakupu tolu ia, taha ko e fakatumau a Niue ke nofo hifo ke he pule ha Niusilani, ua ko e Pule Fakamotu, tolu ko e tu tokotaha a Niue.  Kua laulahi ni a lautolu ne vili ke fifili e Pule Fakamotu.
Ko e motu ko Tonga ne kua tu tata mai ki Niue, ko e tau atu motu he motu ko Tonga putoia ki ai a Tongatapu, Ha'aapai mo mo Vavau.  Ko e motu ko Tonga ne fai Patuiki a lautolu.
Ko e nu pia ko e puhala ke tavili e tau fua pia ne keli mai he vao ke moua mai e vala pia ne fakaoga ke tunu aki e nane poke pepe.
Ko e nu pia ko e taha matagahua talahaua he motu ko Niue, mua atu ko e taha he tau puhala taute kai.  Ko e vaha ia ai mena loga e tau mena kai tuga e vaha foou nei, ko e tau kai oti ke kai mo e leveki aki e tau magafaoa oti ko e mena moua mai ni he kelekele mo e tofia.
Ko e pola mena talaga mai he launiu, kehekehe e tau faga pola mo e tau fakaaogaaga.  Ko e pola ne tau aki e fale pola kua lalaga fakaaoga e tau launiu pakupaku, leva e tau pola ne lalaga aki e tau lau niu pakupaku to popo fakatai ke he tau pola ne lalaga aki e tau lau niu mata.  Ko e taha faga pola ne talaga mo puipui aki e kaupa ke malu mai he uha mo e laa mo e ai maeke ke kitia atu ki loto, fakatai tugae fale koukou.
Ko e puahala a nei ke moua aki e tau uga, ko e taha he tau puhala ne kua mahuiga mo e muitua ki ai e tokologa he tau tagata takafaga uga.  Ko e uga kua lahi ke nofo ke he tau toafa tule ne tata hifo ke he tau feutu i tahi.  Fai uga foki ne nofo ke he tau uho vao uhi, mo e tau vava.  Ko e fua niu pakupaku ne fakaaoga mo fakapage uga.  Ko e matamui he fuaniu ka hio mo e fakapu ke kitia mai e tau vala niu ki fafo, ko e taha faahi he fua niu ka hehe ai ua e kave pulu niu ke tau mo e pipi ai e page ke he hoe patuo, vilovilo mogoia e fua niu ke mao to toka, ua vilo lahi neke mamutu.  Ko e tau ni e page he tau tauaga page fa mahani, poke taha mena ni ne kua kitia ki ai ko e liga fai uga kua nofo ai.  Fa mahani ke toka taha e po to ama fakamua e tau page, mitaki lahi ka fakapouli, malu mo e mafana.
Ko e puhala ke foaki e tau mena kai mo e falu koloa kai ke he tuuta kaina, magafaoa, kapitiga mo e falu.  Ne fa mahani e tau kaina taki taha kaeke ke fuke e umu, helu mogoia e taha kapiniu kai mo e taatu ke kai e tuuta kaina.  Ko e mahani momoi nei kua to lahi e aoga he tau vaha fakamua atu ha ko e mena ai fai puha momoko poke filita ke tuku aki e tau kai tuga e tau ika mo e tau vala puaka kaeke ke olatia ka finatu ke takafaga.  Ko e puhala naia ke foaki atu ke fakaoga he falu.  Ai ko e mena foaki e kai mo e amanaki ke fai taui, ko e toka ni ke he logona hifo he tagata ne kua foaki atu e kai ki ai, to hoko ni ke he taha mogo to momoi mai a ia ke he matakainaga ne momoi atu kia ia fakamua.  Ko e tau Aho Tapu Fanau mo e Aho Kilisimasi ko e tau aho lalahi a ia ne fa mahani ke loga lahi e tau momoi ka uta viko he maaga.  Ko e kehe mai e momoi mai he foaki mena fakalofa ke lata mo lautolu ka ahiahi mai ke he haau a kaina poke tuku fenoga atu ke he falu motu.
Ko e taha mena kai talahaua ne taute mai he ika.  Haha i ai ni e tau faga ika ne kua mitaki he taute faikai, ko e laulahi he tau vala ika lahi tuga e paala, vahakula, haku, utu mo e falu foki kua to lahi e mitaki ke fakaaoga.  Kua lata e tau vala ika faikai ke tao mago mua atu ka pehe ko e amanaki ke taute loga e faikai ke lata mo e kai laulau fakaulu fale, mau hoana poke tu tau.  Fa mahani kaeke ko e faiumu he po Falaile, to tao mago e tau vala ika he pale laa fakatai he hola 2 he Aho Falaile, to fuke atu la he mogo pouli matahola valu.  Kua taute pihia ke moho momo mo e ai namu a e tau vala ika.  Ko e vaha nei kua loga  e falu puhala mukamuka, mua atu kaeke kua kuku e tau magaaho ti ai maeke ke tao e vala ika.  Kua mitaki agaia he tunu he ulo, mitaki foki he hele fakateputepu ti ligi aki e vai vela ti toka ke levaleva.  Ko e manogi mitaki ni e faikai kaeke ka tao ki luga he laufuti.  Kaeke kua mau e tau lau futi, kua mau foki e gako niu, fai matima, tau lau le mo e kave va mo pipi, kua lata tei e tau faikai haau he afi.  Ka oti he afi ti tao ai.
Ko e taha onoonoaga he vaha nei ke lagaki hake mo e lagomatai e tau maaga ke he tau gahua lalahi he maaga.  Ko e Fakatufono ne Foaki e lautolu e taupe lagomatai ke fakaholo aki e tau gahua.
Ko e takihi ko e taha kai talahaua a nei he tau Niue, ko Niue ni ne fai kai pehe nei.  Ko e takihi taute mai he talo maganonu poke talo manua, fua loku mo e gako niu.  Fakamua kaeke ke mea e tau talo mo e tau fua loku he halu, kua lata mogoia e tau vala talo ke halu faka ikiiki mo e aleale, mitaki lahi e titipi matila, pihia foki e koloa halu pateta.  Kua lata foki e tau vala loku ke halu fakaaleale pihia.  Kaeke ke oti ti taute ke afi, tuga ni ka afi e polo poke moa ke fakatoka mua e tau lau luku, tau lau le to fakatoka fakahiku hifo e laufuti kua oti he lagi.  Ko e taha mua e fata vala talo ka fakatoka, fakatoka mogoia e fata vala loku, liu mogoia ke fakatoka e fata vala talo, ti fakaoti mogoia ke he fata vala loku.  Ganagana fakatote taha vala masima to tatau hifo e niu ki luga, huihui aki e valavai e gako niu ke ua gako lahi e takihi, kae uta ni e lahi mo e tote he gako niu ka fakaoga ke he tagata.  Kua lata e takihi ke tao ke he kelekele he umu i luga he tau malala ke moho e tau vala talo, mitaki lahi foki e takihi ka pehe paku he manogi mitaki ka kai.
Ko e ua la e faga fale Niue, ko e fale pola mo e fale puga.  Ko e fale puga kua muitua ke he tau tufuga ta fale he tau papalagi kae ko e laulahi he tau koloa ne fakaaoga ko e tau koloa taute mo e talaga ni i Niue.  Ko e tau apa, fao mo e tau uaea ko e tau koloa tamai he tau motu i fafo, ka ko e tau akau mo e puga mena talaga ni i Niue.  Ko e tau akau kua uka lahi e puhala ne taute aki, ha ko e mena hahala aki e toki e tau akau, ti talai mogoia ke fakapakafa e tau faahi.  Kaeke ke onoono ke he loga mo e lalahi he tau akau ne ta aki e tau fale puga ti maeke mogoia ia tautolu ke iloa mo e maama e lahi e gahua he tau mamatua he vaha ia ha ko e mena ai fai motoka foki he vaha ia ke lau mai aki e tau akau mai he tau vao.
Ko e uga ne fai fulufulu e ulu ko e uga fifine a ia.
Ko e vagahau Niue ko e vagahau kua tata ke tatai e falu a kupu mo e vagahau Samoa, Tonga mo e Pukapuka.  Ko e vagahau Niue kua molea e seau (100) e tau he fakaaoga.  Ko e vaha ia ko e vagahau Niue ko e mena ko e vagahau tutala, ko e magahala ne hoko mai e tau mitionale ne kamata ai e vagahau Niue ke eke ia mo vagahau tohi.  Ko e maloloaga ke he tohi he vagahau Niue kua omoi ai ha ko e fakaliliu ai he Tohi Tapu ke he vagahau Niue.
Koe kilikiki koe taha feua ne mua atu e fuluola mua atu kehe puhala ta ke he Kilikiki Niue.
Koe taha maaga foki kehe faahi tokelau. Koe maaga hanei ne omai ai e tau Patuiki ha Niue. Haha i ai foki e fonua ko Fotuaua ne nonofo ai a lautolu. Koe higoa mooli ha Tuapa ko Tuapa Uhomotu. Koe maaga talahaua mai tigahau. Koe maaga hanei foki ne hake mai a Kapeni Kuki ti nakai kautu haana a hakemaiaga he vega he matakau. Pihia foki he vega e lautolu e matakau ne lali ke tamai e maama koe talamitaki kehe motu. Koe mena is ti ohake ai a lautolu ki Uluvehi ati ohake ai ti uta.
Koe taone fakamua ha Niue Fekai ne toka ai e uaafo ato hiki hifo he tau tagata kolokolovao ki Alofi.
Koe tika koe taha hutuaniu he tau toa Niue he vaha fakamua. Nakai koe fakaaoga kehe tau feua tokotaha, kae fakaaoga fokii mae tau vaha tau. He tau mogo ka tau ai moe tau fi....fa lahi ai ke tau liti fakamua e tau tika ke tui ai e tau tagata. Koe kau ka pakia mai he tau tika nai, ato fakaoti ai e tau tagata moe tau tao.
Kua fakalofa mai
Kua lata ke hele mua e tau laufuti mo e lagi ai ki luga he umu, fakaeneene neke pu poke malona e laufuti.  Kaeke ke ulala e laufuti, ko e utakeheaga he vala mao i tua he laufuti, ti fakaeneene neke mahe mo e pu e laufuti.  Manatu lali ke moho mitaki e tua he laufuti, ha ko e mena ka ai moho to maihi mo e pu e uho he mogo ka pepelu ai e laufuti he mogo ka afi ai e polo, takihi poke faikai.
Kua pule ki Niue nei
Kua pule okooko
Kua pule totonu
Lilifu ko Frank Fakaotimanava Lui 1994 – 1999
Lilifu ko Misi Leki 1974-1993
Lilifu ko Misitaiagimene Viviani 1993
Lilifu ko Misitaiagimene Viviani 2003 – 2008
Lilifu ko Sani Elia Lakatani 1999 – 2003
Lilifu ko Toke Tufukia Talagi 2008 -
Misitaiagimene Viviani
Moana Pasifika
Mutalau ko e TOA!! Mutalau ne hake mai ai e maama. Mutalau, Ululauta Matahefonua toka ke he faahi tokelau he motu.
Ne pule mo e leveki ai a Niusilani kia Niue tali mai he 1901, ko e Hukui ha Niusilani ne nofo i Niue ko ia e takitaki ke he fakaholoaga he Fakatufono Niue.  Ne haha i ai foki e komiti gahua ne fai hukui mai he tau maaga taki taha i Niue.  Ko e magahala 1970 ne kua malolo lahi e tau manatu he Komiti Gahua ke Lata mo e Tutokotaha he tau Motu(KGTM), ko e matakau nai ne fakatu he Matakau Kaufakalataha he Lalolagi ha ko e lali ke lagomatai e tau motu ne kua nonofo hifo ki lalo he pule he falu motu, ke lali ke moua e tutokotaha.  Ko e Takittaki he KGTM ko ia ko e pulotu ko Salim, ko e higoa nei ne fakahigoa aki e Fale Fono ko Salim i Mutalau Ululauta, ha kua hafagi ai e fale nei he tau magahala ia.
Palemia ha Niue
Tika – ko e tika ko e koloa ne fakaaoga he feua ta tika.  Ko e feua ta tika ko e taha feua fetoko ha Niue tali  mai tuai tiga hau ato hoko mai ke he vaha nei.  Pehe mai ko e vaha ia ko ia ka mua he ta tika ko e mena ai finatu a ia ke moua e tika haana ne ta, ka kua hola a ia neke moua he faoa ke keli mate ai a ia.  Ko e tika ko e mena ua e vala he tika taha ko e fakaulu, mo e taha ko e ka.  Ko e fakaulu ko e vala akau mai he tau akau ko e toi, kieto poke gigie kua talai fakaveliveli mo e fai pene ai ke humaki ke he taha matapotu he ka tika.  Ko e ka tika mena ka loa mo e tea mena talaga mai he ka mamala.  Ko e puhala ke taute aki e ka mamala ko e lagi i luga he umu, fole mogoia e kili i fafo ti pipi mogoia he pou ke fakahahako poke fakamau aki e hako he ka tika.  Ko e aaki mai he pou mogoia ke hehele fakaku mo e talaga mo fakahu aki e ka sika.  Ko e matapotu ka humaki aki e fakaulu ka ikoiko aki e kave filo tia fi ululuga, ko e taute pihia ke mao mo e mau e fakaulu he magaaho ke humaki ai e pene he fakaulu ki loto he ka tika.  Ko e tika ka mua ko e tika ne mamao atu ki mua mai he tau tika oti.
Toka e matapatu he lalolagi he Tau Fakamoli a Iehova i New York.
a tau hala, tuga a mautolu ne faka-
aho nai ha mautolu a tau mena kai,
bgcolor=#ffffff
default=Wp/niu/
finagalo ke he lalolagi nei, tuga ne eke e koe
ke he lagi. Kia foaki mai e koe ke he
ke lata ke he aho taha. Kia faka-
kelea mai kia mautolu. Aua neke
lagi, kia tapu haau a higoa. Kia hoko
magalo atu kia lautolu ne eke faka-
magalo e koe kia mautolu ha mautolu
mai hau a kautu. Kia eke haau a
malolo, katoa mo e fakahekeaga tuk-
mata, ka e laveaki mai a e koe a
mautolu he tau mena kelea. Ha ko e
mena ha ha ia koe e kautu, mo e
uta e koe a mautolu ke he kamata-
