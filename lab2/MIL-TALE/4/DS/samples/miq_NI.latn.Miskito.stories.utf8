Ulbanka bara lilkika daukan ba: Willem de Vink
 JISAS BA MESAIA
 Ulbanka bara lilkika daukan ba: Willem de Vink
 JISAS BA MESAIA
 Upla manis awala ra dihwi ba dia?
 Ridi taki bangs, Gâd kingka lâka pat aula!
 Iwanka raya kum ta kriki bangs!
 Ani dusa nani ma pain sakras ba, klakbia bara pauta ra lulkbia!
 Gâd lâ tara daukaia asa ba, dus nani wakia ra mangki brisa....
 Bankra yawan sin wan klakan kabia, kan ya sip sa yamni man iwi kaia?
 Kasak pali! Gâd lâka ba wina yawan sip swak takbia apia.  Sakuna ninira wala aula ba sip sa lukankam ba lakaia.
 Man nani saurakira sma!  Nanara wina iwanka raya kum ra kan mai dauki sa? Baku kaka swis liura mai tahbi sakbia.
 Baku man nani marikma, iwanka raya kum ta krikaia want sma ba.
 Awala un ra smalki smasmalkrika ba, nina Jan Tatahbra makisa...
 Ningkara....
 Yang dukira aisaras.  Yang yabal nani ridi dauki sna, baha waitnika balaia ba kainara, witin bal wan marikbia ya ba Gâd sa. Witin lika Gâd wina Spirit ni pauta klauhwan ni mai tahbi mai sakbia. Naha lika rayakam aiska sins munbia!
 Ningkara kasbrika purara bila baikra kum walan...
 Au! Man sika yang Luhpi, uba lamtwan sna ba!  Man sika yang kupi latwanka!
 Yang... yang na sin man bui tahbi ai sakaia sma!
 Tahbi ai saks, Gâd dia want wi ba daukaia ba pain sa.
 Aisa, kingka lâka balbia, bara man kupiam lâka daukbia!
 Israel
 Kapernaum
 Galili
 Nasaret
 Kena
 Jordan
 Yawan wan iwanka ta kriki kan pyua ra, Jan Tatahbra balan, Israel Mesaia ka aula ba dukyara yabal nani ridi dauki kan ba. Baha pyua ra Israel ba, tasba sirpi lupia pali kan Rom karnika tara ba tilara.
 Jerusalem
 Judia
 Jordan awala baila wala ra, Jan Tatahbra Jisas ra kulki aisin.
 Ju uplika nani Israel ra karnikas baku bangwi kan bara sin taiban lâka ra baku ai dahra wali kan.  Upla nani ba, Mesaia kum swaki sasakra baku balbia pramis munan ba, pat pali bila kaiki kan, Gâd kingka lâka bapbia ba.
 Tahbi daukan ba ningkara, Gâd Spiritka mita, Jisas ba upla iwras tasbaia ra brih wan.
 Kaiks! Gâd Syîpka Lupia, naha tasba saurka swih tiki ba!
 40 dis witin kakna tihmia upla iwras tasbaia ra baha pyua sut plun piras kan, aihwaki ai pura suni kan, ai warkka nahki kau pain daukaia ba kaikaia.
 Jisas setan karnika mapara aiklabaia ta krikisa, tihmu tara ulasa sip kaikras ba, witin naha tasba ra wihta aimaki sa prura bara sauhki tikan lâka ni.
 Witin takaia dukyara, Jisas smalkaia kan Gâd dia luki ba naha tasba dukyara.  Gâd brinka sa, upla sut, prura karnika wina pri takbia.  Au aisiki!  Man kupiam lâka daukaia brin ai dauki sa!
 Waihla saura ba, Jisas lukanka ra ban turbanka nani daukisa, Gâd laka wina tnaya ra lakaia dukyara.
 Apia! Ulban sa, brit ni baman upla ba raya apia sa, sakuna Gâd bila baikra wina taki ba wal sin.
 Gâd Luhpia sma kaka, naha walpaia nani na brit ra laks!
 Man ba Gâd Luhpia sma kaka, naha tempel bahna wina kauhws.  Ulban sa apia Gâd ai insalka nani blikbia mai alkaia?
 Kaiks! Yang karnika sut maikamna naha tasba ra, yang maiwanra baui maiyunma kaka!
 Naha takan ba wina, setan bui Jisas ra kupia kumi laka ra swin. Bara insal nani balan ai warkka daukaia.
 Jisas ba Spirit Huli ni bangwan pali kan, Galili ra kli taui balan bara, baha pliska ra, witin tuktan kan pyua ra bara kan ba. Yabal ra impaki kan bara, upla nani kum, kum witin wal prawan. Baha nani ba, tanka briaia want kan Jisas ba Mesaia sa apia kaka upla wala sa... Apia! Ulban sa: Man Gâdkam ra traika kaikpara!
 Taki was setan!  Kan ulban bara sa: Dawan Gâdkam ra mayunma bara witin baman warkka daukma!
 Kena ra, Galili taunka kum, bahara marit liliaka kum daukan.
 Jisas sin baha liliaka tilara kan, ai yaptika wal bara sin ai panika nani kum, kum kira.
 Sakuna lilia tara ba, pyua bakriki dauki kan bara...  Diara saura! Wain laya dan takan!
 Man dauks Jisas dia mai wi ba baku!
 Naha sumika nani, li ni bangks. Wira laiki brih, lilia tara pura kakaira bara brisi yas.
 Li? Kuna baha wain ba!  Dia wainka kabia!
 Dabi kaiks!  Wain laya kau pain ba, namikara sakuma!
 Nahki sip sa? Naku dukya yawan kaikras, li wain laya auhni ra lakan ba! Wain laya kau pain ba!
 Naha warkka Jisas Nasaret wina ba baman daukaia sip sa!
 Witin ba ya?
 Kapernaum ba, taun kum pawanka manas brisa inska aiâlkra nani ba, Galili lakunka lamara. Naha pliska ra Jisas upla sut mawanra Gâd kingka lâka dukyara aisanka ta kriki sa.
 Kaisa li tihura, Pita. Bahara man tankam nani ba liura lulks.
 Bara bahara, ai disaipelka pas nani ba wahbi saki brisa.
 Mastar, yang nani tihmia aiska miski bangwri, inska kumi sin alkras.
 Sakuna, man ai wisma nara...
 Apia! Naha lika diara aihka pali sa!
 Jems! Jan!  Man nani bal help wan muns, inska uba ailal sa!
 Dawan ai swih was!  Yang uba saura sna.
 Nini bliks!
 Sîbripara, Pita!
 Kaisa yawan wal waia!  Upla aiâlkra mai daukamna!
 Yamni pali sa, Spirit ra umpira nani ba; Gâd Kingka lâka, witin nani ai dukya sa.
 Jisas ai disaipelka nani wal, Galili aiska ra impaki tauki sa.  Gâd kingka lâka smalkisa, siknis satka sut rakisa, bara ulasa nani kangbi sakisa.  Upla nani ba sirang baku iwan sa, bara ai nina ra aula. Tasba piska wala wina sin aula, baku sin Jerusalem wina. Smasmalkra ba kaikaia want sa.
 Yamni pali sa baha nani kasakka lâka ba briaia, diran dauki plun dauki baku ba, ai auyapah bribia.
 Yamni pali kabia, baha nani ini bangwi ba, kan witin nani maisanihkbia.
 Yamni pali kama man nani, yang taiwan mai wipi rau mai sauhki, ninam bliki ba.  Liliam taki bangws kan kasbrika purara prisantka manis bilam kaikisa!
 Upla nani ra kulks, man wînam kat kulki sma baku.
 Waitna kum, mairin kum ra kaiki laik takbia sa kaka, ai kupia kat pat marit laka sauhkan sa.
 Yauhka yua dukyara sari taki lukpara. Gâd kingka lâka ba pas pliks, baha ningkara dukia wala nani ba brima.
 Waihlam nani ra latwan kaiks, bara witin nani dukyara puram suns.
 Yamni dauks yukuwan ra, upla sut mawanra apia.
 Wan wîna tara lampka ba, wan nakra nani sa. Namkra nani ba pain sa kaka, wînam tara aiska ba ingni sa. Sakuna namkra ba saura sa kaka, wînam tara aiska ba tihmu tara ra kabia.
 Upla ba sip dawan wal warkka daukras.  Gâd apia lalah.
 Yang smalkanki ra kasak kulks.  Baku lika waitna kum ai watla walpa ra makan baku kama. Daukras sma kaka, auhya ra makram baku kabia.
 Yu kum, upla ailal Jisas watla latka ra dihwi kan, Kapernaum ra...
 Bara dia takisa?
 Yawan bahara sip dimbia apia.
 Swih bangws! Wan panika nani ba kasak lukan lâka manas brisa!
 Baku sa kaka, utla bahna bak suni lahbia; krikrika aiska kira!
 Kaikaia si! Baha aisi ba wali sma?
 Witin Gâd lawaska kikisa!  Gâd baman sip sa saurka swih tikaia!
 Dia ba kau isi sa, wakia lawan kum ra wiaia: 'Man saurkam nani ba swih tikan sa', apia kaka, 'Bus'?
 Man saurkam nani ba, swih tikan sa!
 Yang sika, Mesaia karnika brisna saurkam swih tikaia. Mai wisna: Bus, krikrikam ba brih was!
 Kaiks, witin wapi sa!  Kasak lukaia sip apia!
 Sakuna upla sut ba lilia apia kan.  Ju nani ta uplika nani ba Jisas dauki bara kaiki kan, wan wingka puhbaia yua ba witin kulkisa sapa. Israel nani baha yua ba kulki kan wark kumi sin daukaia apia.
 Aih!  Yang wapi sna!
 Waitna kum nara sa, ai mihta lawan sa. Sip sa ki, naha yua ra yamni kum daukaia, apia kaka daukbia apia?
 Mihtam ba saks!
 Yawan witin ba alkaia sa!
 Lilia! Pat rawisa!
 Jerusalem ta uplika nani ba nu kaia sa, witin ba upla nani ra kunin munisa!
 Upla nani ba witin ra kau taibi kan witin baha nani ba pyua wiria swisisi.  Ai disaipelka nani aikuki duri ra aimaki Galili lagunka bak wan.
 Smasmalkra!  Yang nani rungwisna!
 Dia muni uba sîbrisma? Kasak lukankam anira sa?
 Sap taks!  Lamni bas!
 Ai dwarka tara plis kum lamni kan ra brisi sunan. Sakuna il nani ra...
 Ai, ai, aih!
 Il nani bara, upla aihka kum bara sa...  Witin aula!  Witin! Ah, ah, ha!
 Ah, ah.  Jisas!
 Naha waitnika wîna wina taks, spirit saura!  Yang dia daukaia sna man wal, Gâd lai purara ba Luhpia?
 Man ninam ba dia?  Dakni Tara, ailal bangwisna bamna.
 Ai bliks, bukra kwirku nani bara!
 Was!
 Yang kli pain sna!
 Naha wina taki was!
 Man wal waia sip sna?
 Apia, nara takas.  Upla nani ra aisi wis, Gâd man ra dia daukan ba!
 Yang mai wisna: Luhpia ai laka kat diara daukras. Ai Aisika dauki ba baha baman daukisa. Kupi laka daukaia plikras sni Aisiki kupia laka baman. Witin sika ai blikan.
 Jisas, pyu bani bin apu ba pliskara wan.  Jisas tihmia aiska ai pura sunan bara ai nina blikaia uplika 12 sakan. Baha nani ba wal, wal, blikan. Bara karnika sin yaban ulasa nani siknis nani purara karnika briaia.
 Pita, Andru wal ai muihni...
 Jems, Jan wal ai muihni...
 Pilip bara Nitanîl...
 Tamas, Matyu (Rom wihta ra yabaia lal mana lalahka ba witin nani saki kan)...
 Tadius bara Jems wala ba...
 Man nani was. Ya, ya kabia mai bribia ba, yang ai brisa; ya, ya kabia yang ai bri ba, witin ai blikan ba brisa.
 Ma dakaia ba ailal pali sa, sakuna wark takaia uplika nani ba maûra sa. Ma dakaia Dawanka ra puram suns, witin wark uplika nani blikbia ma nani ba daki asla daukaia.
 12 nani ba lilia taui balan. Bara Jisas witin nani aikuki ai manka aihka takaia want kan, sakuna upla nani ba witin lamara ban kan.
 Saiman, aisi mapara babapra ba, bara Judas Iskariat.
 Jisas aisisa, upla raki sa, pat tutni sa...  Pilip, uplika nani na ani wina plun pibia? Dia kan man witin nani ra yaras?
 Nara upla iwras na ani wina plun sakaia?
 Jisas ai pura sunan Gâd ra tingki win...
 Tukta waitna kum nara sa, brit matsip bri sa inska sirpi sin wal. Baha baman.
 Brit ba inska ba upla nani ra yabi kan, takaskras.
 Wis upla nani ba dakni ra taubia, 50 upla iwaia dakni kumi banira.
 Jisas, baha pata ailal daukan ba wina upla tausin ailal ra dakakan...
 Mesaia balaia kan ba, witin ba baha baksa!  Ban kaka yawan witin ba King mangkaia sa!
 Kais! Plun kan swin ba 12 pataki!
 Pyua kat baku upla nani ba watla ra blikan. Duri ba brih man nani baila walara lus. Yang nara il ra takaskuna puri sunaia.
 Naika...
 Ah ha ha! Baha aihka ulasa kum!  Sîbripara.  Baha yang!
 Dawan, baha man, aik li purak wapi man ra wamna!
 Pita, bal!
 Dawan, swaki ai saks!
 Pita, dia muni nahmpa, nahmpa luki lukisma?
 Mastarki, man ahkia nara balram?
 Man nani ai plikisma ki yang upla nani ra dakakri ba taka wina?
 Upla nani bara kan Jisas ba king mangkaia brin dauki kan. Witin upla nani ta brî Rom uplika nani ba saki lulkbia. Jisas mapara bui nani ba sin ailal takan.  Jisas nina ra saura aisi kan.  Witin nani brin dauki kan upla nani ba Jisas mapara buaia bara ai tila wina sakaia.
 Baha pata aisaui ba dukyara trabil taki luki kapara, sakuna sip ai aisauras pata raya ban mai bri kaia pata ba dukyara luks.
 Baha britka ba sika yang, man raya ban kaia maikisna. Yang wîni ba yang yabisna tasba ba rayaka.
 Nahki naha waitnika ai wîna ba piaia wankbia?  Dipasta!
 Man rawaia brin mai daukisa apia?
 Bal kaisa yawan mahka waia!  Witin upla sut ra kunin munisa!
 Dawan, yang nani yaura wamna? Raya ban kaia bila nani ba man baman brisma!
 Jisas mapara bui nani ba kau ailal taki kan.  Galili tasbaia ba witin swin bara Israel tasbaia wala nani ra ai warkka ba brihwan, ai nina blablikra waitna nani mairin nani aikuki wan.
 Naika witin Jerusalem ra waia impakan.
 Galili
 Jerusalem
 Israel
 Impaki auya kan bara...  Upla nani ba dia lukisa yang na ya, nahki ai lukisa?
 Bara man ka?
 Yang na ya sna ai lukisma?
 Witin nani lukisa man ba dahra aisasara kum.
 Man ba Sasakra, Gâd Rayakira ba Luhpia.
 Upla wala nani ra baha wipara. Mesaia ba Jerusalem waia sa bahara pât wauhwi pruaia. Sakuna yu yuhmpa ra raiti wina kli buaia sa.
 Jerusalem lata tanira upla ba iki kan.  Rom suldawa nani mita saura rausauhki dus ra sabi kan.
 Ya yang ra balaia brin daukisa kaka, witin aihka tnayara takaia sa, ai dusa prihni ba twilki nini blikaia sa.
 Man baha tanka bri kaia sma, Gâd kumi baman bara sa.
 Ya ai rayaka ba tikaia apia luki ba, baha rayaka ba tiwbia. Sakuna ya ai rayaka yang dukira tikbia, baha kli sâkbia.
 Diara kau tara ba sika diara sut wînam ra brisma ba ni Gâd ra latwan kaikaia, bara man wînam ra latwan kaikisma latwanka ba ni upla walara sin latwan kaikaia sma!
 Lepar alkan uplika nani ba taun lupia nani ra bara kan. Sikniska ba taya ra alki kan. Baha siknis alkan uplika nani ba siknis alkras nani ba lamara sin waia apia kan.
 Lepar alkan nani ba witin nani ani anira auya bara pat karna wini maisapahki kan:
 Lepar alkan nani! Lepar alkan nani!
 Jisas! Mastar!  Yang nani ra umpira ai kais!
 Prîst nani ra was?  Laki mai kaikaia?
 Baha ai kaikbia ba ni yang nani pat rawamna?
 Man nani was, yas prîst nani mai kaikaia!
 Kais! Yang pat rawri!
 Upla 10 rakan apia?  Wala nani ba anira sa?  Baha nani sin bal Gâd ra tingki wiaia kan apia?
 Aleluya! Gâd ba yamni sa!  Tingki!
 Yawan pat wan rakan!
 Au!
 Bus! Kasak lukisma ba mita mai rakan baman apia, sakuna swaki sin mai sakan sa.
 Upla saura nani kulki kan: ur mairin nani, opisial nani lal mana saki Rom kingka ra yabi kan nani ba tilara witin aisi tauki kan bamna...
 Ju uplika ta bri nani kan ba, Jisas watauki kan ba nina ra bliki kaiki nina ra saura aisi tauki kan.  Witin nani ba Jisas dia sut dauki ba mapara pali kan.
 Jisas, wingka puhbaia yua ra upla raki kan bamna...
 Tuktan nani baha aman kaiki kan...
 Sikniskam ba rawram sa!
 Swis tuktan yang ra balaia. Gâd king laka baha sat nani ba dukya sa.
 Mesaia ba balan tiwan nani ba pliki swaki sakaia.
 Jisas ba Betania ra waia paiwan. Taun lupia Jerusalem lamara kan, Lasarus siknis kan.  Meri bara Marta ba, Lasarus lakrika nani, witin nani Jisas wal ai uplika pain kan.  Witin bara wan bara Lasarus ba pat yu wahlwal raiti ra bikan kan...
 Dawan!
 Dawan, man nara katma kaka laikra ba pruaia apia kan!
 Marta, man lamkra ba kli bubia.
 Yang sika kli buaia raya kaia ba sin. Ya, ya yang ra kasak luki ba witin raya kabia. Marta, man baha kasak lukisma ki?
 Au Dawan! Yang kasak lukisma, Sasakra Gâd Luhpia tasba ra balaia pramis munan ba baha sika man.
 Au, yang nusna.  Witin kli bubia raiti wina buaia pyua balbia ra.
 Man witin ba anira bikram sa?
 Bal Dawan, kais nara sa!
 Kais; witin Lasarus ba kasak latwan sa.
 Witin sip kan apia Lasarus ba swika pruaia apia?
 Dawan, pat bisbaia takan sa; yu wahlwal bikan sa...
 Pruan ba nara sa kwala ra blakan walpa tara ra raiti dauki bikan.
 Prakan walpaia ba sâks!
 Aisa, yang naha aisisna upla nani nara bui na wali kasak lukbia man mita ai blikram ba.
 Man nani Gâd prana ba kaikma.
 Bikaia kwalka wilkan ba langki saks bara mahka wabia.
 Lasarus, bal taks!
 Lâ uplika nani Jerusalem ra, Jisas ra, witin wal tauki nani bara sin aihwaki kaiki ban.
 Baha waitnika ba diara aihkakira nani ailal daukisa.
 Yawan diara daukras kabia kaka, Rom uplika nani diara daukbia!
 Witin nani bal wan tempelka na, wan nisanka na sauhkbia!
 Man nani luki kais! Kanra pain sa upla kumi baman wan nisanka dukyara pruaia, bara wan kuntrika aiska sauhkaia ba wal.  Baha pyua wina Ju uplika ta bri nani kan ba sans kum pliki kan ikaia laka ba Rom uplika nani ra lakaia, baha nani baman sip kan upla ikaia laka ba daukaia.
 Baha mita sika Jisas ba ikaia kan ba!
 Baha pyua Betani ra lilia kum dauki kan...
 Meri!
 Baha batana ba mana tara sa!
 Kan ra pain kaia kan baha lalahka ba umpira nani ra yaban kata!
 Judas, mairin bara dia wipara. Witin baha ridi daukan yang ai bikaia dukyara.
 Insal luan yua ba daukaia pat baila kan.  Upla kwara tara nani Jerusalem ra waia impaki kan.
 Jerusalem ra upla ta bri nani ba pat ridi taki kan Jisas alkaia.  Ban sakuna Jisas sin ban bahara wan.
 Upla nani lilia; witin balan ba yamni brin.
 Gâd nina ra aula uplika ba wihka raya kabia!
 Israel kingka!
 Lilia dauks!
 Lilia dauks!
 Tasba aiska ai nina blikisa.
 Naku lika yawan sip diara daukbia apia.
 Jerusalem tempelka bara wan pura sunaia watla bara kan.
 Sakuna ani syîp pali ba mita upla nani ba saura wina pri saki sa?
 Jisas sin bal bara pah takan...
 Insal luan yua liliaka ra syîp nani ba ikan.
 Syîp kumi bani wina wîna pis kum brin, baha ni tempel ra upla Gâd wal kli ai uplika sakripaiska daukan.
 Tempel ra lâ dauki ba latka ra upla nani ba dia pana, pana atki lalah bara sins muni sa.
 Gâd watla, baha ba wan pura sunaia pliska ba, sakuna man nani lika impliki nani ba watla daukram!
 Yawan sans kum plikaia sa bara dia dauki witin ba wan tila wina sakaia sa!
 Witin latwan wankaia sip sa!  Sakuna upla nani witin aisi ba ban kulki sa.
 Kunin munbia kaka lika yawan witin ba ikaia sip kabia.
 Sakuna Insal luan yua liliaka bara lika apia. Liliaka ba tilara yawan trabil daukaia want apia.
 Witin mana man nahki aikma?
 Jisas mana lalah pihni 30 maikamna; alba kum mana.
 Jisas ba man nani mihtam ra mangkamna!
 Baha sika Judas ai disaipelka kum!
 Insal luan yua kau daukras kan ba kainara tempel ra Jisas upla nani aikuki aisi kan.  Upla ta bri nani ba pyu bani baha aisi ba mapara aisi kan.
 Tutnira Jisas ai disaipelka 12 ba aikuki Jerusalem prawan Insal luan yua pata ba piaia.
 Ba naiwa tihmia yang daukamna!
 Yang pat luki katna kau pât wauhras sna ba kainara Insal luan pata ba pas man nani aikuki piaia.
 Yang na tilamra albikam baku sna.
 Lâ karnika alki nani ba ai walka nani purara dawanka aimakisa, sakuna man nani
 Man nani tam bri ba man nani sut albikam kaia sa.
 Dawan, man albiki baku mini sikbisma?  Apia!
 Man nani Dawan bara Mastar ai wisma, baha rait aisisma. Bara yang minam sikbri ba baku, baku natka ra pana, pana warkkam dauks.
 Judas, dia daukaisma ba, mahka dauks!
 Pita, yang mai sikbras sna kaka, man yang upliki apia.
 Dawan, yang laila mihti nani sut siks!
 Tilam wina kum ba mita waihli mihta ra ai mangkbia.
 Apia!
 Upla kum pat aihtaban ba mina ba baman sikbaia sa.
 Baha yang sna apia?
 Pat, pat naku dauki bas yang ra kupiam kraukaia...
 Lâ raya kum maikisna, man nani pana, pana latwan kaikaia, yang latwan mai kaikri ba baku.
 Britka na bris, naha yang wîni.
 Naha kapka na bris, naha yang tailia laiwan, man nani dukyamra. Naha natkara Gâd man nani aikuki lâ raya dauki sa.
 Latwan mai kaikri lâka ba tilamra kabia kaka, baku lika upla sut kaikbia man nani ba yang disaipelki.
 Dawan, yang man wal ani anira wamna, man tamwan sin ban pruamna.
 Pita, kalila aiwani kabia taim man pat aima yuhmpa yang ai kaikras aisama.
 Baha yua tutni Jisas taun ba wina takan, Judas witin nani aikuki waras kan...
 Yang lika mahka auna, sakuna Aisa mita Huli Spirit ba man nani ra blikbia. Witin help maimunbia man nani aikuki ban kabia.
 Yang auna yabalka ba pliska ba man nani kaikisma.
 Aisa, baku daukaia sip sma kaka, pât wauhwaia lukisna ba aikrika wauhwamna apia.
 Yang sika yabal, kasak rait ba, rayaka ba.  Upla kumi sin Aisa kat sip wabia apia, yang ku lika.
 Man nani nara bas.  Yang bukra auna puri sunaia.
 Ban sakuna, yang kupi laka daukaia apia, man kupiam laka ba lika daukaisma!
 Man nani raya kaia kapram bara yapi sma na? Rawi bangws! Waihli mihta ra ai mangki ba nara sa!
 Yaura kyawalamna ba alks.
 Naksa Mastar!
 Dawan, yang nani aiklabaia sna ki?
 Judas, Mesaia ba kyawali waihla mihta ra mangkisma ki?
 Apia!
 Jisas baha nani ba ban swin bal witin ra alkan. Ai disaipelka nani ba plapan.
 Ju nani ta uplika nani Prîst Tara bara witin nani Jisas ba brih auya. Pita, Jan sin laih wina ai nina blikan.
 Pita lâ watla ra diman.
 Man sin witin wal bara katma apia?
 Aisas! Waitnika ba yang kakaira apia.
 Man, witin nani ba tila wina kum, rait apia?
 Yang baha apia!
 Yang kasak kaikisna!  Man bara kapram!  Man Galili wina!
 Man aisisna ba dia yang baha tanka briras.
 Kakaraka!
 Naika …
 Nanara aisi wis!  Ya mai prukan?
 Yu wala ingwan bara, Jisas ba, Ju nani mitinka ra brih auya.  Man Gâd Luhpia sma?
 Man nani wisma.
 Gâd mapara aisisa!  Witin ba ikaia sa! Yas Rom nani mita ai laka daukbia!
 Jisas ba, brih auya Rom wihtka tara mawanra, Pailat. Ju uplika lalka tara nani ba, upla bui kaiki nani bara tuskisa Jisas dahra sakbia dukyara. Witin nani wini, dahra bahki nani sakisa.
 Man dia wisma, naku damra saki ba dukyara?  Diara wiaia apu sma?
 Man dia daukram?
 Witin ra patka kumi sin sakras sna. Lilia tara yua sa.  Ya ba pri swimna: Barabas ba, apia kaka naha Ju nani Kingka na?
 Yang nara balri, diara rait ba aisi wiaia.
 Dia ba diara rait?
 Barabas!  Barabas!
 Baku sa kaka, yang witin wal dia daukamna?
 Dus prihni ra sas!
 Witin ba king kum baku aisisa!
 Witin ba pri swima kaka, Rom kingka wal waihlam takma!
 ... 37, 38, 39!
 Man sip sma waia, witinka watlika ra.
 Barabas ra pri sakan, witin lika pulitik tawan upla kum ra ikan ba.
 Witin talia ba mana yang pâtkas sna.
 Naksa, Ju nani kingka!
 Kais! Waitnika nara ki!
 Dus prihni ra sas!
 Dus prihni ra sas!
 Dus prihni ra sas!
 Pailat mita dus prihni ra sabi ikaia adarka ulbi sa. Dus prihni ra sabi pruaia lâka ba saura pali sa. Jisas, Jerusalem yabalka bila nani bak dus prihni ba wilki sa.
 Taun ba wina lata tani ra bara kan, upla nani ra ikaia pliska ba, nina maki kan Golgota (Kalbari ilka).
 Bahara suldawa nani mita Jisas ba dus prihni ra saban.
 Baha taki kan bara Judas sari taki lukan, upla pâtkas alkan ba tawan.
 Upla pâtkas, pât ra dingkri!
 Baha ba yang nani ra dia help sa? Man silp wapnikam mangks!
 Yang saura pali daukri!
 Upla saura nani wal lila kat, Jisas ba dus prihni ra saban sa. Aisiki, saurka ban swih tiki bangs. Witin nani tanka briras sa dia dauki ba.
 Pailat bui ulbanka kum, Jisas dusa prihni pura mangkaia blikan. Bila aisanka yumhpa ra naku wisa: "Jisas, Ju nani kingka".
 Jisas laya tahpla diaia yan ba diras kan.
 Suldawa nani bal, ai praka ba brin bara lat lulki kaikan.
 Au! Upla wala nani ra sin pri saki kan apia?
 Man ba Gâd Luhpia sma kaka, nanara dus prihni ba wina bal iws!
 Man silp pri taks, bara yang nani ra sin!
 Gâd ra kulkanka bris.  Yawan lika naha pâtka briaia aitani sa. Sakuna witin lika saurka kumi sin daukras sa.
 Kingka lâka ba brima bara, yang ra sin luki bas!
 Kasak pali mai wisni: Naiwa yang wal kama paradais ra.
 Yu wan lal kat kan pyua ra, tasba aiska tihmu takan.  Yu ingnika tiwan.
 Meri, Jisas yaptika ba, bara disaipelka Jan sin, dus prihni lama ra bui kan.
 Naiwa wina witin man yaptikam, witin man luhpiam.
 Diran ai dauki sa!
 Yang Gâdki, yang Gâdki, ai lulki swiram ki?
 Sut ba ...  daukan sa.
 Aisiki, mihtam ra yang spiritki swisna.
 Jisas ba pruan, 3 aklak tutni. Suldawa nani kum mita ai tnaya sabi klauhban baha wina li, tala wal takan.
 Gâd wauhkataya ulban nani bara wisa: "Syîp lupia baku ikaia pliska ra brih wan."
 Kaisa, yawan makabi walbia sip sa sapa bikaia.
 "Witin ra klakan bara rausauhkan wan saurka nani tawan." Sakuna nanara lika pruan sa.
 Josep Arimatia wina ba bara Nikudimus sin, Jisas wîna ba brin. Sîka mangki si, kwala ra blaki, bara walpa raitika kum ra dingki, dimaika ba walpa tara kum ni prakan.
 Witin sa ki, Mesaia balaia kan ba?
 Dia muni man nani pliki sma, pruan nani tilara raya ba waitnika ra? Witin pat rawi buan. Naha ba disaipel nani wih wis!
 Wingka puhbaia yua lâ mangkan kan ba, Insal luan yua liliaka daukan ba ningkara, mairin nani kum, kum sari pali Jisas raitika kaikaia auya...
 Walpa tara ba sakan kan!
 Bila baman sa!
 Pita, Jan sturka ba walan bara, plapi raiti ra wan.
 Dia takan ki?
 Lata tani, raiti gadinka bara...
 Mairin, dia dukyara ini sma? Yaura pliki sma?
 Meri!  Man brihwaram ki, waitna?
 Ai kangpara. Muihki nani ra wis, yang Aisiki ra auna, bara man nani sin Aisikam ra, yang Gâdki ra man nani Gâdkam ra.
 Mastar!
 Baha sîm yua, Jisas nina blablikra wal, kupia sari pali pana, pana wal aisi kan, upla kum sin witin nani ra aisi kan Jisas ikan sturka...
 Plun pî kan minitkara uplika kata ba lap tiwan...
 Minitkara disaipel wala nani ba plikan.
 Meri bara Pita wal sin!
 Yang nani Dawan kaikri!
 Baha ba Jisas!
 Ban ba wina…
 Man nani dahra aisasara nani aisin ba kasak lukras sma ki? Mesaia ba pât wauhwaia baha ningkara ai prana ra dimaia? Baha sut ba pat ulban sa!
 Kupia kumi laka maikisna!
 Yang Dawanki bara yang Gâdki!
 Man nani kasak lukras sma yang sna ba?  Mihti bara mini nani na kaiks!
 Diara piaia brisma ki, wahma nani?
 Apia, yang nani inska kumi sin alkras!
 40 dis, Jisas kli, kli ai nina blablikra nani ra param taki kan. Upla 500 ra sin param takan.  Yu kum disaipel nani kum, kum kyul miski kan...
 Dupali, uba inska ailal!
 Tankam nani ba duri baila wala ra lulks!
 Mastar!
 Yang wal piaia aulma?
 Dawan nara na!
 Jisas naha makabanka ba, aima yumhpa Pita ra walan...
 Pita, rait pali laitwan sma?
 Au Dawan, man nusma yang latwan mai kaikisna!
 Nini bliks!
 Yang karnika sut briri, kasbrika purara bara tasba ra sin.  Tasba aiska ra wih bangws!  Upla sut bara nani ba, yang nini blablikra dauks. Tahbi saki bangws Aisa ba nina ra, Luhpia ba nina ra bara Spirit Huli nina ra sin.  Smalki bangws witin nani daukbia, dia sut mai wiri ba.
 Baku sa kaka, syîpki nani ba main kaiks!
 Naha na pain tanka bri bas: Yang man nani wal ban sna, yu bani ra, tnata pyua balbia ba kat.
 Naha sturka aisan ba ningkara, Jisas mahka buan bara kasbrika pura tani ra buki brih auya.  Sakuna witin aisin sa kli balbia, upla nani lâka daukaia...
 Jisas mahka wan.  Ai nina blablikra nani, Jerusalem ra ai pura suni bila kaiki sa.  Bahara, witin nani ra Spirit Huli ba bal diman.  Gâd Spiritka Huli ba, nanara ai nina blablikra nani wal sa.  Baha ba mita witin nani ba upla raya daukan sa, bara Jisas dahra karna pali aisi smalki sa.
 Prura ba Jisas pura luras kan.  Gâd bui kli raki bukan. Jisas pas sika, Gâd pliska hulikira bara brih wan ba.
 Jisas nina blablikra nani ba, tasba aiska ra impaki tauki sa, mapara buanka tara nani bara sa, sakuna.
 Jisas ba, Gâd Luhpia!
 Dus prihni ra pruan bamna, wan saurka sut ba witin ai wîna ra twilkan. Baha mita yawan saurka ba wina pri wan sakan sa.  Naha pyua wina ai taura, yawan Gâd want ba baku iwbia.
 Nanara tasba aiska ra upla nani asla takisa, Jisas nina bliki ba. Dakni taki ai pura suni sa, Baibel ba aisi kaiki sa, Gâd ra mayuni sa; las pata tukinka daukisa, Jisas pruanka ra luki.  Gâd latwanka laka ba, pana, pana sir muni brisa, ai kupia pali wina sakan ba.
 Jisas aisi wapni daukan sa, Gâd dia upla ra daukaia luki ba baku takbia.
 Jisas ba lamtwan sa!  Tingki wis bara mayuns!
 Bamna Gâd tasba ra uya latwan kaikan, bara witin mita ai Luhpia kumi baman bri kan ba yan; bara baku mika ani uplika witin ra kasak lukbia ba, sut pali tanis tiwbia apia, sakuna raya ban kaia laka ba bribia.
 JISAS DAHRA KAU AISISA.
 AISISA
 Jisas pyua ra, witnis nani wahlwal, kumi bani, witinka dahra wauhtaya ra ulbi bangwan. Naha wauhkataya nani (Sturi Yamni nani), Baibel ra asla daukan sa. Man sin Baibel ba aisi kaiks!
 Matyu sika, Jisas disaipelka nani wina kum ka ba.  Witin Jisas wal prawan, smasmalkra ba bui witin ra paiwan, Kapernaum ra Rom ra yabaia lal mana saki kan ba pyua. Upla nani ba sirang iwan kan, Jisas ba lal mana sakaia warkka dauki uplika kum wal prawan bamna. Matyu Jisas dahra ulban ba witin sin tilara kan.
 Mark lika sturi yamni prahni kum ulban ('Gaspil' baha tanka ba 'Sturi Yamni'). Mark ba kau tuktan kan, Jisas Israel ra ai warkka daukan pyua ra. Witin Pita wal kasak kan. Baha mita witin ai wauhkataya kum ra wisa sa "yang luhpi". Kau pyua wira luan ra, Mark ba Pâl wal impaki tauki sa. Pâl sika Jisas dahra sturka Eurup tasbaia ra brih balan ba.
 Luk sin sturi yamni kum ulban, witin lika bahara apu kan sakuna. Witin ba grîk daktar kum kan, bara mahka Jisas ra kasak lukan. Baha wina Pâl wal impaki tauki kan. Luk ai ulbanka aiska ulbaia dukyara witin pali bui witnis nani pliki tauki kan. Baku sin kristian pas nani dia lan takan ba ulbi brin kata, bara sin kristian serts nani pas takan ba dahra nani.  Baha wauhkataya sika 'Wark nani apastil nani daukan.'
 Jan nina wala makisa 'latwankira'; kan witin kau Jisas wal asla kan. Jisas ra ban kasak luki nina bliki kan dus prihni ra saban ba kat. Ai sturka yamni ulbanka dant takan ban naku ulban sa: "Jisas kau diara nani ailal daukan sa. Ban sakuna naha nani na lika ulban sa, man nani kasak lukma Jisas ba Misaia Gâd Luhpia sa, bara naha kasak lukanka nak raya ban kaia laka bri kama." Sip kaia sa, Jan ba, pyu kau wihka raya iwan kaia, Jisas disaipelka nani sat ba wina. Pat almuk kan pyua ra, witin Jisas yaprisauhkanka nani kaikan, Gâd Luhpia Hulikira baku, naiwa pyua kat witin dia bara ba tanka kat. Naha ba 'Param marikan wauhkataya' ra aisin sa, wauhkataya kum tnata las dukyara aisi ba.
 BARA MAN! Jisas dahra aisanka ba dan takras. Upla manis rayaka ra kau ban auya, mani handat nani tilara, bara sip sa man raya kam ra sin baku takaia. Jisas ba wan panika kum wan lamara ba kaikras ba baku wan tilara kaia want sa, rayakamra upla sat wala mai daukaia witin bara ba pliska ra mai brihwaia. Tihmu ra kan ba ingni takan. Pruan kan ba, sip sa kaikaia, ban kaia ra. Tingki Jisas ra, Gâd dia brin dauki ba, man rayakam wal sin daukaia sip ba. Laikula nani!
 JISAS BA MESAIA: Naha wauhkataya na man ra mai wisa Jisas Kraist sturka nani ba, upla sut naha aisi kaiki tanka briaia sip ba praiska kat. Jisas Kraist rayaka sturka ba wark daukan sturka aiska ba Gaspil wahlwal ra ulban ba sut nara sa. Man naha wauhkataya na aisi kaikma bara baha nina: 'Jisas ba Mesaia' baha tanka brima. Witin sika Swaki Sasakra ba, tasba na witin bila kaikisa. Witin naha tasba ra balan naha wauhkataya miskitu ra ulban na aisi kaiki ba uplika nani ba dukyara sin. Aisi kais man baha tanka ba briaia Jisas Mesaia ba dukyara.
 