Barumsaa fi fakkeenyota kan barreesse: Willem de Vinki
 YESUS MASIHICHA
 SEENAABARA HUNDUMAATTI CAALEE ARGAMU
 Maali inni…
 Fannoo: Meeshaa dhipinaa isa Yesus fedhuma Isaatiin irratti rarraafamee du’e. Inni kun mallattoo duuka buutota Yesus hundumaa ta’e (f. 25, 50).
 Hafuura Qulqulluu: Hafuura Waaqayyoo Amantii: Waaqayyo wanta abdachiise kan Inni ittiin namoota Yesus duukaa akka raawwatu amanachuu kee ti (p. 58). bu’an keessa jiraachuu barbaaduu dha (p. 58). Ayyaana Du’aa Ka’uu: Ayyaana isa du’aa ka’uu Yesus itti ayyaanessanii dha. Warri Ilma Waaqayyoo: Maqaa Yesus ittiin Yihudootaa guyyootuma kana irra waamamuu dha. Inni Waaqayyo Isa ayyaana Faasikaa, guyyaa itti biyya nama ta’e, Ilma Waaqayyoo Isa gara Gibxiitii ba’an ayyaaneffatu (p. 38-54). biyya lafaa dhufee dha. Cubbuu: Wantoota fedha Waaqayyoo hin ta’in nuyi hojjennuu fi akeeka Waaqayyo nuuf qabu bira akka nuyi hin geenyeef kan nu ittisuu dha (p. 4).
 Irbaata Gooftaa: Duuka buutonni Yesus buddeenaa fi daadhii wayinii nyaachuu fi dhuguudhaan du’uu fi du’aa ka’uu Isaa yaadatu (f. 41).
 Deebi’ee dhufuu: Yommuu Yesus deebi’ee gara biyya lafaa dhufu wantoonni hundinuu ni haareffamu. Waaqayyo waaqaa fi lafa ni haaressa (p. 57).
 Jireenya Bara baraa: Yesusii wajjin jiraachuu isa Waaqayyo nuuf qopheessee dha. Kunis du’a kan injifatee fi jireenya barri isaa xumura hin qabnee dha (p. 23, 29-30 fi 59).
 Dhiifamuu cubbuu: Namni hojii isaatiin kana argachuun ta’uuf hin jiru yoo ta’e iyyuu, Waaqayyo cubbuu namaaf ni dhiisa. Yoo ati cubbuu hojjettetti gaabbitee fi jijjiiramuudhaaf fedhii qabaatte Waaqayyo cubbuu kee siif dhiisa. Sababa Yesus adaba isa nuuf ta’a ture ofii Isaaf fudhateef dhiifamuun cubbuu nuuf ta’uu danda’e (p. 58). Du’aa ka’uu: Yesus du’a keessaa ni ka’e. Gaaf tokko namni hundunuu du’aa ni ka’u. Yeroo sana Waaqayyo tokkoo tokkoo namaaf murtii ni kenna (p. 5357). Duuka-buutuu: Nama Yesus duukaa bu’u (p. 18). Eebba: Wantoota gaggaarii hundumaa kanneen Waaqayyo namoota wanta fedha Isaa ta’e hojjetaniif kennuu dha Ergamaa Waaqayyoo: Waaqayyoo kan ergamu, ijaan kan hin argamne (f.5).
 Kadhannaa: callisuudhaan yookiis sagalee ol kaastee Waaqayyoo wajjiin dubbachuu fi Isa dhaggeeffachuu dha (p. 18, 19, 42). Macaafa Qulqulluu: Macaafa Qulqulluu keessaa akka itti Waaqayyo nama ilaaluu fi akka Inni itti isaan jiraachisu dubbisuu ni dandeessa. Masihii: ‘Mootii isa Dibame’ jechuu dha. Masihii (jecha afaan Ibirootaa) afaan Girikiitti yommuu hiikamu Kristos jechuu dha (p. 52, 55). Mootummaa Waaqayyoo: Mootummaan Waaqayyoo bakka namoonni Isaaf abboomaman jira. Seexana: Diina Waaqayyoo fi namaa isa ijaan hin argamne (Daabilosis ni jedhama). Yesus: maqaa Ilma Waaqayyoo ti, hiikaan isaas, ‘Waaqayyo ni fayyisa jechuu dha.
 Yesus Masihichi Eenyu?
 Bara Yesus Lakkoofsi barri nuyi keessa jiraannuu dhalachuu Yesus irraa eegala. Yeroo sana namoonni miillaan, harree, gaala, yookiis fardaan adeemu turan. Biyyoonni Awurophaa garri caalu, Giddu galeessi Bahaa, fi Kaabi Afiriqaa Mootummaa Roomaa jala turan. Yihudoota biyya Isiraa’el keessa jiraatantu danda’a malee, namoonni garri caalaan dubbisuu fi barreessuu hin danda’an turan. Yihuudonni ‘Namoota Macaafichaa jedhamanii waamamu. Waaqayyo Macaaficha Keessatti, jechuunis Macaafa Qulqulluu Keessatti, ni dubbata. Inni uumaa wantoota jiran hundumaa ti, Inni namootaa wajjin walitti dhufeenya qabaachuu barbaada. Yesus isa kana sirriitti ibsee namatti argisiise!
 Yesus naannoo waggoota 2,000 dura biyya Isiraa’el keessa jiraate. ‘Yesus Masihicha’ yookiis ‘Yesus Kristos’ jennee waamna. Kunis Inni Mootiidha jechuu dha. Inni Mootii qofa miti. Yesus ‘Ilma Waaqayyoo’, akkasumas ‘Ilma Namaa’ jedhamees ni waamama. Kana jechuun Inni Waaqayyoodha, namas jechuu dha. Seenaan jireenya Yesus Macaafa Qulqulluu keessatti ibsamee jira. Inni yeroo hundumaa seenaa isa caaluu dha.
 GALIILAA QIFIRNAAHOOM GALAANA
 NAAZIREET
 SAMAARIYAA
 BISHAAN CIISAA GALIILAA
 YORDAANOS
 YERUSAALEM
 YIHUDAA
 Biyya Isiraa’el bara Yesus keessa Magaalaa Guddittii – Yerusaalem Kutaalee biyyaa: Galiilaa, Samaariyaa, Yihudaa. Bal’ina (hamma): Shallaggiitti 28, 000 km2 (maayiloota isku’eera 10,810) Haala qilleensa isaa: Badda-daree Siyaasa: 63 KD (Kristos Dura) irraa eegalee warri Roomaa biyya Isiraa’el fudhatanii turan. Mootummaa: Philaaxoos Phenxencha, bulchaa warra Roomaatu, biyya Isiraa’eliin bulchaa ture. Xiberiyos, Mootiin Roomaa immoo isaa olitti bulchaa ture.
 Amantii: Yihuduummaa. Warri Yihudootaa Yerusaalem keessaa mana qulqullummaa qabu. Luboota dhimma amantii irratti wanta hudumaa hojjetanii fi barsiisota (kan akka Fariisotaa) kanneen Macaafa Qulqulluu saba sana barsiisuu qabantu jiru. Afaan: Afaan Ibirootaa (afaan sabni warri Yihudootaa dubbatan), Girikii (afaan addunyaa’aa, kan Sabni Mootummaa Roomaa jala turan martinuu dubbatan), Laatinii (afaan saba warra Roomaa).
 Maaliif namoonni kun hundinuu laga bishaanii kanatti walitti qabaman?
 Mootummaan Waaqayyoo dhihaateera, of qopheessaa!
 Jireenya haaraa eegalaa!
 Mukti ija gaarii hin godhanne hundinuu muramee ibiddatti naqama!
 Qottoon murtii Waaqayyoo hidda mukeetii hundumaa irra kaa’amee jira….
 Hundumti keenya akkuma kana ni muramna. Eenyutu jireenya gaarii jiraachuu danda’a?
 Dhuguma! Namni murtii Waaqayyoo jalaa miliqee hafuu danda’u hin jiru. Garuu namni keessaa fi ala keessan jijjiiruu danda’u tokkoo ana duubaan dhufaa jira.
 Dhuguma akka jireenyi keessan jijjiiramu ni barbaaddu yoo ta’e, cubbamoota ta’uu keessan fudhadhaatii, kottaa bishaan kanaan cuuphamaa!
 Amma jireenya haaraa eegaluudhaaf cubbuu keessanittii qulqulleeffamtaniittu!
 Namoonni hundinuu nama laga qarqara bishaaniitti lallabu sana Yohannis Cuuphaa jedhanii waamu….
 Egaa….
 Ani nama barbaachisaa miti. Ani Isa eenyummaa Waaqayyoo nutti argisiisu sanaafan daandii tolcha. Inni Hafuura Waaqayyoo fi ibidda Waaqayyootiin isin ni cuupha. Kun immoo guutummaatti isin jijjiira!
 Itti fufees segaleen waaqa irraa akkana jedhe….
 Eeyyee, Ati Ilma Koo ti. Ani Sin jaalladha, Ani Sitti nan gammada.
 Ani… siin cuuphamuutu Ana irra jira!
 Amma kana hojjedhu. Kanaanis wanta Waaqayyo jaallatu ni raawwanna.
 Yaa Abbaa, mootummaan Kee haa dhufu, jaalalli Kees haa ta’u!
 ISIRAA’EL
 QIFIRNAAHOOM NAAZIREET
 QAANAA
 GALIILAA
 YERUSAALEM
 YIHUDAA
 YORDAANOS
 Jalqaba bara araaraa keenyaatti Yohannis Cuuphaan saba Isiraa’el Masihicha Isa dhufu sanaaf qopheessaa ture. Yeroo sana Isiraa’el Mootummaa Roomaa keessaa kutaa biyyaa xiqqoo tokko turte.
 Yihudoota biyya Isiraa’el keessa jiraatan kan gargaarsa hin qabneef cunqursamoota ta’uutu isaanitti dhaga’ama. Kanaaf sabni sun yeroo itti Masihiin dhufu fuula duratti eeggachaa turan. Inni kan isaan furu, waa’een dhufaatii Isaa Macaafa Yihudootaa isa duraanii keessatti raajii dubbatamee dha. Masihiin kun akka qajeelummaan Waaqayyoo mo’ichaan mul’atu taasisa.
 Yohannis Cuuphaan laga Yordaanositti Yesusiin namootatti argisiise. Ilaa! Hoolicha Waaqayyoo, isa cubbuu biyya lafaa irraa fuudhu.
 Erga cuuphamee booda, Yesus Hafuura Waaqayyootiin gara lafa onaatti geeffame.
 Guyyoota fi halkanoota 40 achi ture. Yommuu achi ture sanatti Inni homaa hin nyaanne. Inni hojiin Isaa maal akka ta’e sirriitti arguu akka danda’uuf laguudhaan turee kadhate.
 Yesus seexana isa ijaan hin argamne, oogganaa dukkanaa isa biyya lafaa du’aa fi tortoraan bitu ni injifate.
 Milkaa’uudhaaf, Yesus akeeka Waaqayyoo biyya lafaa hubachiisuutu irra jira. Akka namoonni qabaa du’aa keessaa gadi dhiifaman taasisuun karoora Waaqayyoo ti.
 Eeyyee Yaa Abbaa! Ani wanta Ati Ana gaafatu nan raawwadha!
 Garuu seexanni, diinni Isaa, yaada dogoggoraa ergama Waaqayyo Isa irratti qabu irraa Isa kaachisu Yesusiif kennuu yaale.
 Ati dhugumaan Ilma Waaqayyoo yoo taate, dhagoota kana buddeenatti jijjiiri!
 Ati dhugumaan Ilma Waaqayyoo yoo taate mee mirkaneessi! Fittee guutuu mana qulqullummaa irraa gadi utaali. Ergamoonni harka isaanii irratti akka Si baatan caafamee jira mitii?
 ‘Waaqayyoon hin qorin’ kan jedhus immoo caafamee jira.
 Lafa dhooftee anaaf yoo sagadde, qabeenya biyya lafaa kana irra jiru hundumaa Siif nan kenna.
 Lakkii, Macaafa keessatti barreeffamee jira: namni buddeena qofaadhaan jiraachuu hin danda’u, dubbii Waaqayyoos isa barbaachisa.
 Ergasii seexanni Yesusiin dhiise, ergamoonni Waaqayyoos dhufanii Isaaf in ergaman.
 Yesus Hafuura Qulqulluutiin guutamee gara Galiilaatti deebi’e. Yesus kaaba Isiraa’el, kutaa biyyaa jiraattota baay’ee qabu kana keessatti guddate. Yommuu Inni adeemu namoota baay’eetu gara Isaa dhufu turan. Yesus Masihicha Isa raajonni waa’ee Isaa barreessan ta’uu Isa ni shakkan.
 Seexana nana, ana irraa adeemi! Waaqayyo qofaaf sagaduu fi tajaajiluun akka nuuf ta’u barreeffameera.
 Qaanaa, gaarota Galiilaa keessaa bakka tokkotti kan argamtu, keessa cidha tokkotu ture….
 Yesus haadha Isaa fi michoota Isaa waliin cidha sana irra ture.
 Garuu walakkeessa cidhichaatti….
 Rakkina attamii ti! Daadhii waynitu dhume!
 Waanuma Yesus isinitti himu hojjedhaa!
 Gaanota gurguddaatti bishaan guutaatii, inni cidhicha geggeessu dhamdhamee haa’ilaalu.
 Bishaanii? Garuu kun daadhii wayniti! Daadhii waynii gaarii attamii ti! Attam gaarii gha immoo?
 Dhamdhamii ilaali! Ati daadhii waynii isa gaarii hamma dhumaatti dhoksitee keesse!
 ?
 Kun dhaga’amee hin beeku! Kana dura cidha akkasii hirmaadhee hin beeku. Bishaan isa daadhii wayniitti jijjiirame! Daadhii waynii isa gaarii!
 Kun hojii Yesus namni Naaziret hojjetee dha.
 Inni eenyyu?
 Qifirnaahom ganda naannoo galaana Galiilaatti argamtu kan qurxummii qabuudhaan badhaatee dha. Yesus kan Inni namoota baay’eetti waa’ee Mootummaa Waaqayyoo dubbachuu eegale bakka kanatti.
 Iddoo kanaa duuka buutota Isaa warra jalqabaa filate.
 Yaa barsiisa, eda halkan guutuu guddaa itti dadhabne, homaas hin qabne.
 Phexros, mee bidiruu kee gara tuujjubaatti achi geessii kiyoo kee karaa sanaan bishaanitti darbadhu.
 Garuu waan Ati jetteef….
 Maal! Ani amanuu hin danda’u!
 Yaaqoob! Yohannis! As kottaa! Kan bara jireenya keenya guutuuf nu ga’u qabanneerra!
 Yaa Gooftaa Sitti dhi’aachuun anaaf hin ta’u! Ani nama cubbamaa dha.
 Phexros hin sodaatin!
 Si'achi immoo namoota kan walitti qabdu in taata!
 Ana duukaa bu’i!
 Karaa hafuuraatti hiyyeessota warri ta'an haa gammadan, mootummaan waaqaa kan isaanii ti.
 Yesusis duuka buutota Isaa waliin guutummaa Galiilaa keessa naanna'ee, waa’ee mootummaa Waaqayyoo namoota hundumaatti hime. Dhukkubaa fi dhibee hundumaattiis namoota ni fayyise. Hafuurota hamootas ni baase. Kana irratti namoonni ajaayibsiifatanii, Isa duukaa bu’an. Isaan kutaalee biyyaa biroo irraa illee, Yerusaalem magaala guddittii biyya Isiraa’el irraas ni dhufan.
 Warri waan qajeelaa akka midhaanii beela'anii, akka bishaanii dheebotan haa gammadan, isaan geessifachuuf jiru.
 Warri boo’an haa gammadan, isaan kolfuuf jiru.
 Anaaf jedhanii namoonni yommuu isin miidhan gammadaa. Egaa yeroo hundumaa gammadaa ililchaas waaqa irratti gatiin keessan guddaa in ta'a.
 Waanuma namoonni akka isiniif godhaniif jaallattan, isinis akkasuma isaaniif godhaa.
 Namni ija hawwaatiin dubartii ilaale garaa isaatti isheetti ejjeera.
 Waa'ee boriifis hin yaadda'inaa. Duraan dursitanii yaada keessan mootummaa Waaqayyoo barbaaduutti hidhaa! Kan barbaachisu immoo itti dabalamee isiniif in kennama.
 Diinota kee jaalladhu, isaaniif kadhadhus.
 Iji ibsaa dhagnaa ti. Iji kee fayyaa guutuu yoo ta'e, dhagni kee hundinuu ifaa in ta'a. Iji kee dhukkubsataa yoo ta'e garuu dhagni kee hundinuu dukkanaa'aa in ta'a.
 Wanta gaarii dhoksaatti hojjedhu malee, namootatti of mul’isuuf hin hojjetin.
 Eenyu illee gooftolii lamaaf hojjechuu hin danda'u; isinis akkasuma Waaqayyoo fi horiidhaaf hojjechuu hin dandeessan.
 Akka dubbii Kootti yoo jiraattan, nama mana isaa dhagaa irratti ijaarratetti in fakkeeffamtu. Akkasitti hin jiraattan yoo ta’e garuu, nama mana isaa cirracha irratti ijaarratetti in fakkeeffamtu.
 Guyyaa tokko Qifirnaahomitti namoonni mana Yesus keessa ture manaa fi ala guutan….
 Irra manaatii maaltu ta’aa jira?
 Ol galchuu hin dandeenyu.
 Isaan dhiisaa! Firoonni nama kanaa amantii guddaa qabu.
 Karaa bantii manaa; afata isaatiin gadi buusuu qofa! Cubbuun kee hundinuu siif dhiifameera!
 Attamitti namichi kun akkas dubbata? Kana dhageesseettaa?
 Kun Waaqayyoon arrabsuu Isaa ti! Waaqayyo tokkichatu cubbuu namaaf dhiisuu danda'a!
 Kamtu salphaa dha? Namicha dhagni isaa gar tokko du'e sanaan, ‘Cubbuun kee siif dhiifameera’ jechuu moo yookiis, ‘Ka'iitii adeemi’ jechuu?
 Masihichi dhiifamuu cubbuu kennuudhaaf aboo qaba. Garuu Ani ammas sittan hima, ka'iitii siree kee fudhadhuu dadeemi!
 Inni adeemaa jira! Amanuun isa nama rakkisa!
 Garuu nama hundatu hojii Yesus kanatti gamade miti. Geggeessitoonni amantii Yesus seera Sanbataa ni eegaa fi hin eeguu Isaa caqasaa turan. Isiraa’el keessatti guyyaa kana hojii tokko illee hojjechuun ciminaan dhorkaa dha.
 Uffee! Amma adeemuu nan danda’a!
 Namni kun harki isaa tokko naaftee ture. Guyyaa kanatti waan gaarii hojjechuun ni eyyamamaa?
 Harka kee diriirsi! Nuyi Isa dhabamsiisuu qabna! Ooo! Ani nan fayye!
 Akka Inni biyya kana karaa irraa kaachisaa jiru bulchitoota Yerusaalem keessa jiranitti himamuu qaba!
 Yesus duuka buutota Isaa wajjin bidiruudhan galaana Galiilaa irra adeeme.
 Barsiisa! Nu gargaari! Nu'oo dhumuufi!
 Maaliif sodaattan? Meerre amantiin keessan?
 Cal jedhi! Gab jedhis!
 Bidiruu isaanii qarqara bishaanichaatti hidhan. Garuu tulloota keessa….
 Haaaa!
 Tulloota sana keessa kan jiraatu nama hafuura hamaatiin qabame tokkotu ture…
 Inni dhufuutti jira! Isa! Wayyoo kaa!
 Haa ta’u, haa ta’u Yesus!
 Yaa Yesus Ilma Waaqayyoo Aabbaa, maal nattii qabda?
 Ati hafuura hamaanana isa keessaa ba’i!
 Maqaan kee eenyu? Maqaan koo duula (Legewoon), nuyi baay'ee dha.
 Booyyota sanatti akka galluuf itti nu ergi!
 Dhaqaa!
 ?
 Ani guutummaattan fayye!
 Nu biraa adeemi!
 Sii wajjin deemuu nan danda'aa?
 Waawuu, asuma turi. Waan Waaqayyo siif godhes nama hundumatti himi!
 Ani isinitti nan hima, Ilmi ofuma Isaatiin homaa gochuu hin danda'u. Inni isa Abbaan Isaa hojjetu ilaalee in hojjeta. Ani fedha Abbaa Kootii malee, yaada ofii Koo raawwachuu hin barbaadu. Kan Ana erge Isa.
 Yesus yeroo baay’ee iddoo qoofnii dhaqee, achitti ni kadhata.
 Isaanis Phexrosii fi obboleessa isa Indriiyaas….
 Yaaqoobii fi obboleessa isa Yohannis….
 Yesus erga halkan guutuu kadhachaa bulee booda ergamoota warra 12 ni filate. Lama lamaanis isaan ni erge. Hafuurota hamoota akka baasanii fi dhukkubsatootas akka fayyisaniif aboo isaaniif kenne.
 Filiphosii fi Nataanaa’el….
 Toomaasii fi Maatewos (isa duratti mootummaa Roomaa isa biyya isaanii fudhateef qaraxa fuudhaa ture)
 Taadewosii fi Yaaqoob isa kaan….
 Simoon, isa loltuu garee finciltootaa ture, fi Yihudaa nama biyya Keeriyot.
 Dhaqaa. Namni isin simu Ana simuu isaa ti, namni Ana simu Isa Ana erge simuu isaa ti.
 Midhaan sassaabamu baay'ee dha, hojjetoonni sassaaban garuu muraasa. Egaa hojjetoota warra midhaan sassaaban itti haa yaafatuuf, abbaa midhaanichaa kadhadhaa! Ergamoonni warri 12 gara Yesusitti deebi’anii, waan hojjetan hundumaa Isatti himan. Ergasii Inni isaan qofaa wajjin gara iddoo qoofnii adeemuu barbaade, garuu namoonni baay’een Isa biraa hafuu didan.
 Ammas Yesus ni barsiisa, ni fayyisas ture. Yeroon galgalaa’aa adeeme… Filiphos, buddeena namoonni kun hundumtuu nyaatan eessaa binna? Maaliif wanta isaan nyaatan hin kennitaniif?
 Buddeenni miindaa ji’a saddetiin utuu bitamee iyyuu tokkoon tokkoon isaanii xinnoo xinnoo illee wal hin ga'u!
 Yesus Waaqayyoon galateeffate….
 Gurbaan buddeena shanii fi qurxummii xixiqqoo lama qabu tokko as jira. As kan jiru kanuma qofa.
 Buddeenaa fi qurxummii sana ni caccabse.
 Namoota shantama shantamaan teessisaa.
 Yesus nyaaticha baay’isee, namoonni kumaatamni ni nyaatan.
 Inni Masihicha Isa gara biyya lafaa dhufuuf jiru ta’uu qaba. Mootii Isa taasifachuutu nuuf ta’a!
 Mee ilaalaa! Gundoo 12 guutuutu irraa hafe.
 Amma yeroo itti namoonni gara mana isaaniitti adeemuun irra jiruu dha. Isin bidiruu yaabbadhaa bishanicha gamatti ce’aa. Ani gaara kana irra turee nan kadhadha.
 Booda….
 Uuuuu! Kun ekeraa dha! Hin sodaatinaa. Innoo Ana!
 Gooftaa erga Si’i ta’ee, akka ani bishaan irra adeemee gara Kee dhufuuf ana abboom.
 Phexros, kottu.
 Gooftaa na oolchi! Phexros, maaliif mamte?
 Yaa Barsiisa! Yoom as geesse?
 Namoonni akka Yesus Mootii ta’etti labsuu fedhan jiru. Geggeessaa Isaatiin bittaan warra Roomaa akka isaan irraa ka’u abdatu. Warri Yesusiin mormanis baay’achaa adeeman. Isaan ittuma fufanii Yesusiin ni hammeessan. Namoota irratti kakaasanii Isa balleessuu ni barbaadu turan.
 Ani buddeena isa jireenya bara baraa kennuu dha. Biyya lafaaf jireenya akka ta’uuf kan kenname foon Koo ti.
 Buddeena Ani isiniif kenne nyaattanii waan quuftaniif na barbaadduu?
 Namichi kun attamitti foon Isaa akka nyaannuuf nuuf kennuu danda'a?
 Kun waan jibbisiisa a dha!
 Nyaata baduuf hin dhama'inaa! Nyaata isa jiraatuu fi jireenya bara baraa kennuuf dhama'aa malee!
 Isinis immoo adeemuu in barbaadduu iyyuu?
 Kottaa ni adeemnaa! Inni namoota hundumaa karaa irraa kaachisaa jira.
 Si dhiifnee eenyu bira dhaqna ree? Gooftaa, dubbii waa'ee jireenya bara baraa nama barsiisu situ qaba'o.
 Mormiin Yesus irratti ka’e guddachaa adeeme. Kanaaf Inni Galiilaa dhiisee adeemee, tajaajila Isaa Isiraa’el keessa naannoo biraatti warra Isa duukaa bu’an dhiirotaa fi dubaartootaa kennuu itti fufe.
 Booda immoo gara Yerusaalem adeeme.
 GALIILAA
 YERUSAALEM
 ISIRAA’EL Utuu adeemaa jiranii…. Namoonni eenyu Anaan jedhu?
 Isinhoo?
 Isin eenyu Anaan jettu?
 Isaan raajiidha Siin jedhu.
 Ati Fayyisaadha, Ilma Waaqayyo Jiraataa ti.
 Kana nama tokkotti illee hin himinaa. Masihichi gara Yesusaalem dhaquun, achittis dhiphachuu fi du’uun Isa irra jira. Garuu guyyaa sadaffaatti awwaala keessaa ni ka’a.
 Dallaa Yerusaalem duubatti yeroo baay’ee namoonni ni ajjefamu. Adaba du’aa isa gara-jabeenyaan warri Roomaa kennaniin rarraafamanii ajjefamu.
 Eenyu illee Ana duukaa bu’uu yoo barbaade ofii isaa dhiisee, fannoo isaa baatee Ana duukaa haa bu’u.
 Kana beekuu qabdu, Waaqayyo tokkicha.
 Namni lubbuu isaa oolfachuu barbaadu isa ni dhaba. Garuu namni Anaaf jedhee lubbuu isaa kennu isa ni argata.
 Inni hundumaa irra caalu jireenya kee guutuudhaan Waaqayyoon jaallachuudha; inni biraan immoo akka ofii kee jaallattutti nama jaallachuutu sif ta’a.
 Yeroo sana biyya Isiraa’el keessa gandoota warri dhukkuba lamxii qaban keessa jiraatantu turan. Dhukkubni lamxii dhukkuba gogaa qaamaa kan baay’ee nama dhipisuu dha. Kanneen dhukkuba kanaan qabaman namoota fayyaatti makamanii jiraachuun hin eyyamamuuf.
 Warri dhukkuba lamxii qaban yommuu karaa irra adeeman sagalee guddaadhaan dubbatanii akka namoonni itti hin dhihaanneef akeekkachiisuu qabu.
 Nuyi lamxaa’oo dha! Nuyi lamxaa’oo dha!
 Yaa Yesus! Yaa Barsiisa! Nuuf oo’i.
 Gara lubaa dhaqaa? Of argisiisaa?
 Kun yeroo fayyinuu dhaa?
 Dhaqaa, luba of argisiisaa!
 ?
 !
 Ana ilaalaa! Ani nan fayye!
 Nuyi fayyineerra! Eeyyee!
 Kan fayyan namoota 10 mitii? Meerre warri kaan? Waaqayyoon galateeffachuu hin dhufnee?
 Haallee luyyaa! Waaqayyo gaarii dha! Galanni Siif haa ta’u!
 Ol ka’i! Amantiin kee qaama kee fayyisuu qofa utuu hin ta’in, lubbuu kee iyyuu fureera.
 Inni namoota akka seeraatti hin jiraanne, kan akka ejitootaa, kanneen warra Roomaatiif qaraxa fuudhan… itti dhihaata. Masihichi warra badan barbaaduudhaaf fayyisuudhaafis dhufeera.
 Geggeessitoonni Yihudootaa Yerosaalem keessa jiraatan utuu Inni karaa irra adeemuu Yesusin qabsiisuudhaaf naa'ota isaanii Isatti ergan. Isaan guutummaan guutuutti hojii Isaatiin ni morman.
 Sababa Yesus guyyaa Sanbataatti fayyisuuf….
 Ijoolleenis Isa biratti ilaalcha addaa qabu….
 Fayyi!
 Mucooliin gara koo haa dhufan. Mootummaan Waaqayyoo warra akkasiitiif ta'a.
 Yesus gara Bitaaniyaa, ganda Yerusaalemitti dhihoo ta’eetti waamame. Alaazaar, obboleettonni isaa lamaan Maariyaamii fi Maartaan firoota guddaa Yesusitti dhihaatan turan. Alaazaar kanatu dhukkubsate. Yommuu Yesus Bitaaniyaa ga'e, Alaazaar du'ee erga awwaalamee guyyaa afur ta'uu isaa dhaga’e.
 Yaa Gooftaa, utuu ati as jiraattee, obboleessi koo hin du'u ture.
 Du'aa ka'uun, jireenyis Ana. Namni anatti amanu yoo du'e iyyuu in jiraata. Kana amantaa ree Maartaa?
 Yaa Gooftaa!
 Maartaa, obboleessi kee in ka'a.
 Eeyyee Gooftaa! Ati Kristos, isa gara biyya lafaa dhufuuf abdachiifame, Ilma Waaqayyoo akka taate amaneera.
 Eeyyee, Guyyaa isa dhumaatti, yeroo warri du'an du'aa ka'anitti, akka inni ka'ee deebi’ee jiratu ani beeka.
 Eessatti isa awwaaltan? Kottuutii ilaali, Gooftaa!
 Ilaa; Inni dhuguma isa jaallate!
 Garuu Alaazaar akka hin duune gochuu hin danda'u turee?
 Gooftaa, yoona foolii godhateera, erga awwaalamee har'a guyyaa afuraffaa isaa ti. Ulfina Waaqayyoo ni argita.
 Biyya sanatti reeffi uccuudhaan maramee (kafanamee), holqa dhagaa keessatti tolfame keessa kaa’ama.
 Dhagicha ittii fuudhaa!
 Yaa Abbaa! Namoonni as dhaabatan kun, akka Ati ana ergite haa amananiifan kana dubbadhe.
 Alaazaar as ba'i!
 Kafana inni ittiin awwaalame kana irraa hiikaatii gad dhiisaa! Haa dhaqu!
 Geggeessitoonni Yesusaalem keessa jiran waa’een Yesusii fi duuka buutota Isaa caalcisanii isaan yaachise.
 Namichi kun dinqiiwwan baay'ee hojjeta.
 Akkasumatti akka itti fufuuf yoo Isa dhiifne, warri Roomaa tarkaanfii fudhatu.
 Isaan mana qulqullummaa keenya, saba keenyas nu duraa barbadeessu.
 Mee itti yaadaa! Sabni guutummaatti dhumuu mannaa, namni tokko sabaaf du'uun ni wayya.
 Sababni Yesus ajjeefameefis isuma kana!
 Yeroo sanaa jalqabanii, geggeessitoonni Yihudootaa Yesusiin qabanii warra Roomaatti dabarsanii kennuudhaaf fucha eeggachaa turan. Aboo adaba du’aa kennuu kan qabu isaan qofa ture.
 Utuu Yesus Bitaaniyaa keessa jiruu….
 Maariyaam!
 Urgooftuun sun! Gatiin isaa gudda dha!
 Qarshii isaa warra hiyyeeyyiidhaaf kennuun nuuf wayya ture!
 Yihudaa, ishee dhiisi. Isheen awwaalchaaf qaama Koo qopheessaa jirti.
 Ayyaanni Faasikaa dhihaatee ture. Namoonni baay’een gara Yerusaalemtti adeemu.
 Geggeessitoonni Yerusaalem keessa jiran Yesusiin qabuudhaaf karoora baasaa jiru. Utuma ta’uu iyyuu Yesus gara magaalichaatti adeemaa jira.
 Namoonni sagalee guddaadhaan ililchanii Isa simatu.
 Inni maqaa Waaqayyootiin dhufu bara barabaraan haa jiraatu!
 Mootii Israa’el! Yaa Yerusaalem, har'uma illee, ati nagaadhaaf kan siif ta'u utuu beektee, attam gaarii ture. Ati garuu isa kanaaf fedha hin qbdu.
 Hosaa’inaa!
 Hosaa’inaa!
 Biyyi lafaa Isa duukaa bu'eera. Nuyi eessatti iyyuu kan akkasii argachuu hin dandeenyu.
 Manni qulqullummaa inni magaalaa guddittii keessa jiru giddu-gala waaqeffannaa ti.
 Garuu hoolaa aarsaa isa kamtu dhugumaan namoota cubbuu isaaniittii qulqulleessuu danda’a?
 Yesusis achi jira.
 Yeroo ayyaana Faasikaa hoolonni ni qalamu.
 Namoota Waaqayyotti araarsuuf mana qulqullummaa keessatti hoolonni arsaa dhiheeffamu.
 Mana qulqullummaa keessatti namoonni bitaa gurguraa, qarshiis jijijjiiraa turan.
 Manni Waaqayyoo mana kadhataa ti, garuu isin holqa hattuu isa godhattan!
 Dafnee Isa dhabamsiisuu qabna.
 Inni balaafamaadha, namoonni hundinuu immoo yaada guutuudhaan dubbii Isaa dhaggeeffachuutti qabamanii jiru.
 Yoo Isa dogoggorsine karaa ittiin Isa qabannu ni arganna ta’a. Kananis Isa ajjeesuu ni dandeenya.
 Garuu yeroo ayyaanichaatti hin ta’u. Yeroo ayyaana Faasikaatti homaattuu dhiphachuu hin barbaannu.
 Yoo ani Isa dabarsee isinitti kenne qarshii meeqa anaaf kennitu?
 Yoo ati Yesusiin dabarsitee nutti kennite, nuyi qarshii 30; gatii ittiin garbichi tokko bitamu siif ni kennina.
 Ani Yesusiin dabarsee isinitti nan kenna!
 Inni Yihudaa isa duuka buutota Yesus keessaa tokko turee dha!
 Utuma warri geggeessitootaa akka Inni sabatti hin dubbanne taasisuu yaalanii, Yesus guyyoota ayyaana Faasikaa dura turan sana mana qulqullummaa keessatti saba barsiisaa ture.
 Galgala gaafasii Yesusii fi duuka buutonni 12 magaalicha keessatti irbaata Faasikaaf walga’an.
 Galgaluma kanan raawwadha!
 Dhiphachuu Koo fuul dura irbaata Faasiikaa miilanaa isinii wajjin nyaachuudhaaf garaa Koo guutuu hawweera.
 Ani isin gidduutti akka isa isiniif ergamuu ti.
 Mootonni warra biyya lafaa akka sabni isaanii isaaniif hojjetu taasisu. Isin keessatti garuu faallaa kanaa ta’uu qaba.
 Inni nama hundumaa tajaajilu geggeessaa keessan ta’uuf jira.
 Gooftaa, yoos miilla koo qofa utuu hin ta'in, mataa fi harkas na dhiqi!
 Gooftaa, Situ akka hojjetaatti miilla koo dhiqaa? Lakkii! Kun hin ta’u!
 Phexros, Ani yoon si dhiquu dhaabaadhe, na biraa qooda hin qabdu.
 ‘Barsiisaa, Gooftaas’ jettanii Na waamtu, isin akkuma jettan iyyuu Ani isa. Ani ergan miilla isiniif dhiqee, isin immoo akkuma kana waliif ergamuu qabdu.
 Yihudaa, waan gochuuf jettu dafii raawwadhu!
 Isin keessaa tokko dabarsee Ana kennuuf jedha.
 Lakkii! Ana miti, anaa ree?
 Kanaan dura kan dhiqate miilla isaa qofa dhiqachuu malee, lammaffaa isaaf hin barbaachisu.
 Kana yeroo hundumaa seenaa Kootiif godhadhaa…
 Akka isin wal jaallattaniif abboommii haaraa isiniif nan kenna; Ani akkuman isin jaalladhe, isinis immoo akka wal jaallattan isin abboomeera.
 Buddeena kana fudhadhaa nyaadhaa, kun Foon Koo ti.
 Hundumti keessan Xoofoo kanattii dhugaa. Kun dhiiga Koo ti, isiniif kan dhangala’u. Dhiigni kun kan Waaqayyo ittiin isinii wajjin kakuu haaraa dhaabuu dha. Jaalala yoo waliif qabaattan, kanaan namoonni hundinuu akka isin bartoota koo taatan in beeku.
 Gooftaa, bakka kamitti iyyuu ani Si duukaan bu'a. Anoo Siif jedhee lubbuu koo nan Kenna.
 Phexros, indaanqoon utuu hin iyyin si'a sadii Na ganta.
 Galgala gaafasii, Yesusii fi duuka buutonni Isaa magaalaa keessaa ba’anii adeeman. Yihudaan isaanii wajjin hin turre….
 Ani isin biraa nan adeema, garuu Abbaan Hafuura Qulqulluu isiniif ni erga. Inni isin ni gargaara, yeroo hundumaas isinii wajjin jiraata.
 Lafa Ani dhaqu, karicha achi geessus in beektu.
 Yaa Abbaa Ko! In danda'ama yoo ta'e dhiphinni kun Ana irra haa darbu.
 Karichi, dhugaan, jireenyis, Ana; Anaan yoo ta'e malee, eenyu iyyuu gara Abbaa dhufuu hin danda’u.
 Hamma Ani xiqqoo achi siqee kadhadhutti isin as turaa.
 Garuu, jaalala Koo utuu hin ta’in, jaalalli Kee haa ta’u!
 Isin attamitti yeroo akkasiitti rafuu dandeessu? Ka’aa! Inni dabarsee Ana kennu dhihaateera!
 Isa ani dhungadhu qabaa.
 Attam Barsiisaa ko!
 Yaa Gooftaa, isaan lolluu?
 Yihudaa, dhungachuudhaan Masihicha dabarsitee kennitaa?
 Lakkisaa!
 Yesus akka Isa qabaniif of kenne. Duuka buutonni Isaa kallattii adda addaa irra baqatan.
 Yesusiin gara mana Angafa Lubootaa, isa oogganaa geggeessitootaa Yihudoota hundumaa ta’eetti geessan. Phexrosii fi Yohannis fagootti Isa duukaa bu’an.
 Phexros gara oobdii mana angafa lubootaatti ol seene.
 Ati Isaa wajjin hin turree?
 Lakkii! Ani namicha kana hin beeku.
 Ati isaan keessaa tokko; mitii?
 Dhuguma miti!
 Ati dhuguma Isaa wajjin turte. Ati nama Galiilaa ti!
 Waa’ee waan ati jettu kanaa ani hin beeku.
 Achumaanis indaanqoon in iyyite.
 Itti fufees….
 Mee raajii nutti himi! Eenyutu Si rukute?
 Ganama Yesusiin gara yaa’ii geggeessitoota Yihudootaatti geessan. Ati Ilma Waaqayyoo tii?
 Akkuma isin jettanii dha.
 Inni Waaqayyoon arrabsa! Du’uutu Isaaf ta’a. Mee warri Roomaa Isa haa qoratan!
 Yesus gara Philaxos, bulchaa warra Roomaatti geeffame. Geggeessitoonni Yihudootaa namoota daawwachaa turan Isa irratti kakaasan. Isaan itti wachanii wantoota adda addaatiin Isa hammeessan.
 Wantoota isaan ittiin SI hadheessan kana hundumaaf maal jetta? Waan deebiftu homma hin qabduu?
 Ati maal goote?
 Ani dabaa tokko illee Isa irratti hin argine. Amma ayyaana Faasiikaa ti. Eenyuun gadi isiniif dhiisu? Barabaa moo Mooticha Yihudootaa?
 Ani dhugaadhaaf dhugaa ba’uufan dhufe.
 Dhugaan maali?
 Barabaa! Barabaa!
 Garuu Yesusiin immoo maal akkan godhu barbaaddu?
 Isa fannisi!
 Inni Ani mootiidha ofiin jedha!
 Yoo Isa gad dhiifte ati fira Qeesaar miti.
 Bakka Isaa ati birmadummaan adeemuu ni dandeessa.
 …37, 38, 39!
 Barabaan gad dhiifame. Inni goolama biyyaa keessatti nama gumaa ta’uun isaa bira ga’amee, yakki itti murtaa’ee ture.
 Ani dhiiga nama kanaa irratti yakka hin qabu.
 Attam ree, yaa mootii Yihudootaa!
 Ilaa kunooti namtichi!
 Isa fannisi!
 Isa fannisi!
 Isa fannisi!
 Philaaxos muritchatti mallatteesse. Nama fannisuun murtii du’aa isa guddaa hamaa dha. Yesus muka isa itti fannifamu baatee daandii Yerusaalen irra adeeme.
 Bakki Inni itti ajjeefame magaalaa duuba ture. Iddoon sun Golgootaa jedhama. “Golgootaa” jechuun “Iddoo lafee mataa” jechuu dha.
 Loltoonni achitti Yesusiin fannootti mismaaraan waqaran.
 Yeroodhuma sana Yihudaan waan godhetti ni gaabbe.
 Ani dhiiga nama yakka hin qabnee dhangala'uutti dabarsee kenneera.
 Nuun maaltu dhibe ree? Kun rakkina kee ti!
 Ani dogoggoran hojjedhe.
 Yesus namoota yakka hojjitan lama gidduutti fannifame.
 Yaa abbaa, waan godhan hin beekani'o isaaniif dhiisi!
 Caaffanni yakka Inni ittiin himatame mul'isus, “Inni kun Yesus mootii Yihudootaa ti” kan jedhu, afaan sadiin kan barreeffame mataa isaa irraan kaa'amee ture.
 Yesus daadhii dhangaggaa'aa dhuguu ni dide.
 Loltoonni uffata Isaa buufata mukaatiin hirmaatan.
 Eeyyee! Inni namoota biraa hin oolchinee?
 Ilma Waaqayyoo yoo taate mee fannoo irraa gad bu'i!
 Of oolchi, nuunis oolchi!
 Namanana, Waaqayyoon illee hin sodaattu moo? Nuyi qajeeltootti nutti murteeffamee hojii keenya nyaanne; inni kun garuu homaa hin yakkine!
 Mootummaa keetiin yommuu dhuftu na yaadadhu!
 Dhuguman sitti hima, har'a Anaa wajjin jannata keessatti in argamta.
 Guyyicha keessaa sa'aatii ja'affaatti, biiftuun ifa ishee dhabde. Dukkanni lafa hundumaa irra ture.
 Maariyaam haati Yesus fi bartuun Isaa, Yohannis, fannoo sanatti dhihaatanii ni dhaabatu turan. Isin ammaa eegalee haadhaa fi ilma.
 Ani nan dheebodhe!
 Waaqayyoo Ko, Waaqayyoo Ko maaliif Na dhiifte?
 Fiixaan ba'eera.
 Yaa Abbaa Ko, Ani hafuura Koo harka Keettan kennadha.
 Yesus waaree booda sa'aatii sagalitti du’e. Loltoota keessaa inni tokko eeboodhaan cinaacha Isaa waraannaan, dhiignii fi bishaan keessaa lola’e.
 “Inni akka hoolaa gara gorra’amuutti oofame” jedhamee Macaafa keessatti barreeffamee jira.
 Mee kottaa, Isa awwaaluu ni dandeenya yoo ta’e dhaqnee eyyama gaafannaa.
 “Inni sababii yakka keenyaaf reebamee in caccabsame.” Garuu amma Inni ni du’e.
 Yoseef kan jedhamu namni Armaatiyaa fi Niqoodemos reeffa Yesus fannoo irraa gadi buusan. Isaan urgooftuu dibanii wayyaa quncee talbaa irraa hojjetameen Isa kafanan. Yesusiin awwaala keessa kaa'anii, balbala awwaalichaatti immoo dhagaa gangalchan.
 Inni Kristosicha Isa dhufuuf ture sana moo miti?
 Dubartoonni waa’ee Isaatiif gaddaa turan baay’een guyyaa Sanbataatti akka seerri ajajutti erga boqotanii booda, gara awwaalichaa adeeman.
 Isa jiraataa maaliif warra du'an keessa barbaaddu? Innoo ka'eera. Dhaqaa duuka buututa Isaatti himaa!
 Dhagichi awwaalicha ittiin cufanii turanis, ittii garagalfameera.
 Yommuu kana dhaga’an Phexrosii fi Yohannis ba'anii, gara awwaalichaatti fiigan.
 Awwaalichi duwwaa dha!
 Maaltu ta’ee?
 Dhaabaa sana keessa, naannoo awwaalichaa…. Dubartii nana, maaliif boossa? Eenyuun barbaadda?
 Gooftaa ko, ati asii Isa fuuteettaa?
 Maariyaam!
 Ana hin qabin! Gara obboloota Koo dhaqii, ‘Ani gara abbaa Kootii fi abbaa keessaniitti, gara Waaqayyo kootii fi Waaqayyo keessaniitti ol nan ba'a’ jedhii isaanitti Anaaf himi!
 Barsiisa!
 Gaafasuma duuka buutota Yesus keessaa namoonni lama garaan isaanii kan gadde, waa'ee du’uu Yesus haasa'aa utuu adeemanii, namni karaa adeemu tokko waa’ee isaa isaanii wajjin dubbachaa ture….
 Nyaatatti yommuu dhi'aatanis, keessummichi isaan biraa dhabame.
 Isin waan raajonni dubbatan hin amantanii? Kristos kun ulfina isaatti galuudhaaf dhiphachuun Isa irra hin turre moo ree? Innis macaafa Musee fi macaafota raajotaa hundumaa keessatti barreeffamee jira!
 Yeroodhuma sanattis ka'anii duuka buutota Yesus warra kaan bira adeeman.
 Maariyaamii fi Phexrosis arganiiru!
 Nuyi Goofticha argineerra!
 Garuu inni Yesus ofii Isaa ti!
 Akkuma tasaa…. Nagaan isiniif haa ta'u!
 Gooftaa koo, Waaqayyo o koo!
 Akka Ana ta’e isin hin amantanii? Mee harkaa fi miilla Koo ilaalaa!
 Waan nyaatamu qabduu?
 Lakkii, nuyi homaa iyyuu hin qabanne!
 Itti fufees Yesus guyyoota 40f duuka buutota Isaatti of mul’ise. Yeroo tokkotti namoota 500 tti iyyuu of mul’iseera. Gaaf tokko ergamoota Isaa keessaa garri tokko bishaan ciisaa Galiilaa keessaa qurxummii qabaa turan….
 Kun ajaa’iba, qurxummii hammam baay’atu qabanne!
 Bidiricha irraa gara mirgaatiin kiyyoo keessan darbadhaa!
 Barsiisa!
 Ana waliin nyaachuudhaaf gara Koo dhufuutti jirtaa?
 Innoo gooftaa dha!
 Yesus gaaffii kana si’a sadii Phexrosiin gaafate….
 Phexros, dhuguma Ana ni jaallattaa?
 Eeyyee Gooftaa, akka ani Si jaalladhu Atuu ni beekta. Ana duukaa bu’i!
 Gooftummaan hundinuu waaqa irratti lafa irrattis anaaf kennameera. Egaa dhaqaa, maqaa abbaatii fi ilmaatti, kan hafuura qulqulluuttis isaan cuuphuudhaan, saba hundumaa bartoota koo godhaa! Waanan isin abboome hundumaa eeguu isaan barsiisaa!
 Hoolota Koo eegi!
 Kanas yaadadha; Ani hamma dhuma baraatti guyyaa hundumaa isinii wajjin nan jira. Erga kana isaanitti dubbatee, Yesus lafa irraa ol ka’ee gara waaqa keessaatti ol fudhatame. Garuu namoota hundumaatti murtii kennuuf deebi’ee akka dhufus dubbateera….
 Duuka buutonni Isaa Yerusaalem keessatti kadhachaa, eegaas turan. Hafuura Qulqulluu, Hafuura Waaqayyootiin guutaman. Hafuuruma Isa Yesus keessa jirutu amma isaan keessas jira. Inni namoota haaraa warra humnaa fi ija jabinaan waa’ee Yesus dhugaa ba’uu danda’an isaan taasise.
 Duuti qabaa isaa keessa Yesusiin tursuu hin dandeenye. Waaqayyo du’aa Isa kaasee, Gooftaa, Masihicha Isa taasise.
 Utuma mormii guddaan isaan irra jiruu, duuka buutonni Yesus adeemanii Isaaf dhugaa ba’an.
 Ergaan kun xalayaadhaanis ni labsame.
 Yesus Ilma Waaqayyoo ti!
 Inni cubbuu keenya of irratti baatee fannoo irratti du’e. Sababa kanaaf si’achi nuyis cubbuu jalaa duunee karaa Waaqayyo jallatu irra jiraanna.
 Amma egaa addunyaa Kana irra kan jiraatan duukabuutonni Yesus hundinuu waliin kadhachuuf, Macaafa Qulqulluu dubbifachuufis walitti ni qabamu.Isaan waa'ee du'a Yesus yaadachuudhaaf waliin buddeena ni cabsatu, xoofo dhugamus waliin ni hirmaatu. Jaalala isaa, isa garaa isaanii keessa bule sana, warra naannoo isaani jiran waliin akka hirmaatan fedha Waaqayyoo ti.
 Yesus akka karoorri Waaqayyoo namaaf raawwatamu taasise.
 Yesus nu jaallata! Galata Isaaf dhiheessaa, Isa waaqessaas!
 Waaqayyo, akkasitti tokkicha Ilma Isaa hamma kennuufitti biyya lafaa jaallate; kun immoo isatti kan amanu hundinuu jireenya bara baraa haa qabaatuuf malee, haa baduuf miti!
 Macaafa Qulqulluu
 Seenaan Yesus Macaafa Qulqulluu keessatti barreeffamee jira. Macaafa Qulqulluu caalaa macaafni dubbifamu hin turre, ammas hin jiru. Inni Macaafa macaafota hedduu of keessaa qabuu dha. Macaafonni kun hundi caafamanii xumuramuuf waggoota 1500 fudhate. Macaafni Qulqulluun waggoota 1900 dura barreeffamuun isaa xumurame. Waa’ee akkaataa itti Waaqayyo jireenya namaa keessatti hojjetuu seenaawwan mara of keessaa qaba. Seenaan Yesus eenyummaa Waaqayyoo caalchisee ibsee argisiisa.
 Seenaa Yesus
 Macaafni Qulqulluun macaafota 4 kanneen waa’ee Yesus ibsan of keessaa qaba. Macaafonni kun maqaa barreessitoota isaaniitti moggaafaman. Barreessitoonni isaanii hundi bara Yesus biyya lafaa irra jiraate keessa jiraatan.
 Maatewos – bartuu Yesus ture. Dura qaraxa fuudha ture. Inni addumaan akka itti Yesus namoota Isiraa’el (Yihudoota) gidduutti hojjete barreesse.
 Maarqos – Yommuu Yesus hojjechaa ture inni saafela ture. Inni waa’ee dinqiiwwan Yesus hojjetee yertuu isaa barreesse. Luqaas – Inni doktoorii fayyaa ture. Inni ofii isaatii Yesusiin hin argine. Luqaas akka itti Yesus namoota tajaajilaa ture barreesse.
 Yohannis – Innis duuka buutuu Yesus ture. Inni caalmaatti eenyummaa Yesus argisiisa. Yesus Waaqayyoo dha. Inni namoota cubbuu isaaniitti furuuf nama ta’e.
 Dhalachuu Yesus Yommuu Yesus dhalate, haati Isaa, Maariyaam hin heerumne. Isheen durba turte. Akka Yesus dhalatuuf Waaqayyotu haala mijeesse. Hojiin dinqiin kun akka ta’u dhalachuu Yesus waggoota baay’ee duursee Caafata Qulqullaa’oo keessatti beeksifamee jira. Yesus kan Inni dhalate akka nama beekamaatti yookiis nama addaa tokkotti miti. Kutaa biraan bakka sana waan hin turreef dallaa horii keessatti dhalate.
 Dinqiiwwan Yesus Hojjete Yesus dinqiiwwan baay’ee hojjete. Macaafni Qulqulluun namoota Inni fayyise 40 ol caqasee jira. Hojii dinqii kanaan Yesus humnaa fi jaalala Waaqayyoo argisiise; namoota gargaaruu fi isaan gammachiisuus barbaade.
 Du’uu fi Du’aa Ka’uu Yesus Yesus maaliif du’e? Ibsi isaa Macaafa Qulqulluu keessatti kennameera. Namoonnii hundinuu yeroo tokko tokko dogoggora ni hojjetu. Wanttoonni kun kanneen Waaqayyo hin jaallanee fi kan Isa aarsan yookiis gaddisiisanii dha. Isaan kun cubbuu jedhamanii waamamu. Cubbuuwwan kun michuu Waaqayyoo ta’uu irraa namoota ittisu. Yesus sababa kanaaf gara biyya lafaa dhufe. Yesus fedha ofii Isaatiin adaba cubbuuwwan keenyaa of irratti fudhate. Adabichis du’a. Sababa Yesus bakka keenya du’eef, nuyi deebinee fira Waaqayyoo ta’uu ni dandeenya. Garuu dogoggora hojjenneef gaabbinee yaada garaa keenyaa jijjiirrachuu qabna. Yesus du’aa ka’eera. Waaqayyo akka Inni deebi’ee jiraataa ta’u taasise. Kanaanis Waaqayyo du’a caalaa humna qabeessa ta’uu Isaa argisiise. Yesus amma Waaqayyo bira jira. Inni jiraataa waan ta’eefis, yeroo hundumaa fira nuuf ta’uu ni danda’a. Karaa Waaqayyoon gammachiisu irra akka jiraannuuf Inni nu gargaaruu barbaada.
 Kadhannaa Dogoggora hojjetteef yoo gaabbitee fi fira Waaqayyoo ta’uu yoo barbaadde, akka kanatti kadhachuu ni dandeessa: “Yaa Waaqayyo, Atti ana jaallatta. Ati Ilma Kee tokkicha, Yesusiin anaaf kenniteetta. Cubbuu ani hojjedhe hundumaaf Inni fannoo irratti du’e. Dogoggora ani hojjedhe hundumaaf adaraa araara anaaf godhi. Ani waa’ee isaaf gaabbeera. Yesus gara koo waan ta’eef galatoomi. Ani yeroo hundumaa kan Kee ta’uu nan barbaada. Adaraa karaa Ati irra jiraachuu koo barbaaddu irraa akka ani jiraadhuuf ana gargaari. Yeroo hundumaa anatti dhihaadhu. Kadhata koof deebii waan anaaf kennituuf galatoomi. Ati waan abdachiiste ni raawwatta.”
 Yesusii fi si’i Oduun waa’ee Yesus ifaa dha. Yesus fira namoota baay’ee ture, ammas akkasuma. Biyyi lafaa ni jijjiirame. Namoonni baay’een harreedhaan yookiis fardaan hin adeeman; garuu konkolaataa fi xiyyaaraan adeemu. Garuu kun Yesusiif adda addummaa hin qabu. Akkuma isa yeroo biyya Israa’el keessa adeemaa ture sanaa, nutti dhihoo jiraachuu ni danda’a. Inni ijaan hin argamu yoo ta’e iyyuu, nuu wajjin jiraachuun Isaa dhugaa dha. Har’a iyyuu fira siif ta’uu barbaada. Isa dhaggeeffachuu fi Isa jaallachuutu siif ta’a.
 Waa’ee Yesusii fi waa’ee jireenya Isaa wajjinii caalchistee beekuu barbaaddaa? Egaa waan kanatti fufee jiru raawwachuutu siif ta’a:
 1. Macaafa Qulqulluu dubbifachuu eegali. (fakkeenyaaf Wangeela Luqaas barreesse dubbisuu eegali).
 2. Kadhachuu eegali (Waaqayyoo wajjin dubbadhu, Isa dhaggeeffadhus – jechoota adda ta’e fayyadamuu si hin barbaachisu).
 3. Waa’ee Yesusii fi waa’ee Macaafa Qulqulluu namoota birootti himi. Yesus akka duuka buutonni Isaa walitti qabamanii fi wal jajjabeessan, waa’ee Isaas caalchisanii akka baratan barbaada.
 YESUS MASIHICHA: Kun oduu dhugaa kan Yesus Masihicha ti. Inni naannoo waggoota 2000 darbee keessa biyya Israa’el keessa jiraate. Namni Isa argu eenyu iyyuu ni ajaayibsiifata. Wanta Inni hojjete namni hojjechuu danda’u hin jiru. Wanta Inni dubbate namni dubate hin jiru. Iddoo Yesus jiru hundumaatti dinqiiwwan ittuma fufanii ta’u turan. Nama dhugaatti Isa dhaggeeffatu hundumaaf gammachuu fi boqonnaa kennaaf. Akka tasaatti gara xumuraatti dhufe. Diinonni Isaa Isa fannisan. Garuu kun xumura seenaa Isaa miti. Kun attamitti akka ta’e ofii keetii dubbisi; akka itti seenaan Yesus Masihichaa itti fufee jirus ilaali.
 