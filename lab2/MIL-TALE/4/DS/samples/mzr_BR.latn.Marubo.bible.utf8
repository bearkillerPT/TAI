<TS1><font color=teal>Rute Yoã</font><Ts><i>Juiz</i>rasĩni<RF q=+><i>Juiz</i> ikí vanaro wirẽ, yoa vanã imísma ivo.<Rf> kakáyai shokosho, <i>Israel</i>yorarasĩ ato vesoatiã, ano maitiói piti makiatõsho pikatsikívo. Aská oĩnã, <i>Judá</i> mai naki <i>Belém</i> shavánamã niaya, yora ãwẽ aĩ, vake ravévakĩ, aatí <i>Moabe</i>namã shokoi voávo.
Ãwẽ anero, <i>Elimeleque</i> ãwẽ aĩ <i>Noemi</i>, ãwẽ vake ravévakĩ, <i>Malom</i> wetsaro <i>Quiliom</i> aká. Naa ivo yorarasĩro, <i>Efráta</i> ivovo<RF q=+><i>Efrata</i> ikíro <i>Judeu</i> yorasemẽkĩ atõ ikí. Neská keská, Varinawavo, Shanenawavo aká keská ivo ipawa.<Rf> <i>Judá</i> mai naki <i>Belém</i>namã shokoa yora, askásho voí <i>Moabe</i> maĩ shokoi voávo.<CM>
Askávai txipo <i>Elimeleque</i> vopii, askámaĩnõ <i>Noemi</i> ãwẽ vake venevake ravévakĩ aatíse shokokéi.
<i>Moabe</i> shavo ninivarãsho ano shokokévo, ãwẽ anero <i>Orfa</i>, wetsaro <i>Rute</i> aká. Askái ano dez vari shavápáchta shokovo.
Askávai txipo <i>Malom</i>, <i>Quiliom</i> aká, vake yamase shokosho vopióvo, askámaĩnõ <i>Noemi</i> aríchtase niakéi, vene yama, ãwẽ vakerasĩ yama aká.<CM>
Askávai txipo <i>Noemĩ</i> wetsamavorasĩ <font size=-1>Awetima Yovepa</font> ato take aká, piti merákaĩóai ikí nĩkã iinã, ãwẽ awerasĩ roa avai ãwẽ vakẽ mekẽyavorasĩnĩ arimẽse wenívaĩvo <i>Moabe</i>namãsho.
Arimẽse ióvaĩ voávo <i>Judá</i>namã.<CM>
Askámaĩnõ <i>Noemĩ</i> vaĩsho ãwẽ vakẽ mekẽyavo ato aská akĩ, vesokéna, matõ ewa noikéna, enõ noipakĩ ea vesoi, matõ venemẽ noipakĩ vesoi, mã ava avaina keskáki, <font size=-1>Awetima Yovepa</font> mato askásevi akatsai.
Vene wetsa mã meramaĩnõ <font size=-1>Awetima Yovepa</font> mato teatĩpá, wetsa ãwẽ venenĩ, wetsa ãwẽ venenĩ anosho, akĩ. Aská iinã <i>Noemĩ</i> ravé ashõ ato enevaĩkatsi iinã ato mekí apatõsho<RF q=+>Hebraicõ tanáti, mekí akáro, yora enevaĩkatsi iinã aká.<Rf>
wai ikí vanai, noke vesoketĩpá, askáse mivé nõ vonõ, mĩ wetsamavorasĩnamã ikívo.<CM>
Ãwẽ imaĩnõ <i>Noemĩ</i> ato aská aóki, vona aĩ vakevó, awesá iinã evé mã vokatsikíra, vene wetsayashõ, vene vakerasĩ mato merashoótiravãmará mã aai?
<sup>(12-13)</sup> Vesokéna, txipo vake mato ẽ merashoóa, ãwẽ kania mato manáma nã. Vene yama mato kãtxí kãtxítĩpá, ea ma shavo yomẽmakaĩya, ioketĩpai, veneyaótĩpá ea, evé mã onísi awesai, earo mato mã ikítõ ea ikíma, tavákepátõ, <font size=-1>Awetima Yovepa</font> ea maõ akátõsho.
(-)<CM>
Askámaĩnõ wai ionívo. Askávaíki <i>Orfa</i>, ãwẽ vavãwã mekí avai vesokei ãwẽ wetsavamavorasĩ chinãvaĩ kaí. Askámaĩnõ <i>Rute</i>ro niakéi.
Ãwẽ askámaĩnõ <i>Noemĩ Rute</i> askásevi aóki, avé katã, <i>Orfa</i> nã oĩwẽ, ãwẽ wetsamavorasĩ, atõ arí raviya ivo yovérasĩ aká noivaĩi kai nã.<CM>
<sup>(16-17)</sup> Ãwẽ aská akátõsho <i>Rute</i> vana inái, askáma, katã ea aóroa, ea enekatsíroa, mĩ ikíti paí, mivése ẽ nikatsai. Ea mia enetĩpá. Mivése shavái ashõ, mivése ẽ nikatsai. Mĩ wetsavorasĩ mivéshóse atomẽ ẽ wetsamayákatsai. Mĩ raviya yové mivéshóse ẽ raviókatsa, mĩ maĩsho mĩ vopimaĩnõ anosho mivése ẽ vopiókatsa, mia atõ roa amaĩnõ mia taváse ẽ rakákatsa. Mia ẽ pashkámaĩnõrívi <font size=-1>Awetima Yovepa</font> tenãkima yosta wetsãse ea ave anõ. Vopishorívi nõ pashkánanãkatsa ikí vanai.
<i>Rute</i> askái vanamaĩnõ <i>Noemi</i> vana inaóma, roase, ave kanõ iinã.<CM>
Askávai voí, <i>Belém</i>namã atõ nokóvaĩmaĩnõ yoãketanávo. Aská iinã avé aĩvorasĩ arímamẽ vanaketanavo, waaserá <i>Noemi</i> nã?
Atõ imaĩnõ <i>Noemĩ</i> ato revíki, <i>Noemi</i><RF q=+>Hebraicõ vana, <i>Noemi</i> ikíro metsáka.<Rf> ea atsomároa, mestẽpa ivo <font size=-1>Yovépa</font> ẽ chinã notsiyakĩ ea tsaõai iinã <i>Mará</i><RF q=+>Hebraicõ vana, <i>Mara</i> ikíro chinã mokayai niá.<Rf> ea arína.
Nenosho kaí mãyamai ẽ katimẽkĩ, <font size=-1>Awetima Yovepa</font> awe yamakĩ ea omai, awesa iinã metsáka ea mã akára?
<i>Noemi</i> askái arimẽse iókarãti, ãwẽ vakẽ mekẽya, <i>Moabe</i> shavo <i>Rute</i>nĩ. Askái ano <i>Belém</i>namã, piti vaná <i>cevada</i><RF q=+><i>Cevada</i>ro cháa sheki keská ivo atõ anea.<Rf> akĩ atõ anea ivo tovai atõ txitavía ivo shavapa nokótivo.<CM>
Askái <i>Noemĩ</i> wetsama ãwẽ anero <i>Boaz</i>, yora kakáya, mestẽpá aya iti, aaro <i>Noemĩ</i> venẽ <i>Elimelequẽ</i> wetsamásevi.
Shavá wetsã, <i>Rutẽ Noemi</i> tanamakĩ, iokaĩ ẽ askákatsavere, shateki atõ para aká ato ẽ mavẽkãi kakatsai, wetsã etxõsho maĩ ãwẽ para ikí ivo topirí ea akatsai taíse ikí. Ãwẽ askámaĩnõ <i>Noemi</i> ase oĩta
ãwẽ akátõsho <i>Rute</i> wai matxi kashõ mee ikívotxõsho atõ para aká topi topikõvãi kaí, wai wetsa, <i>Boaz</i>, <i>Elimelequẽ</i> wetsamanatõ tachikaĩi, ãwẽná ikĩ tanamasho.<CM>
Ãwẽ askánamãsho <i>Boaz</i>, <i>Belém</i>namãsho nokói okĩ ãwẽ mee imarasĩ, ato aská akĩ, <font size=-1>Awetima Yovepa</font> mato oĩshotikĩ ẽ iki, ãwẽ askámaĩnõ, <font size=-1>Awetima Yovepa</font> mia askásevi atikĩ irawẽ, akávo.
Askávaíki <i>Boaz</i>nẽ, atõ mee itĩ txirõya nĩkãki, tsoa kaní venára waa nã iinã,
ãwẽ nĩkãtõsho, <i>Moabe</i>namãsho <i>Noemi</i>nĩ ovaiya shavotsikĩ.
Mee ikíyavorasĩni tovaki para aká atotxõsho ẽ topitanõ iinã ea yokái. Askái iinã, shavá nako ise ãwẽ mee ikí shovia, rama yomei iinã pãténamãsho ãwẽ tenerívi, akĩ.<CM>
Ãwẽ askámaĩnõ, <i>Boaz</i>nẽ <i>Rute</i> tanamakĩ, oĩ, ori wai wetsanamãro topiói karoa, neno ẽ mee ima aĩvorasĩnĩse mee itso,
neno atonĩ nitso, ato ma ẽ tanamai, meskotsomaroa iinã, nenose atonĩsho shatetso, wakapashã vetsa iinãro, atõ weavarã ivo, chomõ tsaóa atso, akĩ.<CM>
Ãwẽ aská aká, aa veyó maĩ rãtipái vetseki ipásho vanai<RF q=+>Atiã ã tanátiro yora veyó vetseki ipáro yoramẽ eséya, mekía aká.<Rf> <i>Rute</i>, miapa yoramamẽkĩ roakatõ ea mĩ vana aka, akĩ.
Ãwẽ askái vana nikã iinã, <i>Boaz</i>nẽ vana akĩ, mĩ vene vopimaĩnõ, mĩ vavãwã mĩ vesoa, mia kaká ẽ nĩkãya, mia ẽ tanai. Mĩ papanĩ mĩ ewa, mĩ anõ kania mai aká, enevarãi, oshõ, yora mĩ kãwãmarasĩnamã mĩ niá
askái katsése, roakakĩ, mĩ ikãkarãtõsevi akĩ, <font size=-1>Awetima Yovepa</font> roaka ivo mia ashõótikĩra. <font size=-1>Awetima Yovepa</font> awe roapa ivo mia ashõtikĩra. <i>Israel</i> <font size=-1>Yové</font>, peiyai ãwẽ nimaĩnõ chinãvaĩ kashõ anõ pãtéi ikítõ mĩ iki, akĩ vana akĩ.
Ãwẽ aská akátõsho, <i>Rute</i> vanai, vana roakatõ ea mĩ amaĩnõ, ea mekíai, roakakĩ ea mĩ take aka, mia mee ishõya yoramamẽkĩ, ikí.<CM>
Askái pikatsi iinã, <i>Boaz</i>nẽ <i>Rute</i> kenaki, tava virí, vinhõneshõ pinosho, iinã ãwẽ aská akátõsho, ãwẽ shokõkenávo kesó tsaópakéi oí, ãwẽ askámaĩnõ, <i>Boaz</i>nẽ, <i>cevada</i> tovãnáya inãtõsho pikĩ teshe akĩ.
<sup>(15-16)</sup> Askávai, <i>Rute</i>, topiónõ iinã ãwẽ iokaĩmaĩnõ, <i>Boaz</i>nẽ ãwẽ mee imarasĩ ato aská akĩ, ãwẽ sevi masoa naki ãwẽ topimaĩnõ oĩstsoma, ãwẽ meshkã ravé para ashõi atsoma, ave vinõ, ato akĩ.
Askái <i>Rute</i>, ãwẽ meshkã ãwẽ sairasĩ aká para ikí topi topi, yãtai. Askávaiki <i>cevada</i> ãwẽ kãtxia ivo, shaká vero akĩ, 20 litro tanáti nokoki.
Aská avarãi oshõ, ãwẽ kãtxia ivorasĩ vivarãi oí <i>Belém</i>namã, ayasho ãwẽ vavãwã meramatachíki. Askáki vari matxika, pikĩ piti teshéa ãwẽ mekevarã ivo ãwẽ vavãwã inãóki.<CM>
Askátani ãwẽ omaĩnõ, <i>Noemĩ Rute</i> nĩkãki, ramaro atonamã mĩ topitana, atonamã mĩ mee itãi? Mia ãwẽ mekíma keskásevi akĩ, aa yora <font size=-1>Yovepa</font>, roapa ivo ashõ aótikĩ irawẽ, akĩ. <i>Noemĩ</i> aská akĩ nĩkãtõsho, <i>Boaz</i>nẽ wai matxi ẽ mee itãi akĩ.
Aská akĩ ãwẽ yoãmaĩnõ <i>Noemi</i> vanai, <font size=-1>Yovepa</font>, <i>Boaz</i> roapa ivo ashõ aótikĩ irawẽ. <font size=-1>Yové</font>ro noke pashairí ashkãyai shokoyavo, nokẽ keyótaivo aká enesmarvi, askatá nokemẽ vesotái niárvi. <i>Boaz</i>ro nokẽ wetsama, nokemẽ noíti chinãya, noke revomaiya.
Ãwẽ imaĩnõ <i>Rute</i> vanai, <i>Boaz</i>nẽ, mee ikí enéroa, ẽ shokõkenávonĩshoparí <i>cevada</i> tovaki mashteshoyoitso ea aka, ikí.<CM>
Ãwẽ askámaĩnõ <i>Noemĩ</i> vana akĩ, aase, mivé aĩvorasĩnĩ mĩ mee ikí roase, wai wetsã mĩ karo, mia atimísivo, akĩ.
Aská akĩ <i>Rutẽ</i>, <i>Boaz</i> mee ishõyavo, avé aĩvorasĩnĩ takékaĩsho <i>cevada</i>, <i>trigo</i> aká keyoki tovaki mashtevo. Askávai, ãwẽ vavãwã taváse noitakéti.<CM>
Shavá wetsã <i>Noemĩ Rute</i> aská akĩ, ẽ aĩvake nã, vene mia merashonõ, mia ave vesonõ, roai tsaókoĩnoshõ.
Mĩ chinãi, <i>Boaz</i> nã, atonĩkĩ mia mee imaya, nokẽ wetsama nã. Ãatõ anõ <i>cevada</i> vero akánamã yamé <i>cevada</i> vero akí kakatsai.
Neskátso, nachii, yoípakekawãi<RF q=+>Hebraicõ tanáti pokéi kakatsi iinã, ene inĩkatõ ikí, yoípakékawãi apawavo.<Rf> avaí <i>Boaz</i>nẽ anõ <i>cevada</i> vero akánamã chinãvaĩtátso. Wená akĩ meramaroa, ave pió inõ,
Askávaíki ãwẽ osha verõ atso, ãwẽ raká inámaĩnõ yosíkaĩki ãwẽ rakóti vepẽnivaí ãwẽ taekirí rakákawãtso<RF q=+>Atiã <i>Israẽl</i> tanátiro aská, aĩvorasĩ veneyakatsi iinã, avé rakásmẽkĩ avé meenanãma.<Rf>. Mia awesakĩ vana akatsíki nĩkãnoshõ, akĩ.
Ãwẽ askámaĩnõ, aase, ea mĩ yosĩatõ ẽ akatsaivere, ikí.<CM>
Askávai, anõ <i>cevada</i> vero akánamã kashõ, ãwẽ vavãwane aská atãtso akĩ, ãwẽ yonoatõse ikí.
Askávai <i>Boaz</i>, pivaí<RF q=+>Naa ivo yoãro <i>Boaz</i> matĩki pivaí <i>cevada</i> masoa kesó mekípákai oshai rakái.<Rf>, <i>cevada</i> masoa kesó mekípákai oshai rakái. Ãwẽ askámaĩnõ <i>Rute</i> yosíchtasho ikãkaĩki, ãwẽ rakóti vepẽnivaí, taekirí rakákawãi<RF q=+>Atiã <i>Israẽl</i> tanátiro aská, aĩvorasĩ veneyakatsi iinã, avé rakásmẽkĩ avé meenanãma.<Rf>.<CM>
Ãwẽ askámaĩnõ, yamé potxĩni, <i>Boaz</i>nẽ vesokaĩki ãwẽ oĩa, aĩvo ãwẽ taekiri raká mera iinã mechpakẽwãi, ratei tsaó inái.
Askávai vanai, yei! Mia tsoa nokerá, ãwẽ imaĩnõ ea <i>Rute</i>, mia mee ishõya ivo nã. Mĩ matsi õpo ea matxi poẽtso<RF q=+>Hebraicõ tanátiro õpo ea matxi poẽtso ikíro miã ea ninivarãsho oĩtso iinã ikí.<Rf>, miaro nokẽ wetsama roaka ivo, noke revomaiya, akĩ
Ãwẽ imaĩnõ <i>Boaz</i>nẽ revíki, aĩvaké, neská nikãtso, <font size=-1>Awetima Yovepa</font> roakarasĩ mia ashõtikĩ ẽ iki. Tekísma ivo chinãne ikĩ tsaóki ato mĩ oĩmai, mĩ venẽ papã wetsamavorasĩ. Vevo mĩ ivai, tavákepátõ mĩ ióai, yora niá wetsa ivomẽ<RF q=+>Hebraicõ vana verone wetsase, mãsma ivo, awe onísiya ivo aká ãwẽ yoã.<Rf> kẽeti yomẽi mĩ askáikĩ.
Aase, ramaro rakéroa, katsése mia ẽ kashmashõkatsa, shavo chinã koĩyai mĩ tsaómaĩnõ, yora ashkãsho mia tanaivo.
Anõse, earo mato revomaiya, askámẽkĩ yora wetsa ẽ wetsama eakaipásevi nióa, <i>Elimelequẽ</i>nĩsho ẽ wetsama orakama aya.
Askámẽkĩ nenose osha, shaváma awesáraki nõ oĩkõnõ, ãatõ mia awesakatsíki nõ oĩnõ, vesokatsi iinãro mia ave vesonõ. Vesomasenõ awẽ ikí ivoro <font size=-1>Awetima Yové</font>kirí chinãsho eã mia vesokatsa. Aase ramaro osha, ave shavá inõ.<CM>
Ãwẽ akátõsho <i>Rute</i> anose ãwẽ taekiri rakásho oshai, askávai vakíchnõse nipái, yorã tanamísi iinã. <i>Boaz</i> askásevi aói, aĩvo anõ <i>cevada</i> vero akánamã iwãi ikĩ tanamísivo iinã.
Askávai <i>Rute</i> vesokaĩmaĩnõ, <i>Boaz</i>nẽ kenavaiki, aa õpo anõ mĩ marákmea ivo vivarã, avaikĩ, atxitso, akĩ. Ãwẽ aská akátõsho ãwẽ atximaĩnõ, 6 lata tanáti <i>cevada</i> rakonivaíki <i>Rute</i> iyámakĩ. Askámaĩnõ <i>Rute</i> arimẽse iókaĩi.<CM>
Askái <i>Rute</i> shovõ nokókaĩmaĩnõ ãwẽ vavãwãne nĩkãki, mia awesarái mĩ oĩ nã, ãwẽ akátõsho <i>Rutẽ Boaz</i>nẽ vana, ãwẽ ashõarasĩ aká katseki yoãshokĩ.
Askávaíki <i>cevada</i> 6 lata tanáti ea mesposhoa, yamakasho mĩ vavãwã meramái karoa, iinã <i>Boaz</i>nẽ ea aská aka, akĩ.
Askái iinã <i>Noemĩ Rute</i> vana akĩ, aase, ramaro awesáraki manátso, mia awesákatsíki oĩnoshõ, ãwẽ chinã mekimase enétĩpá, ramase taíse mia chinãkatsa, akĩ.<CM>
Askávai txipo <i>Boaz</i> yora meskóanamã kaí, Belém kenéya kepoti sawéa orakama tsaói kaí, ano tsaósho ãwẽ oĩa, <i>Elimelequẽ</i> wetsama, <i>Boaz</i>nẽ <i>Rute</i> yoãshovai ivo tachikarãmaĩnõ, <i>Boaz</i>nẽ kenaki, naaro nĩkãrí neno tsaópakéri akĩ. Ãwẽ aská akátõsho tsaópakéi kaí.
Askái ãwẽ tsaópakéi kamaĩnõ, <i>Boaz</i>nẽ, <i>Belém</i>namã shokoyavo, 10 yora vevokerasĩ ato kenasho, neno kãtxípakéna, iinã, ato kãtxipakésho,
<i>Boaz</i>nẽ ãwẽ wetsama avé ãwẽ vanakatsikí ivo, atõ nĩkãne yoãshokĩ, <i>Noemi, Moabe</i> mainamã rakásho ovaiya, ãatõ nokẽ wetsamatõ mai, <i>Elimelequẽ</i> viyãtá ivo, yora inãkatsiki.
Aská iinã mivé ẽ vanakatsikí. Aa mai, mĩ vikatsikíro, ramase vitso, naa kãtxíavo nokẽ vevokerasĩni oĩníse. Askámaĩnõ, mĩ vikatsikímaro yoãtso, rayá ẽ tananõ. Yorã viátĩpá, miãparí mĩ chinãtirívi, txiporo aská, eã ẽ ati chinãki, akĩ. Ãwẽ aská akátõsho revíki, ẽe, ẽ vikatsai, akĩ.<CM>
Ãwẽ askámaĩnõ, <i>Boaz</i>nẽ aská aóki, <i>Noemĩ</i> mai mĩ vikatsikíro, <i>Moabe</i> shavo, mekẽya, <i>Rute</i>, nokẽ tanátikirí chinãsho, ninivarãsho oĩtso. Askái ãwẽ revoatõ <i>Malom</i>nẽ mekẽya mai ave viakenõvo.
Ãwẽ aská akátõsho vanai, askáro, mai ea viátĩpávere, ẽnásemẽkĩ ẽ merávõ ivokéimamísivo<RF q=+>Naa yoãro <i>Rutẽ</i> vakerasĩ txipo kanisho ẽ mai kashke, ẽ mai anipa ivo aká ato vishõkémísi iinã ã ikí.<Rf>. Miãse virí, eãro ea aská akátĩpá, iinã <i>Boaz</i> tanamakĩ.
<sup>(7-8)</sup> Askái vanavaikíse, ãwẽ taríti kochavaíki <i>Boaz</i> inãki. (Atiã <i>Israel</i>rasĩni tanátiro aská, yorã awe atõ ivõkéa, awe atõ katónanã aká, atõ taríti kochavaíki, yora inãmtsãwãvo <i>Israel</i>rasĩro, askái meki ikinanãpaovo).
(-)<CM>
Aská iinã <i>Boaz</i>nẽ vevokerasĩ ato aská akĩ, ramaro mã nĩkãivere, <i>Elimeleque</i>, <i>Quiliom</i>, <i>Malom</i> aatísho viyãtá ivo mai, <i>Noemi</i> ẽ viãkãivere ato akĩ.
Askávaíki <i>Rute</i>, <i>Moabe</i> shavo <i>Malom</i>nẽ mekẽya tsaõkoĩ ẽ akatsai, askásho, ato ivovo, atõ anõ pakéa ivo shavá, <i>Belém</i>, aa ivo mai aká makimísi. Askái ãwẽ revoatõ <i>Malom</i>nẽ mekẽya mai avé viakenõvo. Ramaro matõ mã nĩkãivere, ato akĩ, yora vevokerasĩ ato tanamakĩ.<CM>
Ato ãwẽ aská akátõsho vanai, mã, aase, nõ nĩkãi, <font size=-1>Yovepa</font> aa ivo shavõ mia onis aká, mia tavá ma tsaókoĩai taíse, <i>Jaco</i>pa <i>Raquel</i>nĩ <i>Lia</i>mẽsho, <i>Israel</i> yorarasĩ ato revomatitõ ave iónõ. Askái, <i>Belém</i>, <i>Efráta</i>namã yorã mia kaka ivo, yora kakatáiya ninosho!
<font size=-1>Awetima Yovepa</font> aa ivo shavomẽsho, vakerasĩ mia merashoa, <i>Juda</i>pa<RF q=+><i>Judá</i>ro <i>Jaco</i>pa vake 12 ivo. Aská nishõ, <i>Tamar</i>mẽsho, <i>Perez</i> ãwẽ merati yoã.<Rf>, <i>Tamar</i>mẽsho vake merati, <i>Perez</i> ititõ ave inõvo! iinã <i>Boaz</i> tanamávo.<CM>
Atõ askámaĩnõ, <i>Boaz</i>nẽ <i>Rute</i> ninivarãki. Askái <i>Rute</i>nĩ ãwẽ tasánanãa, too inái, <font size=-1>Awetima Yovepa</font> venevake merashokĩ.
Askái iinã, avé aĩvorasĩni <i>Noemi</i> aská akávo, yorarasĩni <font size=-1>Awetima Yové</font> ave ravinõvo. <font size=-1>Awetima Yovepa</font> rama vesokatsaya mia merashoa! Naa vake <i>Israel</i> kakáya ave shovinõ.
Nãatõ mia rona petxĩmakĩ, mia vesokatsa, askásho mĩ vavãwãne, vake mia merashoa, minõ noikasho. Aská iinã, <i>Rute</i>, westíchtamẽkĩ roaka, vake ãtsa<RF q=+>Hebraicõ tanáti, 7tíro ãtsaka keská, roapa ivo atõ yoã.<Rf> oĩatĩ ikĩ mĩ oĩai, akávo.
Askái iinã <i>Noemĩ</i> aa ivo vake vesoki.
Aská iinã, avé aĩvorasĩ mekívo, <i>Noemĩ</i>, venevakechta merai iinã, aneshokĩro, <i>Obed</i> akávo. <i>Oped</i>iro <i>Jesse</i>pa papa, <i>Jessé</i>ro, <i>Davi</i>pa<RF q=+>Naa ivo <i>Daví</i>ro, <i>Israel</i> yorarasĩni kakáya mestẽpa ivo iti.<Rf> papa aká.<CM>
Naa yoãro <i>Davi</i>pa shenirasĩ, <i>Peres</i>mẽsho revoa ivo yoã. <i>Peres</i>ro <i>Esrom</i> meraya.
<i>Esrom</i>ro <i>Rão</i> meraya. <i>Rão</i>ro <i>Aminadabe</i> meraya.
<i>Aminadabe</i>ro <i>Naassom</i> meraya. <i>Naassom</i>ro <i>Salmom</i> meraya.
<i>Salmom</i>ro <i>Boaz</i> meraya. <i>Boaz</i>ro <i>Obed</i> meraya.
<i>Oped</i>ro <i>Jessé</i> meraya. <i>Jessé</i>ro <i>Davi</i> meraya aká.
