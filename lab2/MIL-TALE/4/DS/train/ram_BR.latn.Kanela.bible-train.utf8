Jõ Kàhhôc To Ipintuw Xà
Ỹhỹ, rỳ pêa mã mehĩ kwỳ pê ampo kra jàhtôa te Ràmkôkam mehkra jõ
krĩ ita kam me cuprõn ne mehkrĩ. Ne ahpỹanre na mehcakôc xà pihho
to mehcakôc to me ipa cakrô, ihtỳj me ajpẽn kam hapac pejti. Ne cormã
ita kam me cupê mehtàmxwỳ kwỳ cakôc hõtpê ajteare mã, atajê pê:
Ràmkôkam mehkra pê Memõrtũmre me, Apànjê kra me, Côhtycre kra
me, Xokam mehkra me, Krohtikam mehkra me, Irom catêjê kra me,
Kẽn catêjê kra me, Kỳhtikô catêjê me, Carẽc catêjê me, Krahô catêjê me,
Hĩjaxy catêjê me, Crôrekam catêjê. Ne mehcunea ihtỳj me ajpẽn par to
Ne Memõrtũmre jarkwa wỳr, wa ite me Pahpãm jarkwa jõ kàhhôc ita to
me ipintuw. Mã ampo kra cunea te cuprõn itajê kà me, mentuwjê te ramã
me ihkàhhôc ita kwỳ cahyt, ne ihtỳj cute mempar pejti na me harẽn.
Wa ramã ite me ihkàhhôc ita cahyt to me hàhtôa, ne me to impej cakrô,
mõrmõ cormã kam ihkwỳ te ihcupan kryjre, ne nee cute ihcupan cati
nare, na quê ha nee ate me kam gapac tête me acahpêrkàr nare.
PAHPÃM JARKWA NA MAM
Ỹhỹ, pê mam, rỳ pêa mã, caku jàhtôa kam, ramã Pahpãm na mehkwỳ
me hõ kàhhôc kam harkwa na mehhôc. Ne caxwãm catia mã, cute me
ampo pupun atajê na pit mã mehhôc. Ne pê Pahpãm ajco jũmjê itajê mã
ihcakôc, ne me cumã hũjarẽn xà atajê to awjarẽ, pê ahnamehhôc.
Pahpãm jarkwa na ihkàhhôc ita pijakrut. Ne mam harkwa na ihhôc
ata japrỳ te Mam Ihkàhhôc Tũm, ne cupẽ jarkwa na haprỳ te Antigo
Testamento. Ne hapu na ihkàhhôc ita japrỳ te Curmã Ihkàhhôc Tuw,
ne cupẽ jarkwa na haprỳ te Novo Testamento. Quê ha jũm mã Curmã
Ihkàhhôc Tuw ita jahkre pej to prãm na, quê ha Mam Ihkàhhôc Tũm
ita kwỳ cahyt ne hahkre pej, jirô pê mã quê ha cormã Ihkàhhôc Tuw ita
cahyt ne hahkre pej, xà caxuw ri ihkàhhôc ita.
Ne nee por ite me amã ihkàhhôc to ipintuw ita pê Mam Ihkàhhôc
Tũm ita, ne catia to cati nare. Ne hõtpê kam ampo jàhtôa, ne cupê Mam
cunea kam hikwa nare, ne hatujre catêjê ri kam hikwa.
Ne ihkàhhôc ita te hajỹr cakrô, quê ha ihtỳj me pahte Pahpãm jahkre
pej na me pahtehcajpa. Cu ha, cute amji kam hapac xà kwỳ na me hahkre
pej, ne hanea ne Pahpãm te Ixaher catêjê mã ihkra pê Jeju to hũjahkre xà
na me hahkre pej. Cwỳrjapê cu ha me ihkàhhôc ita cahyt, ne pahte me
Pahpãm te amji mã me pahto ipijapar xà na, me pahto prãmti atajê na me
hahkre pej, quê ha ahna me pamã ihkênre nare.
Ne Mam Ihkàhhôc Tũm ata kam hàhtô na, cute trĩnta ne ihkôt nowi.
Ne Curmã Ihkàhhôc Tuw ata kam hàhtô na, cute winti ne ihkôt xet.
Ne ahpỹanre na ihkàhhôc ita japrỳ japjêhti, me haprỳ jatujre. Ne ate me
hahkre pej prãmte, wa ha me amã to he. Mam ihkàhhôc ita japrỳ japjêhti
pê Ampo Cunea Kam To Ihtẽm Xà Jõ Kàhhôc ne haprỳ jatujre pê Kam
To Ihtẽm Xà. Ne Pahpãm Jarkwa Jõ Kàhhôc krã rũm ramã haprỳ
jatujre atajê cunea hikwa.
Ne ahpỹanre na ihkàhhôc itajê picokjêr xà pê ihkrã cati. Ne por ampeaj
kam ihkàhhôc cati atajê kam ihkrã jàhtô. Ne por hatujre itajê kam ihkrã
crêre. Ne wa ite, ate hirã pê me hõmpun ne me cahyt prãmte, ite me amã
ahpỹanre na ikrã cati cahyt xà cati ne ihtycti ihhôc. Ne ahpỹanre na
ihkrã cati atajê kam ihkrã krutre cahyt xà.
Ne ihkàhhôc cunea kam wa ite me amã ihkàhhôc japrỳ kryjre me,
ihkrã cati cahyt xà me, ihkrã krutre cahyt xà na ihhôc to hajỹr he:
Ne ita kôt harẽn xà te:
(Kam To Ihtẽm Xà) ita pê Ampo Cunea Kam To Ihtẽm Xà Jõ Kàhhôc;
ne (6) ita pê ihkrã cati te xêj;
ne (.9-10) ata pê ihkrã krutre te nowi me tej.
Ne pê Jeju mã memprar catêjê nõ haprỳ pê Pawrô ramã Pahpãm jarkwa
na hõ tuwre pê Timot ata japackre to hane:
“Pom Pahpãm jarkwa jõ kàhhôc ita, quê ha ihtỳj ampo cunea na
atehcajpa. Ca ha gũpar krã kreti to awpa, ne Jeju Crixtô to amji mã
mehkwỳ, Pahpãm Carõ Pejti jarkwaa kôt, ihkàhhôc ata kam mehhôc. Ne
ampo pejti itajê cunea caxuw ri impej he:
Ihtỳj ampo pej cunea to me cumã hahkre xà caxuw impej.
Ne cute me ampo kên ton, mã intête cute me cumãn xà caxuw impej.
Ne me cute amji kam me hapac xà jikutti, mã cute hacpỹa mã
mehcuhtac xà caxuw impej.
Ne caxwãm catia mã, catyt kam me ipa xà to me cumã hahkre xà
caxuw hanea ne impej.
Hõhõ, quê ha jžm mã Pahpãm kôt ipa, ne cumã hàpên catê na, cumã
amji ton to prãm na, quê ha ihkàhhôc ita cahyt, ne ampo par jahkre pej
to mõ, ne ramã hàpên xà impejti cunea caxuw amji mã hàhcuprõn to mõ”
Ne cute hapackre xà ita hanea ne me pahcunea caxuw he.
KAM TO IHTẼM XÀ
Ỹhỹ, pê Mojxe xwỳ pê Pahpãm jarkwa kôt, Ixaher catêjê japackre catê. Ne
ajco me cumã Pahpãm jarkwa jarẽ, ne ahna ihhôc. Ne cute Mam Ihkàhhôc
Tũm ita to xĩc ne ihhôc. Mam ihkàhhôc ita pê Ampo Cunea Kam To
Ihtẽm Xà Jõ Kàhhôc (Kam To Ihtẽm Xà). Ne ihkàhhôc ita, Pahpãm te pjê
kam mam ampo cunea ton na me pamã harẽ. Ne hanea ne Atãw me, mehkra
to me pamã awjarẽ. Ne hanea ne Nowe me, mehkra te, Pahpãm te cô to
ampo cunea jipej xà ata pê me amji pytàr na, me pamã to awjarẽ. Ne hanea
ne Aprãw me, Ixac me, Jaco pê Ixaher me, mehkra to me pamã awjarẽ. Ne
ihkàhhôc ita jicu xà kam ri, Canãn jõ pjê pĩn, Ejit jõ pjê wỳr Ixaher catêjê
pintuw na, me pamã harẽ.
Ỹhỹ, pê Aprãw jõ caku atajê kam, ajteare mã pjê nõa kam me hũmre
nõ japrỳ te Jo ita ihkrĩ. Nari hõ kàhhôc japrỳ te Jo Jõ Kàhhôc (Jo). Ne
ite Ampo Cunea Kam To Ihtẽm Xà Jõ Kàhhôc cajpuw hõ kàhhôc nõr,
Aprãw jarẽn xà cumam. Ne pê hũmre ata impeaj to impej, ne ihtỳj catyt kam
Pahpãm kôt ipa, ne ampo cunea na Pahpãm cajpuaw. Mã me pahcurê xwỳn
pê Xatanaj te Jo na Pahpãm wỳr, cute to kên prãmte. Mã cute Jo capi prãmte
cute Pahpãm na ihcakôc kên nare, ne ihtỳj ampo kên cunea mã awcanã, ne
nee cute Pahpãm to amji mã ihhimpej jicu nare. Cwỳrjapê ri Pahpãm te cute
amji pupun xà kêanre ata jirô pê hacpỹa mã to impej.
Pê Pahpãm amcro te xêj kam ampo cunea to
Pê nee jũm Pahpãm ton nare, ne nee jũ caxuw amji ton nare, ne
ramã pjê ton xwỳjre na ihkrĩ rohnỳtti mã. Pê mam Pahpãm côjkwa
me pjê me, ampo cunea to. Ne nee pê ampo to, ampo itajê ton nare. 2 Pê
pjê ata kam ampo hamreare, ne caprỳ, ne kam awcapàtkuti, ne cô me
KAM TO IHTẼM XÀ JÕ KÀHHÔC 1
pjê cormã ajcacwa tu. Pê Pahpãm Carõ Pejti ata, cô me pjê picacwỳr ata
cwỳrpê, curia ajco apu ipa.
3 Mã Pahpãm te hũjarẽn to:
— Imã hàhcujro xà nõ na prãm! — hajỹr me ajkaam, mã amcro
pyrentu. 4 Mã Pahpãm te amcro ita pupun, mã cumã impeaj to impej, mã
cute amcro me caxwa to ipicapôn. 5 Ne cute amcro mã haprỳ to: “Apẽ”
hajỹr, ne awcapàtkô mã haprỳ to: “Caxwa” hajỹr. Hõhõ, amcro cakônĩ ita
na, pê hapên xà itajê kwỳ ton to hane.
Amcro pijakrut ata kam Pahpãm jàpên xà
Ne amcro pijakrut jõ iràrà na, pê Pahpãm cô mã harkwa to:
— Amji to ajcapô, ne kỳj rũm côjkwa wỳr akwỳ api ne ahtwỳ, ne harã
mã pjê kam akwỳ ahtwỳ — hane. 7 Mã cô te amji to ipicapôn pyrentu, ne
kỳj pê ita jàhhuc, ne harã mã ita jàhhuc. 8 Mã Pahpãm te kỳj rũm ita mã
haprỳ to: “Côjkwa” hajỹr. Hõhõ, amcro pijakrut kam pê hàpên xà itajê
kwỳ ton to hane.
Amcro incrê ata kam Pahpãm jàpên xà
Ne ahna amcro incrê jõ iràrà na, pê Pahpãm pjê kam cô me amcrà mã
— Me amji to ajcapô, ne ita wỳr amcrà, ne ita wỳr cô — hane me
ajkaam, mã cute amji to ipicapôn. 10 Mã cute amcrà mã haprỳ to: “Pjê”
hajỹr. Ne cute cô te cuprõn ata mã haprỳ to: “Côxwa” hajỹr. Ne cute
— Amji kam pĩhhy me, pĩhhô me, ahpỹanre na ajpẽn caxuw me hàprà
hy cunea to — hane. 12 Mã cute amji ton pyrentu, ne pjê kam apu hapôj.
Ne ahpỹanre na ajpẽn caxuw kam ihhy, ne kam hô ne hapôj. Mã cute
hõmpun, mã cumã impeaj to impej. 13 Hõ, ahna amcro incrê itajê kam, pê
hàpên xà itajê kwỳ ton to hane.
Amcro te cwat ata kam Pahpãm jàpên xà
Ne ahna amcro te cwat jõ iràrà na, pê Pahpãm côjkwa mã harkwa
— Amji kam gàhcujro xà nõ to, mãr quê pjê cujro, ne caxwa me amcro
to ajcapô, ne amcro me, putwrỳ jõ amcro me, caku jõ putwrỳ cahyt —
hane. Mã cute amji ton pyrentu ne ajêt. 16 Ne cute hàhcujro xà catia to
ipijakrut ne ton. Pê amcro to ihhimpej catê ata ri ampeaj kam cati, ne
caxwa to ihhimpej catê ata ri hapyre mã incrire. Ne hanea ne cute caxêre
ton. 17-18 Ne ma côjkwa kam apu haxôr, cute pjê cujro, ne caxwa me apẽ to
ihhimpej, ne amcro me awcapàtkô to ipicapôn prãmte. Mã cute hõmpun,
mã cumã impeaj to impej. 19 Hõ, ahna amcro te cwat itajê kam, pê hàpên
xà itajê kwỳ ton to hane.
KAM TO IHTẼM XÀ JÕ KÀHHÔC 1
Amcro te xĩc ata kam Pahpãm jàpên xà
Ne ahna amcro te xĩc jõ iràrà na, pê Pahpãm côxwa me côjkwa mã
— Hã, ate amji kam ampo to me apijapar xà atajê to amji kam me hipu
tu ne, côjkwa kam pryjara tor xà me, cô kam ampo cunea prar xà atajê
mea mã — hane. 21 Ne Pahpãm te cô kam ampo te amji to ipijapar xà
atajê cunea ton, côxwa kam ampo catia atajê mea mã, ahpỹanre na ajpẽn
caxuw, mã hàhtôa to hàhtô. Ne hanea ne, ajpẽn caxuw pryjara cunea ton,
ne hõmpun, mã cumã impeaj to impej. 22 Mã cute ihcunea caxuw carôt jõr
ne cumã harkwa to:
— Me akra to me hàhtôa, ne ma cô kam me apicamẽn to me mõ, ne
me cô to hipu tu ne. Ne kỳj pê cuwênre tore to hàhtôa ne, ne ma me
apicamẽn to me mõ — hajỹr. 23 Hõ, ahna amcro te xĩc itajê kam, pê hàpên
Amcro te xêj ata kam Pahpãm jàpên xà
Ne ahna amcro te xêj jõ iràrà na, pê Pahpãm pjê mã harkwa to:
— Hã, pjê, amji kam ampo cunea capônỹre te amji to ipijapar xà
atajê to, ne pjê na ampo apu ipa atajê to, ne ampo pry jàprêhti atajê
to, ahpỹanre na ajpẽn caxuw — hane. Mã cute amji ton pyrentu. 25 Ne
Pahpãm te ampo pryre jàprêhti itajê ton, ne ampo capônỹre itajê ton, ne
pjê kam ampo apu ipa itajê cunea ton, ahpỹanre na ajpẽn caxuw. Ne cute
hõmpun, mã cumã impeaj to impej.
Pê Pahpãm me panquêtjê to
Jirô pê mã ri Pahpãm te ajpẽn mã:
— Ita caxuw cu ha amji kôat me hũmre nõ to, quê ha cupê me
pahpyràac, ne ihtỳj amji kampa. Ne quê ha hanea ne côxwa kam tep me,
côjkwa kam pryjara me, pjê kam ampo capônỹre atajê me, pryre jàprêhti
atajê me, pjê kam ampo apu ipa itajê jamãr to ipa, ne me to ihhimpej
to ipa — hajỹr. 27 Ne cute amji kôat jũm xũmre ata ton, ne cahãj ita ton.
28 Ne cute me cumã harkwa to:
— Me akra to me hàhtôa to hàhtô to me mõ, ne ma me apicamẽn to me
mõ, ne pjê to me hipu to me mõ, ne amji mã me hũtà ne me to ahimpej to
me mõ. Ne côxwa kam tep to me ahimpej, ne côjkwa kam cuwênre to me
ahimpej, ne ampo cunea pjê kam apu ipa atajê to me ahimpej.
29 — Ne ate me gõ to, me gàpàn xà caxuw, ite me amã ihhy cunea me,
pĩxô cunea ton, ate mehkur xà caxuw. 30 Ne pryre me, pryjara me, pjê
kam ampo ipa atajê me, por ampo cunea amji cajpẽ ne incaca atajê mã,
ite ahtu me ahtetet cunea ton, cute ihkur xà caxuw — hajỹr. Hõ, pê ampo
itajê cunea ton to hane.
KAM TO IHTẼM XÀ JÕ KÀHHÔC 1
Ne cute ihcunea pupun, mã cumã impeaj to impej. Hõ, ahna amcro te
xêj atajê kam, pê hàpên xà atajê kwỳ ton to hane.
Pê Pahpãm amcro te xet ata kam kôt
to ipijapar xà atajê cunea to. 2 Pahpãm te amcro te xêj atajêa kam,
cute hàpên xà itajê cunea jipêj. Cwỳrjapê ri cute amcro te xet ton ita kam
ri ihkôt xà, na ri nee kam hàpên xà nare. 3 Ne cute amcro kam ihkôt xà
ata to ajteare mã, ne cute to impejti, kam ihkôt xà na. Ampo na? He cute
amcro ata xwỳjrea na ampo cunea jipêj, na quê ha cute xet ata kam cama
Pê Pahpãm Atãw xwỳ pê me panquêtti to
Pê Pahhiti pê Pahpãm côjkwa me pjê to. Pê harẽn xà catia hane he:
Pê nee cormã kam ampo hiprãj nare, ne nee kam ahkêt tetetti nõ
hamreare. Pê cormã Pahpãm nee kam ta to iwrỳc nare, ne ahcakũm kam
atàr ata pê ajco pjê inco. Ne hanea ne cormã pjê kam jũmjê jàpên xà
caxuw me hamreare. 7 Mã Pahpãm te pjê te mehĩ ton ne pea hĩjakre jakôr,
mã hĩa na cute amji ton. Hõ, pê mehĩ ton xà ita hane.
8 Mã Pahhiti te pjê impejti japrỳ te Etẽ ita kam hàhkre, pyt japôj xà
rũm, ne kam pjê te mehĩ xũmre jĩa mã hikran, kam ihkrĩ xà caxuw. 9 Mã
Pahhiti pê Pahpãm te Etẽ jõ pjê kam ampo pej pit kre. Mã ahpỹanre na
ajpẽn caxuw pĩxô pàr pej pit japôj ne hiprãj, ne ihkur xà caxuw ihcunea
impeaj. Ne pjê ata jipôc ri Pahpãm te pĩxô pàr to ipijakrut ne ihkre, atajê
ri ihkwỳ pê ajteare mã. Ne pyxit ne cupê mehtĩr rohnỳtti mã xà jõ pĩxô.
Na quê ha jũm te pĩxô ata nõ krẽr na, quê ha jũ caxuw ihtyc nare, ne quêt
ihtĩr rohnỳtti mã. Ne ihnõ ata pê ri ampo pej me, ampo kên jahkre pej xà
jõ pĩxô pàr. Na quê ha jũm te pĩxô ata nõ krẽr na, quê ha ihcunea na amji
jahkre pej ne ihkrã kre. 10 Ne pjê ata kam Pahpãm te cô ton, mã ajpjê, cute
pjê inco xà caxuw. Ne Etẽ jõ pjê ata pĩn pê cô ata cato, ne kaam ihcahkũm,
ne cute amji to cwat ne ajpjê. 11-14 Atajê ri ahpỹanre na haprỳ itajê te hajỹr
he: Pixõ jõ cô me, Gijõ jõ cô me, Ticre jõ cô me, Cômpejti jõ cô.
15-17 Mã Pahpãm pê Pahhiti te pjê ata kam hũmre pê Atãw xwỳ ata mã
hikran, kam ihkrĩ ne cute hamãr, ne kam hàpên xà caxuw. Ne cumã pĩxô
pàr pyxit ne ihcawpa ne cumã:
— Ca ha gapacta ne atỳj pĩxô pàr itajê xô cunea ku, ne por ampo pej
na? Ca ha ate ihnõ krẽr na, ca ha ramã impejti xà jahkre pej, ne ihkêanre
xà jahkre pej, ne hanea ne amcro ata kam atỳj atyc kam tẽ — hane.
KAM TO IHTẼM XÀ JÕ KÀHHÔC 3
Ne pê ramã pjê ata kam ahpỹanre na ajpẽn caxuw pjê kam pryre
atajê to, ne kỳj pê ahpỹanre na pryjara ton pa. Ne ma ihcunea to mõ,
Atãw wỳr, ne cumã ihcunea jahkre, mãr quê Atãw ahpỹanre na ihcunea
mã haprỳ jõr pa. Mã cute amji mã ampo mã haprỳ jõr prãmti ata na, cute
cumã hõr partu. Ne haprỳ ata na quê ha ipa rohnỳtti mã. Ne cute pryre
capônỹre mã haprỳ, ne ahkêt kam pryre atajê mã haprỳ, ne kỳj pê pryjara
cunea mã haprỳ jõr partu.
Pê Pahpãm cahãj pê me pahnã to
Ne ampo itajê cunea jipôc ri, Atãw te nee amji caxuw ampo pê ihnõ ata
mã cator nare. Jirô pê mã ri Pahpãm pê Pahhiti te amji mã:
— Imã hũmre ita ahte apu ipa ita na to prãm nare, na wa ha hĩa na
cumã catê nõ to — hajỹr. 21 Ne jũ mã cute Atãw ton ne to hõtxwaa to
hõtxwa, mã hõt mã ihtyctu, ne ihtỳj nõ ne gõr. Mã Pahpãm te hiwrỳhhi
nõ caxàr, ne hacpỹa mã haxà to cumã ipijapỳn. 22 Ne hiwrỳhhi ata to
cumã cahãj ton, ne ma hỹrmã to mõ, mã ramã ipimprar, mã cute cumã
23 Mã Atãw te harkwa to:
— Taamã! Pahpãm te ijiwrỳhhi kwỳ caxàr ne to imã cahãj, na ri
quêt cupê ijĩa kwỳ, cwỳrjapê wa ha cumã haprỳ to: “Cahãj” — hane.
24 Cwỳrjapê quê ha ita caxuw me hũmre menxyrxwỳ me, me hũmjê jicu,
ne me hikwa tuw, ne ma mehprõ wỳr me rê, ne mehprõ me, me ajcaxê ne
ajpẽn kam me pyxit peaj.
25 Pê Atãw me hĩxi nee mehkà to me amji pro nare, ne mehcakrô ame
ipa, ne nee ajco ajpẽn kam amehpahàm nare.
Pê Xatanaj me panquêtjê mã ihhêj
Ne pjê kam Pahpãm te ampo cunea ton atajê jirôa pê cagãti ita te
amji jahkre kitre nare. Ne ma cahãj ata wỳr tẽ ne ahna hàhtêp, ne
— Xà ampeaj kam Apãm Cati te, ate me pĩxô itajê cunea kur tête me
amãn? — hajỹr.
2-3 Mã cahãj ata cumã:
— Quê, itỳj ite mehcunea kur xà. Ne por ipàr pyxit peaj ne ihkwỳ jipôc
ri xa ata ri, Inxũ Cati te intête me imãn, wa nee mehnõ krẽr nare, ne nee
ahna me ijũhkra nõr nare, ne amehcupên nare. Nãmri wa ha mempar
nare na, wa ha itỳj me ty, ita na ri Inxũ Cati pê Pahhiti te me imã
harẽn — hane.
4-5 Mã cagãti cumã:
KAM TO IHTẼM XÀ JÕ KÀHHÔC 3
— Quê! Ame amã ihhêj, ca nee me atyc nare! Ampo na ri ame amã
ihcawpa? Nee mã ampo na nare. He ate mehnõ krẽr, ne cume, me
apipẽan, ne mempej jahkre pej ne mehkên jahkre pej cupate ri ame amã
ihhêj — hane.
Pê me panquêtjê Xatanaj kampa
Mã cahãj ata te ihtỳj harkwa kôt pĩxô ata kur xà na impeaj na amji
mã to hajỹr. Ne cute pĩxô ata pupun, mã cumã impejti, ne ihtỳj amji mã
cute amji jahkre pej xà caxuw impej na cute to hajỹr. Ne cute hô nõ hyr
ne ihkrẽr, ne hanea ne impjên mã ipyr ne cumã hõr, mã cute ihkrẽr. 7 Me
ajkaam cute ampo cunea jahkre pej kam ihtẽm, ne cute mehcakrô na
me amji jahkre pej, ne amehpahàm pyrentu. Cwỳrjapê ri cute me pĩhhô
kẽhkẽn, ne me cahyr, ne me to amji pro.
Pê Pahpãm me panquêtjê crôn xà kêanre to me cucrô
Ne pyt ata kam ramã ahprepre to mõr kam, mã cute pjê impejti ata
kam, me Pahhiti pê Pahpãm mõr na me kam hapac, ne ajwar cupê pĩ
catàtkre na me ipimxur. 9 Mã cute me cumã hàkjêr ne me cumã:
— Atãw, ampo na mã ca apu ipê amxu? — hajỹr.
10 Mã Atãw cumã:
— Wa ite ajpên amõr na me apar, ne ate icakrô na me ipupun cupate,
— Jũm te mã acakrô na garẽn? Xà ajkĩ ate, ite amã pĩxô pàr cawpa ata
nõ krẽr? — hane.
12 Mã Atãw cumã:
— Ỹhỹ, por ate imã cahãj jõr ata te ri imã hõr, wa ite ihkrẽr — hane.
13 Mã Pahhiti pê Pahpãm te cahãj ita mã:
— Pỳhàpà, ampo na mã ajte ate me hajỹr? — hajỹr.
— Por cagãti ata te ri imã ihhêj, wa ite ihkrẽr — hane.
14 Mã Pahpãm te cagãti ata mã:
— Ca ate me cumã amji kam gapac xà to hajỹr cwỳrjapê, wa ha acrôn
xà kêanre ita to acrô he. Ampo pryre capônỹre me hàprêhti atajê jirôa pê
akêanre. Na quê ha apa xà ita pê ajteare mã, na ca ha pjê kam atu na apu
pra, ne pjê jacrô pit kur to apu apa rohnỳtti mã. Quê ha ampo pryre kwỳ
cunea, ma ame acaca, ca ha ahnaa jũ caxuw gamre. 15 Hamre, ita caxuw
ca ha cahãj ita me apê ajpẽn curê xwỳn. Quê ha hanea ne me atàmxwỳ
me, mehtàmxwỳ pê ajpẽn curê xwỳn. Ne ca ha jũ caxuw amcro nõ na,
cahãj ita tàmxwỳ tàmxwỳ nõ par kat kam ihtõc, quê ha taa mã ato hajỹr
nare, ne quêt akrã gãntu — hajỹr.
16 Ne cute hanea ne cahãj ita crôn xà ita to incrôn, ne cumã:
KAM TO IHTẼM XÀ JÕ KÀHHÔC 4
— Ita caxuw wa ha amã akra xà to ajcamẽ, ne kypê amã to hà nare.
Cakrô ca ha atỳj cormã amã apjên kĩn, ca ha atỳj ahna amji to pôj, quê
ha cupê ato ihhimpej catê. Na quê ha me atàmxwỳ me acukwa kam,
ahnaa me to hãm ita na — hajỹr.
17-19 Ne cute Atãw mã hajỹar ne cumã:
— Ca ate gĩxia kôt amji kam gapac, ne ite amã pĩxô pàr cawpa ata krẽr,
cwỳrjapê wa ha ita caxuw apê pjê ita to kêanre ne. Quê ha kam hômjĩ
pàr hapôj, ne kam ahkêt kêanre hapôj, na ca ha pĩhhô me ampo hy pit
kur to apa, ne apêa to apê, ne akuc na cô pra, mãr quê me amã gõ, ca me
apà. Hõ, ca ha hajỹr to acuhhê ita kam ahnaa awej ne jũ caxuw ty, quê
to pê wa ato, na ca ha hacpỹa mã pjê ita mã axà — hajỹr. Mã ajwar cute
20 Ne Atãw te hĩxi mã haprỳ to Ewakwỳj, ne haprỳ ita kôt harẽn xà te
“Mehcunea menxi”. 21 Mã Pahpãm pê Pahhiti te ampo pry curan, ne ihkà
to me cumã mehkà.
22 Ne cute amji mã:
— Ita caxuw quê ha mehĩ itajê pê me pahpyràac, ne ihtỳj ihkên jahkre
pej ne impej jahkre pej. Cwỳrjapê ri cute pĩxô pê mehtĩr rohnỳtti mã xà
ata nõ krẽr xà nare. Nãmri quê ha cute ihnõ krẽr na, quê ha ihtỳj cute
ihkên mã hàr xà ita kam amji to ipijapar to ipa rohnỳtti mã — hajỹr.
23 Cwỳrjapê ri Pahpãm te pjê impejti japrỳ te Etẽ ata tête me cator, ne
ampỳa mã pjê nõ ata wỳr mehkujahêc, mãr quê, cute pjê to Atãw ton
ata, curi kam apê ne apà. 24 Cute me cator jirô pê mã ri, pyt japôj xà rũm,
Pahpãm te côjkwa kam cumã hàprê catêjê kwỳ pyxwỳr, cute me harkwa
jamãr xà na. Ne hanea ne cute wapo xwahhihti pôr ata xãm, cute mehtĩr
rohnỳtti mã xà ata jõ pĩxô pàr jamãr prãmte. Mã pra ne ipu na ajrõ ita na.
Pê Cãn ihtõ pê Aper cura
Mã Atãw hĩxi me hikwa, ne cute kam ihkra, mã cumã ihkra xũmre
pỳm. Mã cute cumã haprỳ to Cãn. Mã Ewakwỳj te amji jarẽn to:
— Pahhiti te itehcajpar, mã imã ikra xũmre ita cator — hajỹr. 2 Jirô pê
mã ri hipêr cumã ihkra xũmre nõa pỳm ata japrỳ te ri Aper. Ne ajwar
mehkà. Mã Aper pê carà cahàcre to ipijapar catê, ne Cãn pê ri pur to
3 Ne amcro nõ na Cãn te Pahhiti mã hàprà ata jõ xô nõ pyr ne to mõ,
ne cama cumã hõr prãmte, to kam hapac. 4 Mã hanea ne Aper te Pahhiti
mã hõ parxare nõ cakônĩ pỳm ata curan ne hĩ pejti kwỳ pyr, ne to mõ, ne
to Pahhiti kam hapac. Mã cumã Aper jõ hĩ ata kĩnti, mã cute ahna amji
KAM TO IHTẼM XÀ JÕ KÀHHÔC 4
caxàr. 5 Ne ma apu Cãn pê hàprà xô ata caca. Mã Cãn incryac kam, ihkuc
kêan kam, apu amji kam hapac to mõ.
6 Mã Pahhiti cumã:
icajpuaw ampo ton na, wa ha itỳj ahna amji capa. Nãmri ca ha ate apu
amji kam gapac xà kêanre ton to apa na, quê ha akên xà ata pê ihhêj
rũm ampo pry jàprê kêanre ata pyràac, ne ihtỳj apro to prãm, ne taa
ato ihhimpej to ipa. Na ca ha caa, akên itajê to amji mã capônỹre ne,
ne tohjê, ne caa to ahimpej to apa — hajỹr. Mã Cãn te impar, ne nee
ihkôt amji kam hapac nare. 8 Ne amcro nõ na cormã ihtõ kam incryc, mã
— Hacu ne põ kam apu mõ — hane. Mã ma ihtõ pê Aper ihkôt mõ, mã
põ kam hamreare ata kam, Cãn te Aper kam ihtẽm ne ihcuran.
9 Mã ahna ahtũm nare mã Pahhiti Cãn mã:
— Jõ ri mã atõ Aper? — hane.
— Pỳpỹn, wa ite nee hõmpun nare. Xà ajkĩ ipê itõ jamãr catê, mã ca
apu ahna icukij? — hane.
10 Mã Pahpãm cumã:
— He pỳhàpà! Ampo caxuw mã ate atõ to hajỹr? Pom atõ caprô ita
ihtỳj pjêa kam imã akij, ne imã ate to kên jahpan xà ite ato kên na,
awjahkre ita? 11-12 Atea amji mã acrôn xà kêanre na gàhwỳr, ne por ate
pjê kam atõ caprô jaxwỳr, mã cute to ihkõm ata, quê ha nee hipêr amã
gàprà xô nõ jõr nare. Na ca ha ita caxuw cama apu amji jacjê, pjê cunea
— Ite ikên mã ijũcanãr xà ita jirôa pê, ate imã ton. 14 Ca ha pjê ita pê
ikujate, wa ha itỳj apê ampỳa mã pjê cunea kam ipa. Quê ha jũ ri cute me
icajpar atajê cunea ihtỳj me icuran to prãm — hane.
15-16 Mã Pahhiti cumã:
— Hãpà, nee cute ahna hajỹr nare. Wa ha gĩ kam, cute me gahkre pej
xà na amã ihhôc, quê ha mehcunea me hõmpu ne me gahkre pej, ne nee
me acuran nare. Nãmri quê ha jũm te acuran na, wa ha ihcura, ne ihkôt
cormã mehkwỳa kwỳ to xêj ne me hipej — hane. Ne cute Cãn jahkre pej
xà ita na kam ihhôc, mã ma Cãn Pahhiti pê tẽ, ne pyt japôj xà rũm, pjê
nõa kam ihkrĩ. 25 Mã hipêr Atãw te Ewa kam ihkra, mã cumã ihpỳm, mã
cute me cumã haprỳ to Xet. Mã Ewa te harkwa to:
jõr — hajỹr. 26 Mã Xet ita ihkà, ne hikwa tuw, mã hanea ne cumã ihkra
xũmre nõ cator, mã cute me cumã haprỳ to Enotti.
Ne caku atajêa kam ri cute me Pahpãm cukij to: “Ihtĩr Rohnỳtti Mã
Ata” hajỹr, ne ahnaa me cukij kam ihtẽm. Hamre.
KAM TO IHTẼM XÀ JÕ KÀHHÔC 5, 6
Pê me panquêtjê me hàhtô to mõ
hỹ, pê Atãw me hĩxi pê Ewa caku jàhtôa kam amji to ajpa, ne ramã
mehkra jàhtôa to me hàhtô. Ne mehkra itajê cukwa kam ramã me
hàmtàr to mõ, ne tapi me hikwa to mõ, ne me hàmtàr to mõ. Ne pê cormã
Ewa ihkra to hapôj rohnỳtti mã. Ne pê caku jàhtôa kam amehpỳpỳm itajê
cunea kam ri me hàhtô to mõ, ne pjê kôt me ipicràn to mõ. Pê Pahpãm
pê Pahhiti ata me hõmpu, pê tàkamrỳ mehkên to me mõ, ne ramã
mehkêanre. Ne ajco cute me amji kam hapac xà kên to pit mã me amji
kam hapac to me mõ.
Pê Pahpãm pjê kam ihkrĩ atajê cunea jipej na amji to
Mã Pahhiti te me ton catê ata ramã me kam ihpeacre, ne me kam
cumã amji kĩn nare. Na ri cute me caxuw amji kam hapac xà nõ to
ipintuw, ne ahna jêt, cute me hajỹr xà ita kam. 7 Cwỳrjapê ri cute amji mã
— Ite me ton xà ita kam amji jũ na ipeacre, na wa ha pjê kam
mehcunea to hamre tu. Ne pom wa ite mehĩ ton itajê me, pryre me,
pryjara me, wa ha mehcunea to hamre tu. Nãmri ramã ite me caxuw
amji kam ijapac xà nõ na ijêt, ne imã me hapê nare — hajỹr. 8 Pê por
me hũmre nõ pyxit peaj ne haprỳ Nowe ata pê Pahpãm cajpuaw. 9 Ne pê
Nowe ata quêt pyxit peaj ne ajco catyt kam ipa, ne ihcunea na impejti ne
ajteare mã, pjê kam me hũmre atajê cunea cote na. Ne Pahpãm te amji
kam hapac xàa to, ajco amji mã ihhimpej to ipa. 10 Ne cumã ihkra xũmre
incrê, ne me haprỳ pê Xẽm me, Cãw me Jape.
11-13 Ne pê pjê cunea kam mehcunea ajpẽn to me hàprê to me ipa. Ne
Pahpãm mã, ramã cute amji kam me hapac xà cunea kêanre, ne ihhêj ne
— Wa ha pjê kam mehcunea to hamre tu. Ampo na? He imãa ramã pjê
kam mehcunea kêanre. Me hàprê me, cute me ajpẽn curê me, ihcunea
na cute amji kam me hapac xà kên itajê te ramã ihhêj ne me to ihkro.
Cwỳrjapê wa ha itỳj pjê kam me hũmre me, ampo tĩr itajê cunea to
14-15 — Ne Nowe, wa ha itỳj me akra me apytà. Na ca ha pĩ tỳj to pit mã,
amji mã pàr kreti nõ to, ne to catia to cati to hane he. Ca ha iry na to gara
capô to xetẽnta ne ihkôt xĩc, ne ihpo na to gara capô to cwatôxi, ne ihkà
KAM TO IHTẼM XÀ JÕ KÀHHÔC 6
na to gara capô to ôjtô. Ne ca ha ihkre cahty xà tôti pê penhôc hôc ata to
cô mã hàr xà mã ihcahty. Ne põ rũm to ihcahty, ne caxwãm pê to ihcahty,
cô te cumã hàr cupate. 16 Ne ca ha kam pĩ to ikre, ne pĩ to hahêr to kam
ikre ata tipre to gũhkra capô to incrê. Ne ca ha kam to ihkre to incrê, harã
mã me ita to, ne ihcote na me ita to, ne kỳj rũm me ita to, ne ahpỹanre na
kam to caxwỳn partu. Ne hĩpê kam ca ha harkwa to pyxit peaj. 17 Nãmri
wa ha cô catia ne ihkujate, quê ha pjê kam ampo cunea pĩr pa.
18 — Ne wa ha ana amji ton to hane he. Ca ha ca me, aprõ me, me akra
me, mehprõ me, ca ha me acunea pàr kreti mã me axà, mãr wa cô pê
to me apytà. 19-20 Ne pryre xwỳjê ca ha ajpẽn caxuw hũmre me cahãj to
apijakrut partu, ne pàr kreti mã to axà, ne kỳj pê ampo jara to ne pra
itajê, ca ha ajpẽn caxuw hũmre me cahãj to apijakrut partu ne to axà,
mãr quê me acahê na ihtyc xà jahpa. Ne pom ite ampo na amẽn itajê,
quê ha amji to ajkrut pa, ne amjia kôt awỳr ipa ne acjêj. 21 Ca ha cumã hõ
cunea to cuprõ ne to axà, ne amji mã me gõ catia ne to cuprõ ne me to
22 Hõhõ, pê Pahpãm Nowe mã harkwa hyr to hane, pê harkwa kôt ampo
atajê cunea ton pa.
Pê Pahpãm pàr kreti kam me panquêtjê to ihtyc ahpa
Ne pê Nowe jàpên xà ita kam ahna caku hàhtôa, pê hipêj pa. Mã
Pahhiti te Nowe mã:
— Hã, hamre, gapacta ne ajpên me akra mea mã pàr kreti ita mã me
ijarkwa kôt apa — hajỹr.
7 Mã Nowe me, hĩxi me, mehkra me, mehprõ me, mehcunea xàr, cute
cô catia te me hipej xà pê me amji pytàr prãmte. 8-9 Mã pryre cunea me,
pryjara cunea te ahpỹanre na amji to ipijakrut par, ne hỹrmã incjêj par,
Pahpãm te ahna me mẽn xà ata na. Mã Pahhiti pê Pahpãm te me ahna to
10-11 Mã ramã me ahna amcro te xet, mã kam mehkrĩ ne me côhti jikaj.
Ne pê caxuaw ramã Nowe na caku xêjxẽnta. Mã ihprõt pê hatuj xà cunea
pĩn cô catõtõc, ne cute amji mã hũhhyr, mã côjkwa pĩn hanea ne ta catia
te iwrỳc kam ihtẽm. 12 Ne wrỳa to wrỳ, ne cute iwrỳc ita to amcro to
cwarẽnta, ne hanea ne to caxwa to cwarẽnta.
17-20 Mã tàkamrỳ cô catihti ita te pjê jaxir to mõ, ne pea cute pjê cuto tu.
Ne ihtua to ihtu, ne cute kẽn kàhti atajê cunea cuto tu, ne cormã kàj mã
ihtu na me pajara capô te cwat. Mã pàr kre ihtỳj ihcajcoc, ne cô kam apu
KAM TO IHTẼM XÀ JÕ KÀHHÔC 8
Mã pjê kam ampo cunea incaca atajê tyc par ne me hamre tu. Pryre
me, pryjara me, ampo to me ipijapar xà me, ampo jàprê me, mehĩ me,
ampo kra me, ampo cunea jamre tu. Cô te me hipej tu. Mã Nowe pyxit
peaj ne ihtĩr, mehkra me, por ampo cunea cahê na pàr kre kam hàhhuc
atajê me. 24 Pê cô pjê cunea to hipu ita na ahna putwrỳ xĩc.
Pê me panquêtjê pàr kreti pê me cato
Mã nee Pahpãm te Nowe me, mehkra me cahê na pryre atajê
to hapac kêt nare. Ne cute pjê caxwãm pê cô jatuj xà jihê ne kôcti
kujahêc, cute cô cajpêr, ne to incrà xà caxuw. 3-5 Mã ihcajpê, ne tàkamrỳ
cute to inxô ne to incrà
to mõ, mã pàr kreti ata mõ,
ne kẽnti kàhti catia japrỳ te Ararati ata na hàhhuc. Mã hipêr pjê kam
cô ita te amji to putwrỳ to incrê, ne cormã inxô to mõ.
6-7 Ne me ahna amcro te cwarẽnta, mã Nowe te harkwa krare nõ ita jihê
mẽn, ne ma põ mã xônti cahàc nõ kujahêc. Mã ihtẽm rohnỳtti mã, ne nee
8-9 Mã ihkôt cute tutti kujahêc, mã cute amji jaxàr pyrentu. Ampo na?
Cormã nee pjê incrà nare ita kam, jõ ri quê ampo na xa? 10 Mã me ahna
amcro te xet jirô pê mã ri, hipêr cute tutti kujahêc. 11 Mã ramã ahna pyt
xàr xàa kam, mã cute amji jaxàr, ne ihkrỳt kam pĩ hô nõ tetetti ita xa, mã
to tẽ. Mã Nowe te ramã pjê kam cô incrà to mõr na hahkre pej pyrentu.
12 Ne cute amji to amcro to xet jirô pê mã ri, ma hipêr cute tutti kujahêc,
mã nee hacpỹ ne cute amji jaxàr nare. 13-14 Mã hipêr Nowe te pàr kreti ata
kam amji to putwrỳ to ipijakrut, cô incrà jikaj xà, mã caxuaw ramã ahna
caku te xêjxẽnta ne ihkôt pyxit. Mã cute pĩ te harkwa jihê ita jihê mẽn, ne
pjê kam ramã cô incrà na hõmpun.
15-17 Mã Pahpãm te Nowe mã:
— Ajpên pàr kreti pê põ mã me acato. Ca me, gĩxi me, me akra me,
mehprõ me, pryre me, pryjara me, me acunea me acato. Ne pjê cunea
kam atỳj me apicràn to me mõ, ne me gàhtô to mõ — hajỹr.
Nowe hakryte Pahpãm mã ampo gõ
Mã mehcunea cator. Mã Nowe Pahpãm pyrên hakrya to hakry, na ri
cute ampo pry ita curan, ne Pahpãm mã hõr prãmte to caxàr.
21-22 Mã Pahpãm te ampo pry to me kam hapac xà ita na cumã ihkĩn, mã
cute amji mã harkwa to:
— Wa ha nee jũ caxuw hipêr pjê ita to kêanre nare, ne nee mehcunea
jipej nare. Ampo na? He cute me hajỹr tũam, ne mehkêanre. Ne wa ha
KAM TO IHTẼM XÀ JÕ KÀHHÔC 8
ita caxuw pjê kam me caxuw ampo to ajpẽn catê partu. Na quê ha caku
cunea kam me hàhkre xà caxuw, me cumã cô me amco, ne cute me hõ
kẽhkẽn xà caxuw amcrà me amcro, ne hanea ne, ajpẽn caxuw, amcro
me caxwa. Na quê ha to hajỹr ita kam, ahnaa ampo cunea jicu xà mã to
cumẽ — hajỹr.
Pê Pahpãm me panquêtjê mã amji to awjahkre
Ne Pahpãm te Nowe to impejti ne cumã:
ha me atàmxwỳ me hàhtôa to me hàhtô to me mõ, ne mehcahkũm to me
mõ. 2 Ne quê ha pryre cunea ihtỳj amji mã megĩ itajê cupa, ne me cupê
me gõ tekjê, na ca ha me caa me to ahimpej. 3 Na ca ha gapacta ne atỳj
me ampo itajê cunea ku. Nãmri pê wa mam me amã, ate me ampo hô kur
xà itajê to pit mã hahkre. Ne ita caxuw ca ha atỳj me ampo cunea ku.
4 — Ne nee ca ha cormã ne apu hĩ caprô pijaxwỳr nare itajê kur nare.
Ampo na? Kam caprô ata pê incaca xà xakat.
5-6 — Ne pê wa amji kôat me ato, ne megĩa na me ato, cwỳrjapê ri nee
me ate me ajpẽn curan xà nare. Nãmri quê ha ampo jàprê te me anõ
curan na, nare quê ha jũm jĩa te megĩa nõ curan na, ca ha hanea ne atỳj
mehcura, cute ihcuran jahpan xà na.
9-17 — Ne wa ha me amã amji jarẽ, ne jũ caxuw hipêr cô to pjê kam
ampo cunea to ipictor to hajỹr nare. Cwỳrjapê wa ha côjkwa kam ta
jõxwỳn xô, mãr wa hõmpu, ne amji mã:
— “Pê wa me cumã to awjahkre xà ata mã ajêt he. Na wa ha nee jũ
caxuw hipêr cô to pjê to ipictor nare” — hane. Hõhõ, pê Pahpãm me
Nowe, ita na me amji ton to hane. Hamre.
Pê Pahpãm me panquêtjê mã harkwa to ahho
hỹ, ne pê caku jàhtôa kam pjê cunea kam me hàhtô to me mõ,
ne ajco me harkwa pyxit peaj to mehcakôc. Ne mehcunea te kẽn
te ikre kàhti ata xãm na me ajpẽn par. Ampo na? Nee mã ampo na nare,
ma ame Pahpãm par caca. Ne ma pjê cunea kam amehcahkũm caca,
cwỳrjapê pê me krĩ catia ton to prãm, cute amji to me catia prãmte. Ne
— Hacme, ne me ikre nõ kàhti to, ne ihkôat côjkwa wỳr me api, ne nee
pjê kôt ame papicràn nare — hane. Ne cute me ton. Mã Pahhiti wrỳc, ne
JO JÕ KÀHHÔC 1-2
cute krĩ ata me kẽnti te ikre kàhti ata pupun, ne nee ahna cumã ihkĩn
nare. Mã ajpẽn mã:
— Mehcunea me harkwa pyxit peaj to mehcakôc ita kam, quê ha me
ahpỹanre na me cumã me harkwa pihho jõr pa, mãr quê nee me ajpẽn
par nare — hane.
Ne me iwrỳc, ne cute mehcunea mã harkwa jõr par, mã ajpẽn kaj na
cute mehcakôc kam mehtẽm. Ne nee me ajpẽn par nare ita kam, jũ wỳr
quê me ajpẽn kampa. Ne ma pjê cunea wỳr cute me ipicràn kam mehtẽm.
Ne pea cute me ikre ita me krĩ ita jicu, ne me ipicràn partu.
Pom krĩ ita japrỳ te Meharkwapihho jõ krĩ. Ita cwỳrjapê ri krĩxàre
cunea me harkwa pihho to pit mã mehcakôc, ne ma pjê cunea kam
amehcahkũm. Hamre.
Pê Pahpãm Jo capi na Xatanaj jamã
e pê me ahna caku jàhtôa jirô pê mã ri hũmre nõ ita japrỳ
te Jo, ne pjê nõa kam ihkrĩ. Ne cupê hũmre krã impejti, ne
ampeaj kam cumã Pahpãm kĩn, ne nee ajco apu ihkên ton to ipa nare,
ne quêt catyt kam ajco ipa. Pê cumã ihkra xũmre xet, ne cahãj incrê, ne
hakràaj to hakràj. Ne pê ampeaj kam ihparxare to hakràj cati, me hũkjê
kwỳ jirôa pê.
Pê mehkra ajco me amji mã amji kĩn to, ne ajco mehkjêjê kwỳ na ahwỳ,
hũrkwa wỳr. Pê ajco me cuprõ, ne me apà, ne ajco me ikõ, me hõ amji kĩn
ata na. Ne pê me hõ amji kĩn ita na ajco jũ mã amji to me amcro to. Ne
ajco mehkra me amji kĩn itajê jicu, pê Jo mehkra na ahwỳ, ne Pahpãm
mã mehcajrẽn. Ne ajco iràrà na ihkrĩ, ne Pahpãm mã ampo pry to capa,
mehkra kên xà itajê jahpan xà na. Ampo na? Pê ajco taa amji mã:
— Quê ihhêaj to me ikra Pahpãm mã mehkên xà nõ to, ne nee me hĩ
cunea kam me cumã Pahpãm kĩn nare, cwỳrjapê wa ha pa, me hahpan
xà na, Pahpãm mã ampo pry to capa — hane. Hõhõ, pê Jo ajco ita ton to
hajỹr to ihcuhhê.
Mã amcro nõ na Pahpãm te me pahcurê xwỳn pê Xatanaj ita cukij ne
JO JÕ KÀHHÔC 1-2
— Xà ca ajkĩ atỳj me imã hàpên catê pê Jo ata pupu? Pjê kam me
apu ampo kên cunea caca — hajỹr.
Mã me pahcurê xwỳn Pahpãm mã:
— Ca gõtpê ma hamã, ne ma hũrkwa jamã, ne ma cumã ampo atajê
cunea jamã, na ri cumã akĩn. Ca cupê ampo itajê cunea to pôj, ne cupê
to hamre, quê ha hipêr cumã akĩn nare. Quê ha ihtỳj akuc ri acrôn xà
kêanre nõ to acrô — hane.
Mã Pahpãm cumã:
— Xatanaj, hã gapacta ne cupê hakràj itajê cunea to kên, ne hĩ ca nee
caxun nare — hane.
Jirô pê mã ri me pahcurê xwỳn te Jo to kên prãmte hỹrmã tẽ. Mã ahna
ahtũm nare mã Jo kra te hipêr me hũrkwa kam, amji mã me amji kĩn nõ
ton. Mã pea Jo jũrkwa ri jũm jũjarẽn catê ita hỹrmã cator, ne cute cumã
— Wa ame gõ pryti to pur kam pjê to apkjê, mã cawrô cahàcre ihtỳj
apu ipa. Mã Xapêw catêjê kwỳ cator, ne cute me amã hàpên catêjê
jipej, ne ma me ampo itajê cunea to mõ. Wa ipyxit peaj ne itĩr ne awỳr
icator — hajỹr.
Ne cormã apu hũjarẽn kwỳa kam, mã ramã ihnõ ita tẽ, ne cute Jo mã
— Côjkwa pĩn cuhy pỳm, ne cute gõ carà cahàcti me, cute me hamãr
catêjê cunea to caxàr. Wa ipyxit peaj ne itĩr ne awỳr icator — hajỹr.
Ne cormã hũjarẽn kwỳa kam, mã ita xwỳjê cator ne cumã:
— Cartêj catêjê kwỳ cator, ne cute me amã hàpên catêjê cunea jipej,
wapo xwahhihti to, ne ma me gõ cawrô kô jarôti pê camer atajê to me
cuto tu. Wa ipyxit peaj ne itĩr ne awỳr icator — hane.
Ne cormã apu hũjarẽn kwỳa kam, mã ita xwỳjê cator, ne cumã:
— Me akra te me hũrkwa kam amji mã me amji kĩn ton, ne cormã ame
ahna akrua kam, mã kôc pahtỳjti ita cator, ne cute ikre kwĩn. Mã me
kam ihpỳm, ne cute me hipej tu — hane.
Pê Jo nee Pahpãm kên jarẽn nare
Mã Jo jũpar par, ne ihtỳj Pahpãm to amji japackre, ne hãm ne xa. Ne
Ne cute harkwa to:
— Pê wa icakrô ipỳm, ne wa ha icakrô ty. Me ijõ Pahhiti, ca ate imã
ampo atajê cunea jõr, ne hacpỹa mã ate ipê ihcunea incwỳr. Ne ijõ Inxũ
Cati, imãa, cormã apejti — hajỹr.
Ne pê Jo cute amji kam hapac xà ita kam, nee Pahpãm cuna mã ihkên
xà nõ ton nare, ne nee pê Pahpãm cuna mã ihcakôc xà kên nõ to ihcakôc
KAM TO IHTẼM XÀ JÕ KÀHHÔC 3-41
Jirô pê mã ri Xatanaj te hipêr Pahpãm na hàhwỳr, cute hanea ne Jo jĩ
to kên prãmte. Mã Pahpãm te ahna to tojnõ.
Mã ahna ahtũm nare, mã Jo jĩ cunea kam ihkà xêt, ne ihrôt ne ampeaj
kam cumã hà. Na pê amji pupun xà kêanre to amji pupun cakrô, pê nee
Pahpãm cuna mã ihcakôc kên nõ to ihcakôc nare.
Pê Pahpãm hacpỹa mã Jo to impej
ã Jo jõ ikwỳ nõ catêjê te ahna me cuprõn, cute
mehtehcajpar prãmte. Ne xãmte nee ihtehcajpar prãmte
ahna cute me cuprõn nare, ne cama apu ihkên mã me mẽn prãm, ne me
— Jo, me ikampa. Akêanre, na ri Pahpãm te akên jahpan xà na apu ato
kêanre. Jũ wỳr quê Pahpãm jũm pejti to kên — hajỹr. Ihtỳj cute ampo
kên ton na amehcãmjĩ, na pê ame cumãn to hane.
Mã tee Jo me cumã cute ampo kên ton nare na amji jarẽ. Mã hõ ikwỳ
nõ atajê te hapackrea to jũ mã me amcro jàhtô ton. Mã Jo te me cupê
amji pytàr prãmte hajỹar, ne me cumã ampo jàhtôa jarẽn.
Jirô pê mã ri Pahpãm apu Jo jõ ikwỳ nõ catêjê kam incryc, ne me
— Me apê amji jahkre kêatre, na ca ame Jo to acakôc kêanre to hane.
Ne Jo ri me girôa pê impej. Ne cama Jo na me ahwỳ, quê imã me acajrẽn,
wa me ato impejti ne — hajỹr. Mã Jo te Pahpãm mã mehkwỳ cajrẽn, quê
nee me kam incryc nare.
Mã Pahpãm te Jo kam hapac, ne cumã hõ ikwỳ nõ te to kên xà ita to
tojnõ. Ne hanea ne cute Jo mã mam cumã ampo itajê jirôa pê hõr to
hõ ikwỳ nõ catêjê me, cute ame cumã ampo jõr xà atajê to hỹrmã me mõ.
Ne ame Jo caprĩ, cute amji pupun xà kêanre ata cwỳrjapê.
Mã Pahpãm te Jo mã ampej, ne to hakràj catia to cati, ne hipêr cumã
ihkra xũmre to xet, ne ihkra cahãj to incrê, ne ihkra cahãj itajê ri, pjê
cunea kam mempej atajê jirôa pê mempej. Pê Jo caku jàhtôa kam amji to
ajpa, ne ajco mehtàmxwỳ pupu. Hamre.
(Ỹuỹ, ita ri Jo Jõ Kàhhôc jicu xà. Ne ita caxuw Kam To Ihtẽm Xà Jõ Kàhhôc
KAM TO IHTẼM XÀ JÕ KÀHHÔC
Pê Pahpãm menquêtti Aprãw na ahwỳ
e pê caku atajê kam pjê nõa kam, hũmre nõ ita hõ pjê
mã hikra, ne ma Canãn jõ pjê wỳr mõ. Ne amji kôt ihkra
japrỳ te Aprãw me, mehkjêjê nõ to mõ. Ne Pjêncràti jõ krĩ mã me cator,
ne curia hũmre nõ ata tyc. Mã Aprãw pê ihkra ita te harêt.
Mã Pahpãm te Aprãw mã ihcakôc ne cumã:
— Gõ pjê me, acũmxwỳ jũrkwa me, me akwỳ pê acato, ne ma ite amã
pjê jahkre xà ata wỳr mõ. Wa ha amã pjê ata jahkre, ne me atàmxwỳ to
hàhtôa to hàhtô. Wa ha ato impej, ne ato acatia to acati. Ca ate ito amji
mã ahimpej, na ca ha me hàhtôa ne me to impej. Cwỳrjapê cute me ato
impejti atajê jahpan xà na, wa ha ame to impejti ne. Ne cute ame ato
kêanre atajê jahpan xà na, wa ha ame to kêanre ne. Ne acwỳrjapê wa ha
pjê cunea kam me to impejti ne — hajỹr.
Mã Aprãw cator, hĩxi me, hapar Ro me, me cumã hàpên catêjê me, me
hõ parxare me, ne mehcunea Canãn jõ pjê wỳr me cutor, Pahhiti jarkwa
kôt. Pê Aprãw cator xà ata kam ramã ahna caku xetẽnta ne ihkôt xĩc.
Mã ma Aprãw mõ ne Canãn jõ pjê mã me cator. Mã Pahpãm te Aprãw
mã amji to ipipẽ ne cumã:
— Wa ha itỳj jũ caxuw me atàmxwỳ mã pjê ita gõ — hajỹr. Mã Aprãw
te hakryte Pahhiti mã amji jõr, ne to cati prãmte cumã ihcakôc pejti.
Ne Aprãw me, hĩxi me, hõ parxare me, ma Peter jõ krĩ cahê na kẽn
to mõ, ne curia ame hàhhuc cri.
Pê Aprãw me Ro ajcapô
ê ampeaj kam Aprãw me Ro ita me hakràj cati. Pê pjê
kam me ahtwỳ ata incrire, cute kam me hõ parxare to
me ipijapar xà caxuw, ne pê ampeaj kam me cumã hõ carà cahàcre hàhtô.
Cwỳrjapê ri Aprãw me Ro mã hõ parxa jamãr catêjê cama ame ajpu. Ne
Aprãw jàhcajrẽan to hàhcajrẽn, cwỳrjapê pê Ro mã harkwa to:
— Cu amji to pajũkjê ita kam, jũ wỳr cu ajpu. Ca ha amji mã pjê nõ
capi ne hỹrmã axy, cu ha ajcapô — hane.
KAM TO IHTẼM XÀ JÕ KÀHHÔC 16
Mã Ro te Côpijapjêr jõ cô cahê na pjê ata pupun, mã kam põre, ne kam
ahtu, ne impejti, ne impej ita pê mam Etẽ jõ pjê pyràac. Mã Ro te pjê
pupun, ne amji mã capi ata kam pê mam ramã Krĩhpôc me Krĩhcumrãrti
atajê ihcuhhê. Mã ma hỹrmã hõ parxa me, cumã hàpên catêjê to hy. Mã
Aprãw Canãn jõ pjê kam hàhhuc.
Pê Pahpãm Aprãw mã amji to awjahkre
Pê Ro xy jirô pê mã Pahhiti Aprãw mã ihcakôc ne cumã:
— Hõmpu he, ne pom ca pjê cunea pupu ita, wa ha amã ihcunea gõ,
quê ha hanea ne me atàmxwỳ ihtỳj kam mehkrĩ. Ne ite amã me atàmxwỳ
jõr xà atajê, quê ha me hàhtôa to me hàhtô. Quê ha me hàhtô pê ihhêj
rũm pjênxôm carôt pyràac, ca ha nee uu ne me cahyt par nare — hane.
Ne hipêr caxwa ri irĩat kam, Pahpãm te cumã ihcakôc, ne cumã:
— Aprãw, nee ca apu pa nare. Ampo na? Wa ha itỳj ato impej ne gamã,
ne apytà — hajỹr. Ne ma põ mã Pahpãm te haprôr ne cumã:
— Côjkwa wỳr ca rĩt ne hõmpu, ca ha ate caxêre cahyt par na, ca ha
cahyt pa. Ampo na? He wa ha amã atàmxwỳ to hàhtô to hanea, pom quê
caxêre jàhtô he — hajỹr.
Mã Aprãw te Pahpãm kam hapac, ne ampeaj kam amji mã to ihhimpej.
Ampo na? Cute Pahpãm te cumã harkwa to ihcakôc ata na, cute impar na
e ramã jũ mã me ahna caku te, mã cormã nee Aprãw me
hĩxi pê Xarakwỳj ata mã ihkra nare kam, ramã ajwar mehwej.
Cwỳrjapê ri Xarakwỳj te impjên mã harkwa to:
— Pom imã hàpên catê cahãj pê Hacakwỳj ita me, ca ha apu gõr ne kam
akra, quê ha cumã ihpỳm, cu ha to pahkra, wa ha pa to ajpa — hajỹr.
Mã harkwa kôt Aprãw te Hacakwỳj ita to hajỹr ne kam ihkra. Mã cute
amji cajpẽr me mãa mã, ma apu hõ pahhi kwỳj pê Xarakwỳj ata par caca.
Cwỳrjapê ri ma Xarakwỳj apu Hacakwỳj curê ne apu to kêanre, mã ma
põ wỳr cupê tẽ.
Mã curia Pahhiti te côjkwa kam cumã memprar catêjê nõ na amji
jahkre ne cumã harkwa to:
— Ca ha nee gõ pahhi kwỳj ata mã hikran, ne hipêr cupê acator to
hajỹr nare. Ne hacpỹa mã hỹrmã amji jaxà, ne atỳj amji caxuw kampa.
Ne wa ite ramã amã akra jõr ita, quê ha amã ihpỳm, ca ha cumã haprỳ
to Ixamar. Quê ha ampeaj kam ihtỳj, ne cukwa kam quê ha ampeaj kam
amã atàmxwỳ hàhtô, ne ihtỳj mehkjêjêa me, me ajpu — hajỹr.
KAM TO IHTẼM XÀ JÕ KÀHHÔC 16
Mã Hacakwỳj te impar ne hacpỹa mã amji jaxàr. Mã cumã ihkra ata
pỳm, mã Aprãw te cumã haprỳ to Ixamar.
Pê Pahpãm Aprãw mã ihkra to awjahkre
e ramã ahna caku te trêxi, mã Aprãw wỳr Pahpãm cator, ne
cute cumã harkwa to:
— Ỹuỹ, Aprãw, hipêr ite amã amji ton xà ata to intuw, quê ha ihtỳj amã
akra xũmre nõ cato. Na quê ha apê me hakat, ne apĩan quê ha pahhi catia
catêjê kwỳ me hapôj. Wa ha amã Canãn jõ pjê ita gõ, ne hanea ne me
atàmxwỳ mã cugõ, ca ha kam me akrĩ rohnỳtti mã. Ne ca ha caa me, me
atàmxwỳ me, me apê me ikwỳ, na wa ha pa amji to me Apãm Cati.
— Ne mehcunea te, ate ipar ne apê me ikwỳ na, cute me gahkre pej prãm
to, ca ha ite ato ihimpej xà ita na ikam gapac to hane he. Ca ha me akam, me
ajpẽn mã me hakep. Ne quê me atàmxwỳ nõ mã ihkra xũmre nõ pỳm, ne ramã
ahna amcro ôjtô, quê ha acuxà me cumã impy kà kwỳ jakep. Ne por jũmjê te
impy kà kwỳ jakep nare atajê quê ha nee me cupê me ikwỳ nare. Ampo na? He
nee ite amã amji ton xà na, pahte ajpẽn par xà ita mã hàr nare na ri.
— Ỹuỹ, Aprãw, ramã gĩxi Xarakwỳj me ajwar awej cakrô, quê ha ihtỳj me
amã me akra xũmre nõ cato. Ne cupê me atàmxwỳ cunea xakat — hajỹr.
Mã Aprãw te Pahpãm par, ne cuna mã ihpỳm, cute cumã incrire na
amji jarẽn prãmte. Ne cute nee impar xà ita to amji mã hajỹr nare, na ri
cama apu acxa, ne amji mã:
— Pỳhàpà, quê ha pijamã cormã imã ikra nõ cato? — hajỹr jirô pê mã,
cute Pahpãm mã:
— Ca rỳ mã Ixamar to me itàmxwỳ tàmxwỳ xakat — hajỹr.
Mã Pahpãm cumã:
— Quê nare! Gĩxia pê Xarakwỳj kam quê ha akra xũmre ita cato, caku
nõ na, ca ha cumã haprỳ to Ixac. Ne cupêa quê ha me atàmxwỳ jàhtôti
atajê xakat — hane. Ne ma cupê tẽ. Mã amcro ata na Aprãw me ihkra
xũmre pê Ixamar me, curi cahê na mehkrĩ atajê me, mehcunea te amji
mã mempy kà kryjre ne me hakep, Pahpãm te ahna mẽn xàa na.
Pê Pahpãm hipêr Aprãw mã ihkra to awjahkre
ê Pahpãm hipêr awcahti nõ na Aprãw mã amji to ajpẽ to hane
he. Pê Aprãw pyt te ihcahpa kam, harkwa mã incjêj xà ata na jỹ.
KAM TO IHTẼM XÀ JÕ KÀHHÔC 18
Ne cute me hũmre to incrê ne me hõmpun. Ne ma cute mehcajpar prãmte
me cuna mã hãm ne tẽ. Ne cute mehcajpar ne mehkôt na me cumã
hũjahkre, ne cute hõ to me kam hapac. Mã ahna me cumã impejti.
Mã Aprãw te hỹr xà wỳr amji jaxàr, ne hĩxi pê Xarakwỳj mã harkwa to:
— Awjarêa ne me hũmre itajê mã kwỳr te pro nõ to — hajỹr. Ne ma hõ carà
cahàcti hôhti wỳr tẽ, ne cute harĩntuwti nõ capi ne ahna cumã hàpên catê
mẽn, quê ihcura ne ihkrẽr xà caxuw to. Ne ramã cute amji jipêj mã hanea ne
Mã cute mehkrẽr, ne me Aprãw cukij to:
— Mẽr jõ ri mã aprõ pê Xarakwỳj ata? — hajỹr.
Mã Aprãw me cumã:
— Ma ihkrĩ xà kam ri jỹ — hane.
Mã me hũmre nõ pyxit ita pê Pahhiti pê Pahpãm, ne cute Aprãw mã
— Caku ajpên mõ ita kam, quê ha gĩxi mã ihkra xũmre ihpỳm — hajỹr.
Mã Xarakwỳj te ita par ne cama apu amji na acxa. Ampo na? Nee
cute amji mã Pahhiti jarkwa to hajỹr nare na ri. Ramã Aprãw me ajwar
ihwejtu, ne mehkra xà jirô pê ihpỳm tu, ne cormã nee mehkra nare.
Mã Pahhiti te Aprãw mã:
— Ampo na mã gĩxi apu acxa? Xà quê ipê gõ Pahhiti nee ajkĩ ita ton
nare? Wa ha itỳj to. Caku pyxit ita jirô pê, quê ha ihtỳj cumã ihkra
xũmre nõ cato — hajỹr.
Mã hũpate Xarakwỳj te ipicxar na cumã amji na hàprãr to:
— Wa nee apu ipicxar nare — hane.
— Ca apicxar, wa ite apar — hane.
Pê Aprãw Pahpãm mã Krĩhpôc me Krĩhcumrãrti cajrẽ
Jirô pê mã ri hũmre itajê me hãm, ne ma Krĩhpôc jõ krĩ wỳr me mõ. Mã
ma Aprãw mehkôt mõ. Mã Pahhiti te amji mã:
— Pom wa ite amji mã Aprãw pê me ikwỳ cunea xakat na capi ita?
Nõ na mã wa apu cupê ite krĩ to kên xà ita to ipimxur to mõ? Wa ha itỳj
cumã harẽ — hajỹr, ne Aprãw wỳr ipipkjêr ne cumã:
— Pom me hũmre pijakrut itajê pê côjkwa kam imã me hàpên catêjê, ne
wa ha krĩ kam mehkêanre atajê wỳr mehkujate, quê ha krĩ mea mã, me
to hamre tu ne — hajỹr.
Mã ma Krĩhpôc me Krĩhcumrãrti wỳr me ipijakrut itajê me mõ. Mã
Aprãw te hapar pê Ro ata te mehkra mea mã krĩ ata kam me cahê na
mehkrĩ na me to amji japackre, na ri cute Pahpãm na hàhwỳr to:
KAM TO IHTẼM XÀ JÕ KÀHHÔC 18
amehkrĩ. Xà ca ha ajkĩ mehkên catêjê cahê na mempej te me xĩncwẽnta
atajê mea mã, me hipej tu? — hajỹr.
Mã Pahpãm cumã:
— Quê! Quê ha curi me cahê na mempej catêjê me xĩncwẽnta ne
amehkrĩ, wa ha nee mehkêanre atajê kôt me hipej nare — hane.
Mã Aprãw cumã:
— Xà quê ihhêaj to mempej me xĩncwẽnta xà wỳr, me xĩc ne me hamre,
ca ha ajkĩ atỳj ahnaa me hipej? — hane.
Mã Pahpãm cumã:
— Quê! Quê ha cute me cwarẽnta ne ihkôt xĩc itajê mempej pit, wa ha
itỳj mehkôt mehkwỳ cunea caprĩ — hane.
Mã Aprãw cumã me harẽn to ihkryj to mõr ita kam, tàkamrỳ me to
hõkre nõ to mõ. Ne cute cumã ihcakôc jicu xàa kam cumã:
— Xà quê ha mempej catêjê me tej peaj, ca ha ajkĩ atỳj ahnaa mehkôt
me hipej? — hajỹr.
Mã Pahpãm cumã:
— Quê! Quê ha cute me tej peaj cakrô, wa ha itỳj mehkôt mehcunea
caprĩ ne me hicu — hane.
Jirô pê mã ri ma tẽ, mã ma Aprãw te hũrkwa wỳr amji jaxàr.
Pê Ro krĩ te caxàr xà pê cato
ã ma ramã me hũmre pijakrut atajê Krĩhpôc jõ krĩ mã me cator.
Mã Ro te ihtỳj hũrkwa kam me ahna amji caxàr. Mã caxwa ata
kam krĩ ata kam me hũmre mehkrĩ catêjê atajê jàhtôa ne cute me ahna
me cuprõn, ne me Ro na hàhwỳr, ne me cumã:
— Ramã ite me pyjê caxun to ihkĩn hi, na ca ha me imã me hũmre
impejti itajê jahkre, wa ame caxun to me ipa — hajỹr. Hõhõ, pê cute amji
kam me hapac xà kêanre kam menxyre ita me cumã hajỹr rohnỳtti mã,
na pê Pahpãm ame hipej prãm.
Mã côjkwa pĩn me hũmre pijakrut atajê te jũ mã me hũmre atajê into
hỹrmã mencjêj nare. Mã cute me Ro mã:
— Krĩ ita pê gũjarêan kam, me akra mea mã, me acato! Ne ma kẽn nõ
na, ca me akrĩ. Ampo na? Wa ha pjê ita kam, krĩ itajê cunea to me hamre
tu ne — hajỹr.
Mã Ro te, por ramã ihwawỳ to cute ihkra me hikwa na cume ajpẽn par
atajê mã hũjarẽn, mã nee cute mempar nare, ne ihtỳj cute ame cumã
hapactu na amehcãmjĩ. Mã pea me hũmre pijakrut atajê te me Ro pa na
KAM TO IHTẼM XÀ JÕ KÀHHÔC 21
ipyr, ne hanea ne me hĩxi pa na ipyr, mehkra cahãj pijakrut atajê mea
mã, ne ma me to ipicahur, krĩ pê, põ mã me to cator prãmte. Ne ma me to
cator, ne curia ri me cumã:
— Kẽn wỳr me aprõt pyrentu, ne nee hacpỹ mã amji jahpan xà na
mehwỳr ame arĩt ne me gàhhuc nare. Ampo na? Wa ha mehcunea to me
hamre tu ne — hane.
Mã ma mehprõt, mã côjkwa pĩn Pahpãm te cuhy te ta kujahêc, mã cute
Krĩhpôc jõ krĩ ata me, Krĩhcumrãrti ata na impỳn, ne mehcunea to caxàr
tu. Ne mehkôt ampo to me hàhcukrêj atajê me, me hõ pur me, pjê ata
kam ampo cunea to cute caxàr partu, mã pjê pit jàhhuc, ne carãre nõ.
Mã nee Ro me hĩxi ata te Pahpãm mã hàpên catêjê ipijakrut atajê impar
nare, ne krĩ japê xà to hacpỹ mã hỹrmã irĩt, ne curia cute caaxwa carôt
na amji jahkre, ne curia ihcuhhê rohnỳtti mã. Mã ma Ro me mehkra quêt
me pra, ne curia pê kẽn na mehkrĩ.
Mã apẽ mã ma Aprãw hacpỹ mã mõ ne kẽnti nõ jimoac kam xa, ne
ampỳa mã krĩ wỳr irĩt ne cute hõmpun. Mã krĩ atajê kũm, me pjê kũm pit
kàj mã hàpir to mõ, mã cute hõmpun.
Pê Xarakwỳj mã Ixac pỳm
ã Pahpãm te me Aprãw me Xarakwỳj mã ihkra to hũjahkre ita
ihtỳj cumã ihpỳm, caku pyxit jirô pê. Mã Aprãw te cumã haprỳ
to Ixac, ne haprỳ ita jũjarẽn xà pê “Ipicxar”. Mã Xarakwỳj te amji jarẽn
mea mã, me ijakryte ame acxa — hajỹr.
Mã ramã Ixac kàre to mõ, ne cute ihkà jicu. Mã cute ihkà jicu pyrên
hũm pê Aprãw apu hakry, ne cute me to amji pyràc xà kôt, cumã amji kĩn
Mã Ixamar pê Hacakwỳj kra ata, cama apu Ixac mãn kêanre to mõ. Mã
Xarakwỳj te ahna hõmpun, ne kam hapac, ne apu kam incryc ne impjên
— Ixac me hũm, imã atyc jirô pê Hacakwỳj kra pê Ixamar ita te amji
mã acukrêj nõ pyr na to prãm nare. Cwỳrjapê ca ha ma inxi me ajwar jũ
kam mehkujate, quê me mõ — hajỹr.
Mã Aprãw mã ahna ihkĩn nare, ne ihpeacre. Mã ma apu jũ kam
amehkujahêc caca.
Mã Pahpãm te ita to cumã ihcakôc ne cumã:
— Gapacta ne jũ kam Hacakwỳj me ihcãmter kujate. Wa ha pa me
hamã, quê ha hanea cupê me hàhtôa xakat — hajỹr.
KAM TO IHTẼM XÀ JÕ KÀHHÔC 21
Mã Aprãw te impar ne ma Ixamar me inxi kujahêc, põ kam me
hamreare ata wỳr. Mã curia mehkrĩ, mã ihtỳj Pahpãm me hamã. Na pê
cupê me hàhtôa xakat ne ihtỳj ajco mehkjêjêa tàmxwỳ tàmxwỳ me, me
Pê Pahpãm Ixac na, Aprãw capi
e ahna caku jàhtô nare mã ramã Ixac kàre. Mã Pahpãm te,
Aprãw te to amji mã ihhimpej na capi, ne hahkre pej prãmte
— Por akra Ixac pyxit peaj ne amã ihkĩnti ata, ca ha to mõ, ne ate to
ikam gapac xà na, imã ihcura. Ca ha to mõ, wa ha amã Morij jõ pjê ata
jahkre, ca ha hàhkà jakôt atajê nõ na ihcura, ne imã to capa — hajỹr.
Mã apẽ mã Aprãw jỹr, ne cute to pĩ cahhêc, cute to cuhôn xà caxuw,
ne cawrô cahàcre kam haxwỳr. Ne cute Ixac japrôr, ne ma amji kôt
cute cumã me hàpên catêjê to ipijakrut ne to mõ. Ne cute me mõar to
me amcro incrê jirô pê mã ri Aprãw te pjê ata pupun, ne cute cumã me
hàpên catêjê itajê mã:
— Ita ri me ahtwỳ, cawrô cahàcre na. Wa ha ma ikra me mõ, ne ame
amji jarẽn jirô pê, wa ha hacpỹa ne me amji jaxà — hajỹr. Ne Aprãw te
Ixac jikre kam pĩ pre xir mã ma to mõ. Mã Aprãw te cuhy me wapo pyr,
ne ma ajwar me mõ.
Mã Ixac te carà cahàcti hôhti japên, ne hũm cukij ne cumã:
— Inxũ, ihtỳj pamã wapo ne pĩ, ne jõ ri mã carà cahàcti hôhti ita, pahte
to Pahpãm kam pajapac xà caxuw? — hajỹr.
Mã Aprãw cumã:
— Quê ha Pahpãm pamã ihnõ — hane.
Ne por Pahpãm te cumã pjê jahkre ata wỳr me cator, mã Aprãw te
ajpẽn jipy kẽn jakôt, ne kam pĩ jaxwỳr. Ne cute Ixac cajpre, ne pĩ jipy hir.
Ne caxuw wapo pyr, ne ramã cute Ixac curan xàa kam, mã côjkwa pĩn
Pahhiti te ihkrãhhia kam Aprãw mã:
— Aprãw! Aprãw! Akra curan nare! Ita kôt wa ite, ca ampeaj kam
ikampa na, gahkre pej. Ampo na? Ate imã akra pyxit peaj ata jõr xà
caxuw ajmãr ihcuran — hajỹr.
Mã Aprãw rĩt, ne cute carà cahàcti hôhti xũmti te hĩpàr to ahkêt na hê,
ne to hãm na hõmpun. Ne cute ihpro ne ihcuran, ne kẽn jipy hir ne to
caxàr, cute Pahpãm mã hõr xà ata caxuw.
Cwỳrjapê ri Pahhiti te hipêr Aprãw to impejti na amji ton, ne cumã
ihtàmxwỳ jàhtôa ne hõr na amji ton.
KAM TO IHTẼM XÀ JÕ KÀHHÔC 24
Ne hanea ne Pahpãm te cumã amji jarẽn, ne cumã:
— Ỹuỹ Aprãw, ca ate ito amji mã ahimpej, cwỳrjapê wa ha krĩxàre
jàhtôti atajê cunea to impejti ne, atàmxwỳ itajê cwỳrjapê. Quê ha
krĩxàre itajê ihtỳj, pom ite me atàmxwỳ to impej ita na, quê ha me ina
ahwỳ — hajỹr.
Jirô pê mã ri Aprãw me, Ixac me, cumã me hàpên catêjê me, cute hacpỹ
mã ikre wỳr me amji jaxàr.
Pê Ixac me Repecakwỳj hikwa tuw
cute cumã me hàpên catêjê jõ pahhi kujahêc, quê ihcãmter mã ihprõ
japên to mõ. Nãmri cumã Ixac te curi jũm cuprỳ me hikwa na to prãm nare,
ne hõ pjêa pê Pjêncràti jõ pjê rũm, jũm cuprỳ me Ixac jikwa na to prãm.
Mã cumã hàpên catê ita te cawrô cahàcti kô jarôti pê camer ita to tej,
ne kam ampo kĩn xà to hipu tu, cute cuprỳhti ata jahpan xà na hũm
mã hõr xà caxuw, ne ma to mõ. Mã jũ mã ahna amcro te, mã Aprãw na
mehkwỳ jõ krĩ mã to cator. Ne cute Pahpãm mã ihcakôc, cute cumã cahãj
cuprỳ ata jahkre prãmte. Ne cute ihwỳr to hajỹr he:
— Ỹuỹ, me ijõ Inxũ pê Pahpãm. Ca ha ite Ixac mã hĩxi nõ mã icator na
itehcajpa to hane he. Quê ha jũm cuprỳ te cawrô cahàcti pê camer mã cô
kwỳ jõr prãm ata pê, quê ha Ixac prõ — hajỹr.
Ne cormã Pahpãm mã ihcakôc to hỹr kwỳa kam, mã me cuprỳ nõ impejti
japrỳ te Repecakwỳj ata curi cator. Pê cupê Aprãw na mehkjêjê cahãj nõa.
Mã hàpên catê ita te cô na ihwỳr, cute to ihkõm prãmte. Mã cute cumã hõr
jirô pê cute camer mã kwa pĩn cô kwỳ to hàpir na amji ton. Me ajkaam mã
hàpên catê ata te, Pahhiti te Repecakwỳj capi na hahkre pej pyrentu.
Mã cute cumã hapac jakrô xà jõr, ne hanea ne cumã wakỳre pràti pê ôr
te ihpa xê xà to ipijakrut ne hõr. Ne ihcukij to:
— Xà hõtpê gũrkwa kam imã ijõt xà nõ — hajỹr.
— Hõtpê — hane.
Mã hàpên catê ita te Pahpãm te ihtehcajpar pyrên hakryti na cumã
amji jarẽn. Jirô pê mã ri, ma Repecakwỳj kôt mõ, hũrkwa wỳr. Ne cute
Repecakwỳj tõ pê Rapãw mã mõr xà atajê cunea na amji jarẽn partu. Ne
hanea ne cute Pahpãm te cumã Repecakwỳj cuprỳhti ata pê Ixac prõ na
to ihhimpej na harẽn.
Mã hũm me Rapãw pê ihtõ te hàpên catê ita mã Repecakwỳj to mõr xà
na hahkre. Mã hanea ne ihtỳj ihkôt ihkràr. Mã hàpên catê ita te hũkjê mã
cute ampo jõr xà atajê jõr par, ne caxwa mã curia hõt.
KAM TO IHTẼM XÀ JÕ KÀHHÔC 24
ma Repecakwỳj kôt ihtehcajpar catê cahãj nõ ita mõ.
Ne amcro nõ na ramã pyt xàr xàa wỳr, mã Canãn jõ pjê kam Ixac ma
apu põ pê, Pahpãm mã ihcakôc to mõ. Ne irĩt ne cute ramã camer te
hapôj to ipa na hõmpun. Mã Repecakwỳj camer pê wrỳc, ne cute Aprãw
mã hàpên catê ita cukij ne cumã:
— Mẽr jũm xũmre mã põ pê apu mõ, ne ajpên me pahcajpar to tẽ
ita? — hajỹr. Mã cumã:
— Ijõ pahhi Aprãw kra ri ajpên tẽ — hane.
Mã cute cupẽhkà to ihkuc pro. Pê mam cute me amji kam hapac xàa na
cute cupẽhkà to ihkuc pro, ihpahàm cupate.
Mã hàpên catê ita te Ixac mã mõr xà ata cunea na amji jarẽn par.
Mã ma Ixac te inxyrxwỳ krĩ xà wỳr Repecakwỳj japrôr, ne cute to amji
mã ihprõ kĩnti ata.
Pê Aprãw na caku jàhtôa pê xẽj ne ihkôt xetẽnta ne ihkôt xĩc ne ramã
ihweaj ne ty.
Pê Repecakwỳj mã Exaw me Jaco pỳm
e caku te winti jirô pê mã ri Ixac me Repecakwỳj mã mehkra
pijakrut hiahpuro. Ne cormã inxi tu kam me jêt kwỳa kam, pê
Pahpãm inxi mã me to hũjarẽn to:
— Krĩxàre xakat pijakrut ne atu kam harij, quê ha pyxit ne ihnõ jirôa
pê carôt tỳj. Ne por carôt tỳj ata pê, quê ha hapu na ihpỳm ata, ne ihtỳj
cupê mam ihpỳm ata jõ pahhi — hane.
Pê jũ mã ahna amcro pê cumã ihkra xũmre ajkrut ne ihpỳm. Ne pê
mam ihpỳm ata mã haprỳ to Exaw ne hapu na ihtõ ita mã Jaco. Ne pea
ajwar mehkà. Ne pê Exaw into capôc, ne ampeaj kam cumã hũjahêr
prãm, ne cupê põ jõ xũmre. Ne Jaco pê amji mã ampejti ne hõtpê ajco
ikre pua na ampo to ajpa. Pê Ixac mã ampeaj kam Exaw kĩn, ne hĩxi mã
ampeaj kam Jaco kĩn.
Pê Ixac Jaco cajrẽn
amcro nõ na Exaw mã harkwa to:
— Ramã ita caxuw iwej, ne wa ha itỳj amcro nõ na ty. Ne ityc xwỳjrea
na, ca ha gõ cuhê me gõ kruw cwa, ne ma põ mã to mõ, ne imã ampo
KAM TO IHTẼM XÀ JÕ KÀHHÔC 28
cura, ne hĩ to imã jũ na wa ha cukrẽ, ite amji mã hàn xà ata na. Jirô pê
mã wa ha itỳj acajrẽn to acũmpejti ne. Nãmri apê ri mam kà — hane.
Mã Repecakwỳj te ihcakôc xà ita na impar, ne Jaco mã hũjarẽn, ne
ihkujahêc, quê carà cahàcre to ajkrut ne to mõ ne ihcura. Ne cute Jaco
mã harkwa to:
— Cu ha apãm wej to tũm mã pahhêj. Wa ha cumã hõ to cuxwa, quê ha
cukrẽ, ne Pahpãm mã acajrẽn to acũmpejti ne, Exaw cupyre mã — hajỹr.
Mã Jaco te inxi par pyrentu, ne Exaw kà mã amji jaxàr, ne cute carà
cahàcre kà to amji mã hitô kà, mãr quê cupê Exaw pyràac ne ihpa hôhti
ne. Ne ma hũm wỳr hõ to mõ, por curi hikwa xà ata ri, ne cute cumã:
— Inxũ, to jỹ ne apà, ne icajrẽn — hajỹr. Mã hũm te ihcukij to:
— Me anõ mã ca? — hajỹr. Mã cumã:
— Ipê acãmter kà pê Exaw — hane.
Mã nee ajmãr hũm te cupê Exaw na amji jarẽn xà ata na impar nare.
Ne cute ihcukij to ipijakrut. Ne cute ihpa cupên ne ihtỳj apu amji mã to
Exaw. Ne cute hõ ita krẽr jirô pê, cute Pahpãm mã Jaco cajrẽn pejti to
ihcajrẽn to hajỹr he:
— Pahpãm gõtpê gàhkre ita mã ta gõ, ne kam ihhy to hàhtôa ne. Ca ha
gakràj cati mãr quê me hàhtôa ne cama me amã hàpên catêjê na me ipa.
Ne ca ha atỳj apê me akjêjê jõ pahhi. Ne por jũmjê ame ato kêanre atajê,
quê ha Pahpãm hanea ne jũmjê ame to kêanre ne. Ne por ame ato impejti
atajê, quê ha hanea ne jũmjê ame to impejti ne — hajỹr. Ne cute ihcakôc
jicu, mã ma Jaco cator.
Mã hakàn pê Exaw hõa to hũm wỳr cator, ne cute cumã:
— Inxũ, to jỹ ne apà, ne icajrẽn — hajỹr. Mã hũm te ihcukij to:
— Ipê acãmter kà pê Exaw — hane.
Mã Ixac te amji mã ihhêj na amji jahkre pej pyrentu, ne to amji jigẽc
hyr, ne apu ihtertet. Ne jũ wỳr quê cute Jaco cajrẽn xà ita hacpỹ ne cupê
capa. Mã Exaw te incwỳr kam ihtẽm, ne hũm mã incwỳr kam amji na
hàhwỳr, mãr quê Pahpãm mã ihcajrẽn.
Mã hũm te cumã:
— Mam iwỳr atõ te amji to hapu na kjê cator, ne cute imã ihhêj, wa ite
cumã ato impejti xà ita cunea jõr ne to ihcajrẽn cakrô, wa ha itỳj cuxà
acajrẽn — hajỹr. Ne cute ihcajrẽn xà cahàcre, kyre pê impej ata to ihcajrẽn.
Pê Ixac Pjêncràti wỳr Jaco kujate
ã Exaw te hũm tyc jirô pê ihtõ pê Jaco curan na amji ton. Mã
Repecakwỳj te ita par ne cute jũ kam Jaco kujahêc to amji kam
KAM TO IHTẼM XÀ JÕ KÀHHÔC 28
hapac pyrentu. Ne cute Ixac na hàhwỳr, quê mehkwỳ wỳr Jaco kujate,
quê curia hikwa tuw.
Pê Ixac me Repecakwỳj mã Canãn jõ pjê kam mehkrĩ ata jõ pyjê
cuprỳ kĩn nare, na pê ma Ixac Jaco kujate, inquêtti Rapãw jũrkwa wỳr,
mehkwỳa jõ pjê japrỳ te Pjêncràti ata wỳr.
Pê Pahpãm Jaco mã amji to awjahkre
Mã Jaco ma me hũmjê jũrkwa pê cator ne mõ, Pjêncràti jõ pjê wỳr. Ne
cute mõr to pyt ne nõr xà ata na cator. Mã ahna caxwa mã nõ, ne cute
kẽn to, amji mã ihkrã japat xà ton, ne to ihkrã japat ne to nõ ne gõr, ne
Mã ipimtir ita kam, cute côjkwa wỳr me hàpir xà pupun, mã ma côjkwa
mã hàr. Mã Pahhiti jarkwa na memprar catêjê ihkôt me api ne me irôrôc.
Ne cahi na Pahpãm xa ne cute cumã harkwa to:
— Ipê Aprãw Pãm Cati, me Ixac Pãm Cati. Ne pom ca pjê kam nõ ne
gõr ita, wa ha amã cugõ, ne hanea ne me atàmxwỳ mã cugõ. Quê ha me
atàmxwỳ itajê pê pjênxôm carôt pyràac, ne ampeaj kam me hàhtô. Wa ha
pyt japôj xà me, pyt cjêj xà me, pjê cunea kôt me cucrà.
ha itỳj acahê na apu ipa, ne jũ ri apu amõr xà ata na, wa ha itỳj gamã, ne
hacpỹa mã ate amji jaxàr na ato, ca ha pjê ita wỳr hacpỹ mã amji jaxà.
Ne nee wa ha gicu nare, ne por ite ahna amã icakôc xà ton ata, wa ha itỳj
amã to — hajỹr.
Mã ipimprar, ne cute amji mã harkwa to:
— Ampeaj kam ri Pahpãm pjê ita kam apu mõ, wa nee ite ita ri ipa xà
ita na hahkre pej nare. Ampeaj kam imã pjê ita cupa. Pjê ita pê Pahpãm
jũrkwa mã hàr xà, côjkwa wỳr — hajỹr.
Ne Jaco awcahti xà wỳr hỹr, ne cute kẽn te ihkrã japat xà ata jarẽc
ne hãm, ne Pahhiti te kẽn to hõ tekjê xà caxuw hipy ampo cacô incoti
ata jaxwỳr. Ne cumã haprỳ to Peter, ne me harkwa na hũjarẽn xà ata te
“Pahpãm jũrkwa”. Jirô pê mã ri cute amji mã harkwa to:
— Quê ha Pahpãm te ampeaj kam ikôt ipa, ne apu ipa xà itajê
me, ijõ me, ikà me, ipej pêa mã inxũ me inxê jũrkwa wỳr ito amji
jaxàr na, quê ha cupê ijõ Pahpãam to ijõ Pahpãm, na wa ha itỳj
to amji mã ihimpej ne cumã apê. Ne pom kẽn xa ita pê quê ha
Pahpãm jũrkwa. Ne pa wa ha ijõtpê Pahpãm mã ampo gõ. Quê ha
imã ampo tej, wa ha cumã pyxit ne cugõ, quê ha imã ihcahhur
ahtwỳ — hajỹr. Ne cute amji jarẽn ita jirô pê mã, ma ihtẽm xà ita
KAM TO IHTẼM XÀ JÕ KÀHHÔC 29
Pê Jaco Raquewkwỳj me hikwa tuw
e ahna amcro jàhtôa jirô pê mã ri, ma inquêtti jõ pjê wỳr cator.
Ne ampỳa mã cute kwa pupun. Mã jũm te kẽn to kwa kre ryti
ata jihê, mã xa. Mã carà cahàcti hôhti jamãr catêjê ihtỳj mehkrĩ, ne me
jũm pahtỳjti te hihê mẽn na me hikaj.
Mã Jaco me hỹrmã cator, ne cute mehcukij to:
— Hàpà! Xà ajkĩ gõtpê me anõ te Rapãw jahkre pej? — hajỹr. Mã me cumã:
— Ỹuỹ — hane. Mã ramã ihcaxwỳj Raquewkwỳj ajpên carà cahàcti
hôhti to mõ. Ne curi to cator.
hôhti mã cô kwỳ jõr na, mehtehcajpar prãmte. Jirô pê mã ri cute cupê
Raquewkwỳj jũkjêa na cumã amji jarẽn, ne apu hapête amrã.
Mã ma hũm jũrkwa wỳr, hũm mã harẽn to ipicahur, ne cute cumã
harẽn. Mã Jaco wỳr hũm pê Rapãw cator, ne cute ihcajpar, ne haprôr ne
hũrkwa kam, cahê na hàhhuc prãmte cute huwahi. Ne Rapãw pê Jaco
Mã curia Jaco jàhhuc, ne apu inquêtti mã hàpên to ipa. Mã ahna
putwrỳ pyxit jirô pê mã ri Rapãw te Jaco cukij to:
— Ampo na ca ha ihprãm, imã gàpên jahpan xà na? — hajỹr. Mã Jaco
— Wa ha hapu na akra cahãj pê Raquewkwỳj ata na amã ijàpêan to
caku to xet — hane.
Pê Jaco mã Raquewkwỳj kĩn, ne ahna cumã amji to prãm, na pê ihtỳj
cume hikwa to prãm. Pê Rapãw mã ihkra cuprỳ cahãj ita ajkrut peaj,
Rijakwỳj me Raquewkwỳj.
Mã Jaco te caku te xet kam Rapãw mã ihkra cahãj na hàpên, jirô pê mã
— Hã, hamre imã iprõ gõ, nãmri ramã pahte amji mã amcro hyr xàa
kam hàhhuc — hajỹr. Mã Rapãw te curi pjê ata kam, mehkrĩ atajê cunea
to cuprõn, ne me cumã amji kĩn ton.
Mã caxwa mã Rapãw te aracri ihkra Rijakwỳj japrôr ne ma to mõ,
ne cute Jaco mã hõr. Mã nee Jaco te awcapàtkô kam, cupê Rijakwỳj na
hahkre pej nare, ne ihtỳj apu to Raquewkwỳj. Mã ahna apẽ, mã cormã
cute Rapãw te cumã ihhêj na hahkre pej.
Mã Rapãw te cute me amji ton xàa na to hajỹr na, cormã cumã ihkôt
harẽn to impej, quê nee mam ihkra ita xwỳjrea na cumã hapu na ihkra
ita jõr, quê cume hikwa nare. Ne hipêr cute Jaco me ajpẽn par, cute
Raquewkwỳj na hipêr hàpên to caku to xet prãmte.
KAM TO IHTẼM XÀ JÕ KÀHHÔC 29
Mã amcro te xet jirô pê cute hanea ne cumã Raquewkwỳj jõr, mã Jaco
te Raquewkwỳj me hikwa jirô pê mã, hũm mã hàpên to caku to xet.
Ne pê Jaco mã ihprõ ajkrut atajê kam, mehkra xũmre tôxi ne hanea ne
Ximãw me, Rewi me, Juta me, Ixaca me, Xepurõ me, Joje me, Pẽnjamĩ
me, Tã me, Naptar me, Cate me, Axer.
Pê Pahpãm Jaco japrỳ to antuw, Ixaher wỳr
ê Pahpãm caku te cwatôxi kam Jaco to impejti, ne cumã
ihparxare jàhtôa ne cugõ. Mã ma Jaco inquêtti jũrkwa pê
cator, ne ma hũm jũrkwa wỳr hacpỹ mã cute amji jaxàr. Ne mehprõ me,
mehkra cunea to mõ, cumã me hàpên catêjê me, hõ parxare cunea to mõ.
Ne ma, por pjê kam ihtõ Exaw ihkrĩ ata wỳr me mõ.
Mã caxwa ri Pahpãm te jũm xũmre na amji ton ne Jaco wỳr cator, ne
cute me ajpẽn cujtêan to côjkwa caprêc. Mã hũmre nõ ita te nee Jaco mã
hũcanãr nare na amji cajpẽr, ne hapôr hi jagãn, cute cuprõan kam, ne
cupê to ipicapôn.
Mã hũmre pê Pahpãm ata cumã:
— Cama imã hikra, wa uu ne tẽ, ramã apẽ to mõ he — hane.
Mã Jaco cumã:
— Wỳr wa ha, ate imã ihcunea to impejti na amji ton nare kam, amã
hikra — hane.
Mã hũmre ita cumã:
— Imã amji japrỳ jarẽ — hane.
— Ipê Jaco — hane.
— Hamre, hipêr apê Jaco nare. Ampo na? He gaprỳ ita kôt harẽn xà
pê “Ihhêj xi”. Ne ita caxuw apê Ixaher. Ampo na? He gaprỳ ita kôt harẽn
xà pê “Pahpãm me cute ajpẽn cujtên”. Ampo na? Ca ate ipê côjkwa kam
Apãm Cati me ajpẽn cujtên, cwỳrjapê ca atỳj, me hũmre me, me Apãm
Cati tohjê — hane.
Mã Jaco te ihcukij to:
— Jũ mã ri gaprỳ te? — hajỹr.
Mã hũmre ita cumã:
— Ampo na mã ca apu ijaprỳ na icukij? — hane. Ne pea cute Jaco mã
Mã Jaco te pjê ata mã haprỳ to Paniher, ita jarẽn xà te “Pahpãm kuc”.
Ne cute amji mã:
KAM TO IHTẼM XÀ JÕ KÀHHÔC 33
— Wa ite Pahpãm pupun ne cormã itĩar — hajỹr. Ne pyt cator, mã ma
me mõr xà ita na me mõ. Ne cumã ihkjê xà, mã to jôt to mõ.
Jaco me Exaw hipêr me ajpẽn pupu
irô pê mã ri Jaco te Exaw pupun, mã hỹrmã cute me hũmre
to cwatxẽnta ne me to mõ. Mã Jaco te hõmpun ne ampeaj kam
cumã hũpa. Mã cute amji mã:
— Pê wa cupê ihcajrẽn xà py, cwỳrjapê quê ha ihtỳj hahpan xà na
icura — hajỹr. Na ri Jaco te ihtõ cajpar xwỳjrea na mam cute cumã ampo
jõr xà atajê kujahêc. Ne hapua na mehkra to me mõ. Mã Jaco mam ihkrãa
ri mõ, ne Exaw cuna mã hõpôrpo ne ihpỳpỳm to xet.
Mã Exaw ma hỹrmã ipicahur, cute ihcajpar prãmte. Ne cute me ajpẽn
cajpar, ne me ajpẽn cahôr, ne me ajpẽn japête ame amrã. Mã Exaw rĩt ne
cute pyjê atajê me, me ahkrare itajê pupun, ne Jaco cukij ne cumã:
— Mẽr jũmjê mã akôt me mõ itajê? — hajỹr.
Mã Jaco cumã:
— Pahpãm te ri ipê cumã hàpên catê ita mã mehkra itajê jõr — hane.
Mã me hàpên catêjê cahãj me, mehkra me, mehprõ cunea te Exaw cuna
mã mehkõn krã na me hỹr.
Mã Exaw te ihcukij ne cumã:
— Ne mẽr ampo na mã ate amji cumam ampo jàhtôa to me hũmre
kujahêc, por wa ite mehcajpar atajê? — hajỹr.
Mã Jaco cumã:
— Wa ite amji to acajpuaw prãmte, ite amã ampo jõr xà atajê kujahêc,
mãr ca nee ikam acryc nare — hane.
Mã Exaw cumã:
— He imã hàhtôa to hàhtô, pom amã ampo itajêa ri hanea ne
— Quê ha amã ikĩn na, ca ha atỳj ite amã ampo jõr xà itajê na amji
capa. Ampo na? Wa ite akuc pupun, mã ihhêj rũm akuc ita pê Pahpãm
kuc, na ri ijirôa pê acarôt tỳj. Ne gapacta ne ite amã ampo jõr xà itajê na
amji capa. Ihkwỳa ri Pahpãm te hàhtôa ne imã hõr, na wa ha amã itajê
gõ — hane. Ne pea cute ihhi kwĩn.
Mã Exaw te ampo itajê na amji caxàr, ne cute Jaco mã harkwa to:
— Mẽr hacme, wa ha ma me akôt mõ — hajỹr.
Mã Jaco cumã:
— Amã, imã cormã ikra kryjre na, me hahkre pej. Ne hanea ne imã
pryti cahãjti kà cacô na, amã hahkre pej. Cu ha me to pahkyhkyj, quê ha
KAM TO IHTẼM XÀ JÕ KÀHHÔC 33
nee me hũcanãr nare, cwỳrjapê wa ha hapua na akôt me to mõ — hane.
Ne ma Jaco te Exaw pynãr, ne ma Xucot jõ krĩ kam me hàhhuc cri. Ne ma
Krĩjikre wỳr me mõ ne me cator.
Jirô pê mã ri krĩ ata na pire mã Jaco pê Ixaher te pjê nõ kwỳ japrôr, ne
kam hũrkwa xãm ne kam ihkrĩ. Ne curia ri cute Pahpãm mã me ampo
to caxàr xà caxuw ajpẽn jipy kẽn jakôt, ne ihtỳj kam, cute Pahpãm mã
me ampo jõr xà caxuw ampo pry to me capa. Ne cute cumã haprỳ jõr
to Ererore Ixaher, ita jũjarẽn xà te “Pahpãm Carôt tỳjti ata pê ri Ixaher
catêjê jõ Pahpãm”.
Joje pê Ixaher kra jarẽn xà
ê Raquewkwỳj mã ihkra pỳm ata haprỳ Joje, ne Ixaher pê Jaco
mã pê ampeaj kam Raquewkwỳj kra pê Joje ata kĩn, mehkjêjê
kwỳ jirôa pê. Na ri cute cumã ihkà impejti, crorti, pajapjêhti ton.
Mã mehkjêjê te ramã me hũm te Joje kĩnti ita na me hahkre pej, ne
hũ na ame amji to prãm. Cwỳrjapê pê ma ame Joje curê, ne nee cumã
amehcakôc pej nare.
Mã Joje pimtir, mã ipimtir ita kam pur kam cumã hõ arỳjhy pre ita xa,
mehkjêjê jõ arỳjhy pre cahê na. Pê mam cute me arỳjhy pre xà ata, pê
arỳjhy pre itajê ihcuhhê impejti kam, hõ tekjê cupate cuna mã ihcunea
pỳpỳm, mã hõ tekjê hãm to xa. Ita na ri Joje te mehkjêjê mã ipimtir ita
jarẽn. Mã mehkjêjê te mencryac kam mehcukij to:
— Xà ca ha ajkĩ apê me ijõ pahhi, ne me ito ahimpej, wa ha acuna mã
acupate ame ipỳpỳm? — hajỹr. Ne pea hipêr kam me cumã mencryc picamẽn.
Mã hipêr ipimtir.
Mã pyt me putwrỳ me caxêre mehcunea cuna mã hõpôrpo ne hikwa.
Ne pea cute hũm me, mehkjêjê itajê mã harẽn.
Mã hũm te ihcukij ne cumã:
— Xà wa ha ajkĩ me ipê caxêre pyràc, ne acuna mã acupate me ijõpôrpo
ne ame ijikwa? — hajỹr. Mã mehkjêjê ame kam mencryac to amencryc.
Ne hũm ri cama apu ipimtir jarẽn xà itajê to amji kampa.
Pê mehkjêjê mã Joje curan prãm
Amcro nõ na Joje kjêjê ma Krĩjikre jõ põ wỳr, hũm jõ carà cahàcti hôhti
to me mõ, cute ame hamãr to ipa xà caxuw. Ne me ahna amcro te jũ mãn
jirô pê Ixaher pê me hũm ita te Joje mã hàkjêr ne cumã:
KAM TO IHTẼM XÀ JÕ KÀHHÔC 37
— Me akjêjê kôt tẽ, ma Krĩjikre jõ põ kam ame carà cahàcti hôhti jamãr
to me ipa. Ca ha tẽ ne me hõmpu, jũ mã ri cute me, ne ajpên imã me
harẽn nõ to tẽ — hajỹr.
Mã Joje cumã:
— Ma — hane. Ne ma Krĩjikre jõ põ wỳr tẽ. Mã me hũmre nõ te põ
kam apu Joje mõr na hõmpun ne cumã:
— Jũm mã ca apu hapên to mõ? — hajỹr.
Mã Joje cumã:
— Wa me ikjêjê japên to mõ. Xà ca atỳj ajkĩ imã me harẽ? Jõ ri mõrmõ
ame carà cahàcti hôhti jamãr to me ipa? — hane.
Mã hũmre ita cumã:
— Wa ite me akjêjê itajê impar, mã ijapac kam me amji mã: “Hacme
Mã cute impar ne ma mehkôt mõ, ne Kwapijakrut jõ põ kam me kôt
Mã cute ampỳa mã amji wỳr me hõmpun, ne ihcuran na me amji ton
pyrentu, ne me ajpẽn mã:
— Por ipimtir catê ata ri ajpên tẽ, hacme ne mehcura, ne cô kre crà
itajê nõ kam me cumẽ, ne ampo jàprê te ihkrẽr na, hũm mã me harẽ.
Ne caxi ipimtir ita te jũ na ton ita na mehkôpĩ. Jũ wỳr quê ha me pahto
ihhimpej — hajỹr.
Mã Rupẽn pê mehkjêjê nõa, ma apu Joje curan ita na to ihcaca ne cute
— Cu ha cô kre kam cô nare nõ kam mehtĩar mẽ, ne nee mehcuran
nare — hajỹr.
Ne ampo na mã cute me cumã harkwa to hajỹr? Nee mã ampo na nare.
Harkwa kôt cô kre nõ kam, cute me mẽn, mã ahna ahtũm mã hacpỹa ne cute
ihtẽm, ne aracri amji mã caxàr prãm to, pê mehkjêjê mã harkwa to hane.
Pê mehkjêjê Joje to ihpore na ahpa
Mã Joje cator, mã mehkjêjê itajê te mehpro ne me cupê ihkà impejti ita
caxàr, ne cô kre ryti, kam cô nare ata kam me mẽn. Ne ame kwỳr kur
prãmte, me hỹr, ne pea cute me ampo to hàhpan catêjê kwỳ pupun, mã
cawrô cahàc kô jarôti pê camer kam me pra. Atajê pê ihtỳj ampo to me
hàhpan to me mõ, Ejit jõ pjê wỳr.
Mã mehkjêjê nõa japrỳ te Juta ita te mehkjêjê kwỳ mã:
— Cu ha me pahkjê ita cura, ne nee me ampo pyr nare. Cu ha cama
ihpore na me to ahpa, ne nee mehcuran nare, ampo na cupê me pahkjê
na ri — hajỹr. Hõ, pê me ajpẽn par to hane. Pê nee mehkjêjê nõ pê Rupẽn
ita me cahê na apu mõr nare.
Mã ampo to me hàhpan catêjê atajê me ahnaa me amji to mõ, mã
mehkjêjê itajê te cô kre ita pĩn me Joje caxàr, ne kyre pê me to hũpẽr,
KAM TO IHTẼM XÀ JÕ KÀHHÔC 37
ihpore hy pràti te winti peaj na cute me to hàhpan. Mã ma amji kôt Ejit jõ
pjê wỳr Joje to me mõ.
cumã amji kĩn nare. Mã mehkjêjê te me carà cahàcti nõ curan, ne caprô
to cute ame Joje kà jatom, ne ma hũm wỳr me to pra ne me to cator. Ne
me cumã ihkà pẽr ne me cumã:
— Xà ajkĩ akra kàa mã ita? Wa ite põ kam me cumã icator — hane.
Mã pea, hũm te ihkà pupun pyrentu ne pea apu amrãahti ne amji mã:
— Ampo jàprêa te mõrmõ ihkrẽr — hajỹr. Ne amcro jàhtôa kam cormã
ihkra tyc ata japê xà to ihkrĩ ne amrã. Pê tee mehkwỳ, cute ihkra ita to
hapactu prãmte ame to hahkre. Ne jũ wỳr quê me cupê hũjapê ita cahpêrta.
Pê cahãj Joje kên mã cumẽ
ã ampo to me hàhpan catêjê itajê Ejit jõ pjê kam Joje to me
cator. Ne cute krãhtare jõ pahhi japrỳ te Potipar ita mã ihpore
na me to hàhpan.
Pê Pahpãm ajco Joje cahê na apu ipa rohnỳtti mã. Ne Potipar jũrkwa
kam cute hàpên xà ton xà atajê cunea na ihtehcajpa, ne Joje kôat pê
Pahpãm ajco Potipar jũrkwa to impej. Na pê Potipar Joje to ikre kam me
hàpên catêjê jõ pahhi. Ne pê Pahpãm, Joje cwỳrjapê, ihcunea na ikre ata
to impej. Ne Potipar ata pê ihtỳj Joje to amji mã ihhimpej, ne hũhkra mã
hàpên xà cunea jaxà.
Pê Potipar me hĩxi ita ma Joje pupu, ne cumã ihkĩn, pê ajco te cama
hõmpuu ne cumã:
— Icahê na nõ — hane. Pê Joje ajco cumã:
— Wỳr wa ana amji capa. Ampo na? Apjên te ihtỳj amji mã ito hajỹr, ne
apê ihprõ. Wa nee ikên xà ita mã ixàr nare, Pahpãm cuna mã — hane. Ne
pê ajco amcro cunea kam Joje wỳ.
Mã amcro nõ na ikre kam me hamreare, mã ahte Joje me Potipar me hĩxi
apu mõ. Mã cute Joje kà na ipyr ne ihkjên to mõ, cahê na nõr prãmte. Mã
ma Joje te cupê amji caxàr ne tẽ, mã hũhkra kam ihkà jàhhuc.
Mã apu kam incryc ne apu caràr, ne cute põ pê me hàpên catêjê ame
ipa atajê mã hàkjêr ne me cumã:
icaràr mã cute ijicu ne jũ kam tẽ — hajỹr.
Mã impjên te amji jaxàr, mã cute cumã Joje kà pẽr ne hanea ne cumã
ihhêj xi. Mã pea Potipar te hĩxi hêj xi xà ita kam hapac, ne Joje pro, ne
Ejit jõ pjê jõ pahhi te me hacjên atajê cahê na, me hacjên xà kam haxàr.
Mã putwrỳ jàhtôa kam curi ihcuhhê.
KAM TO IHTẼM XÀ JÕ KÀHHÔC 40
Pê Joje me hacjên xà kam me ipimtir kôt harẽ
jit jõ pjê kam pahhi japrỳ pê Paro ata apu hõ pĩxô cacô capi catêjê jõ
pahhi kam incryc, ne hanea ne apu hõ pãw ton catêjê jõ pahhi kam
incryc. Ne cute ajwar me haxàr, me hacjên xà kam, por curi Joje me hacjên xà
kam xa ata ri. Mã ajwar me ipimtir xà ita to me ipimtir, ne tee apu ihkôt me
hakop to hahkre. Mã Joje te mehpeacre na me hõmpun, ne me cumã:
— Ampo na mã ca ita kam ame apec? — hajỹr.
— Wa me ipimtir, ne jũm quê ajte me imã me ipimtir itajê kôt hakop ne
harẽ? — hane.
Mã Joje me cumã:
— Pahpãm mã ri me apimtir xà itajê jahkre pej, ne ihtỳj imã harẽ, na
ca ha me imã apimtir xà itajê jarẽ — hane.
Mã pĩxô cacô jõ pahhi te cumã amji jarẽn ne cumã:
— Wa ipimtir, mã pĩxô kre xà kam pĩxô krô crê ne ihcuhhê. Ne pea
kam irã ne kam hô. Ne ramã imã Paro kõm xà xa, wa ite pĩxô pyr, ne kam
hatên, ne Paro mã hõr, mã cute to ihkõm — hajỹr.
Mã Joje cumã:
— Apimtir kam pĩxô krô incrê ita pê amcro incrê. Quê ha ana amcro
incrê, quê ha acator na Paro me cumẽ, quê ha me acator. Ca ha hacpỹa
mã mam gàpên xà ata to apê. Ma ito amji japackre, ne Paro mã ijarẽ.
Ampo na? Wa rỳ mã nee me hacjên xà ita kam ixãm nare. Ne nee ite
ampo kên ton nare, ixàr xà ita caxuw, me hacjên xà mã — hane.
Mã pãw ton catêjê jõ pahhi te hajỹar, ne Joje mã ipimtir ita jarẽn partu,
to mõ, mã cuwênre pra, ne cute ikrã kam ihcunea pin partu — hajỹr.
Mã Joje cumã:
— Pom kàhàre incrê ita pê amcro incrê. Quê ha ana amcro incrê ita
kam, quê ha Paro akrã jakep na me cumẽ, quê ha me akrã jakep, quê ha
cuwênre gĩ krẽ — hane.
Ne amcro incrê ata kam pê Paro pỳm xà jõ amji kĩn jõ amcro. Mã cute
me cumã me hàpên catêjê pijakrut itajê cator na me mẽn, mã cute me
cator, me hacjên xà pĩn. Mã cute pĩxô cacô jõ pahhi mã hacpỹa mã hàpên
xà jõr, ne cute pãw jõ pahhi krã jakep na me mẽn, mã cute me ihkrã
jakep ne mehcuran. Mã Joje te me hacjên xà kam hũjarẽn xà ata na, cute
me hõmpun. Mã Joje te amji jarẽn na, pĩxô cacô jõ pahhi mẽn, mã ajte
nee cute Paro mã harẽn nare, ne cama to hapac kêt.
KAM TO IHTẼM XÀ JÕ KÀHHÔC 41
Pê Joje pjê jõ pahhi pê Paro mã ipimtir kôt harẽ
e pea cute amji to caku to me ipijakrut, mã Paro pimtir. Ne
ipimtir ita kam ma Nir jõ cô cahê na xa. Mã pryti cahãjti jicotti
itajê te xet, ne cô pĩn hàpir, ne apu ahtu kur to ipa. Mã hanea ne ihkôt
cahãjti kwỳ kôkôtre, ihhire atajê te xet, ne cô pĩn hàpir. Ne pea cute
impejti, jicotti itajê cunea pin par. Mã Paro pimprar.
Ne hacpỹa mã hõt ne hipêr ipimtir xà ita te hajỹr. Ipimtir ita kam ri
cute põhy cahkô pyxit kam ihte te xet pejti, xwa pejti pupun. Ne hanea
ne ihte te xet kêanre, xwa nare, ihkrôkrôcre itajê japôj na hõmpun. Mã
ihkêanre itajê te impejti te xet itajê cunea pin par. Mã Paro hacpỹ ma mã
ipimprar, ne ihkrã pictor tu ne nee hõt nare, ne ipimtir ita to pit mã amji
kampa, ne irĩat na ahna apẽ.
Mã cute Ejit jõ pjê jõ xũmre krã kreti te me amji jahkre pejti atajê
cunea na hàhwỳr, mã cute me cuprõn. Mã cute me cumã ipimtir itajê
jarẽn, mã nee jũm te cumã ipimtir itajê kôt harẽn nare.
Mã cormã pĩxô cacô jõ pahhi te Joje to amji japackre, me hacjên xà
Mã Paro te me hacjên xà pĩn Joje na hàhwỳr. Mã cute to hama hô mẽn,
ne ihkà to hàhpan, ne ma Paro wỳr cator, ne cuna mã xa. Mã Paro Joje
— Wa ipimtir itajê to ipimtir, mã nee jũm te imã ipimtir itajê nõ kôt
harẽn nare. Mã cute, ate atỳj me cumã me ipimtir kôt harẽn na, imã me
garẽn. Na wa ite ana ijàhwỳr — hane.
Mã Joje cumã:
— Wỳr wa amjia kôt amã harẽ, quêt ijõ Pahhiti, côjkwa kam ihkrĩ ata,
quê ha imã apimtir ita kôt harẽ, wa ha cormã amã harẽ — hane. Mã Paro
te Joje mã hõt kam ipimtir itajê jarẽn partu.
Mã Joje cumã:
— Pom gõt pijakrut ita, quê ha hũjarẽn to hane. Pom pryti cahãjti pejti
itajê me põhyhti pejti itajê pê caku kam ampeaj kam me cumã me hõ ata
pyràc. Ne pom pryti cahãjti te xet kôkôtre itajê, me põhyhti te xet kêanre
itajê pê ri prãm jõ caku te xet ata pyràac.
— Quê ha caku te xet itajê kam ihtỳj ame hõ kur to ipa. Ne hapu na
caku te xet ita kam, quê ha prãm ihkêanre ne. Quê ha caku kam me
cumã prãm kêanre xà ata kam, quê ha nee ame mam caku pejti atajê to
me amji japackre nare. Cwỳrjapê ca ha Paro, atỳj jũm te amji jahkre pejti
ata japê, quê ampo hy catia ne to cuprõ, ne haxwỳr xà kam haxwỳ, por
caku jahkre kêatre kam prãm te hajỹr xà atajê caxuw — hane.
KAM TO IHTẼM XÀ JÕ KÀHHÔC 42
Pê Joje pê pahhi, Ejit jõ pjê kam
Joje te Paro japackre xà ata na cumã impejti ne cumã ihkĩn, mã cute to
amji kam hapac, ne amji mã:
— Ihhêj ne côjkwa kam Pahpãm te Joje mã, cute amji jahkre pejti jõr.
Cwỳrjapê wa ha me cupê ijarkwa kôt pahhi catêjê jõ pahhi na hãm —
hajỹr. Ne cute cupê me hõ pahhi xà caxuw cumã hũhhi na hê xà caxàr ne
cumã hõr, ne hanea ne cute cumã pahhi kà impejti jõr, mehcunea te cupê
Paro mã hàpên catêjê cunea jõ pahhi na, me hahkre pej prãmte. Pê Joje
ihpỳm, ne me cumã haprỳ to Manaxê me Eprĩ.
Ne ramã Joje na caku te trĩnta. Mã cute Ejit jõ pjê cunea kam, krĩ cunea
kôt, ampo hy to cuprõn na me mẽn. Mã ihtỳj ihkôt me amji jacjê. Mã
caku te xet ita kam ampeaj kam me cumã hõ cati ne hàhtô ita kam, nee
me to ipipẽn nare, ne ahnaa me haxwỳr. Ne Joje te ampo hy to ikre kwỳ
jàhtôa to hipu par.
Pê Ejit jõ pjê kam prãm cati cato
e caku te xet ita kam hàhhuc, mã hamre, pjê cunea kam ampo
cunea tyc par, ne ampeaj kam prãm cati.
Na ri ma Joje wỳr mehcunea me pra, cute me ampo hy japrôr prãmte.
Mã hanea ne ampỳa mã amehkrĩ atajê te hajỹar, ne me hapôj. Ne me
cupê ihpore jamre par, mã cute me hõ parxa to, ihpore na me hàhpan
kam mehtẽm, mãr quê ame to me hõ pê ampo hy japrô. Ne me cupê pryti
jamre par, mã ma cute me hõ pjê to, ihpore na me hàhpan kam ihtẽm,
ampo hy caxuw.
Pê Joje Paro mã ajco ampo itajê cunea japrôr to ipa. Mã hamre, Paro
Ejit jõ pjê cunea to hõ tekjê ne to hõ pjê. Ne Joje pê ri me hõ pahhi catêjê
Pê Canãn jõ pjê kam prãm
e pê hanea ne Canãn jõ pjê kam prãm ata cato. Mã Jaco pê
Ixaher te caku kam prãmti ata kam, Ejit jõ pjê kam ampo hy me,
KAM TO IHTẼM XÀ JÕ KÀHHÔC 42
me hõ jarẽn par. Mã ma Joje kjêjê atajê me ampo hy japrôr to me pra, Ejit
jõ pjê wỳr. Mã hapu na ihkjê Pẽnjamĩ ita ikre kam hũm me hàhhuc. Mã
Ejit jõ pjê kam mehkjêjê kwỳ cator, ne Joje mã amehcakôc.
Mã Joje te mehkjêjê pupun ne me hahkre pej pyrentu, mã nee cute me
Joje pê mehkjê na, me hahkre pej nare. Ne xwỳjê mã pê nee me cumã
amji jarẽn nare, na pê cuna mã mehpỳpỳm, cute amji to mehkryjre
to prãm to. Mã Joje te mam ipimtir nõ ata to amji japackre. Ne cute
— Jũ pĩn mã ca me mõ? — hajỹr.
me ipê hũmre pyxit peaj ata kra pit, wa me. Ne ite me tôxi, ne hapu na
intuwre ita ri curia ikre kam me ipãm me hàhhuc, ne me inõ pê rỳ pêa
mã hamre — hane.
Mã Joje te me cajpẽar prãmte ihhêj ne incryac kam me cumã:
— Me apê me hõmpun catêjê, ca pjê kwỳ to me gàhkĩj prãmte ame
hajỹr to me apa — hajỹr. Ne cute me hacjên xà kam me hacjên, mã me
ahna amcro incrê. Mã Joje te me cumã harkwa to:
— Wa ite me gahkre pej prãmte, wa ha me acapi, mõrmõ ajkĩ me ahêj
xi nare, nare, mõrmõ me ahêj xi. Ca ha me gũrkwa wỳr me ampo hy to
me mõ, ne hacpỹ ne ajpên ate me amji jaxàr xà ata kam, ca ha ajpên me
atõ intuwre ita japrô. Ne ca ha me anõ pyxit ne ahtwỳ, ne me hacjên xà
kam xa, quê ha ahnaa me akwỳ me atõ intuwre ita to me cato — hajỹr.
Mã mehnõ ita japrỳ te Ximãw ita curia me hacjên xà kam hàhhuc.
Mã Joje mã hàpên catêjê te ampo hy to me cumã hàhcuprõn partu, ne
por ihpore to ampo hy pan me hàmjõr ata, cute hacpỹa mã Joje jarkwa
kôt ampo hy cjên xà kam me hir. Mã nee mehkjêjê te me hahkre pej nare.
Ne ma me to mõ. Mã me ahna caxwa, mã cute ampo hy kam mehpore mã
cator, ne ampeaj kam me cumã amji na pa, mã cute amji mã me harkwa to:
— Jũ na xà na mã Pahpãm te me pahto hajỹr? — hajỹr. Ne me hũrkwa
mã me cator, ne cute me hũm pê Ixaher mã mehcunea jarẽn par.
Mã cute harkwa to:
— Ramã nee Joje ipa nare, ne Ximãw nee ita ri apu mõr nare, ca ramã
hacpỹ mãa mã Pẽnjamĩ to me amõr prãm cakrô, ca ha nee me to amõr
nare — hajỹr.
Pê hipêr Ejit jõ pjê wỳr me mõ
ã jũ mã me ahna putwrỳ te mã me cupê, por cute me hõ japrôr
ata jamre. Mã Ixaher te mehkra mã:
KAM TO IHTẼM XÀ JÕ KÀHHÔC 43
— Hacpỹ mã me amji jaxà, Ejit jõ pjê wỳr, ne hipêr me ampo hy kwỳ
Mã Juta te hũm mã:
— Ejit jõ pjê jõ pahhi ma ame ikjê intuwre ita to me imõr nare ita na,
me ito ihcaca. Jũ wỳr wa me Pẽnjamĩ japrôr nare ne me mõ — hajỹr.
Mã Ixaher te amji kam hapac, ne amji mã harkwa to:
— Jũ wỳr cu ita pê me amji pytà, mẽr pahhi ita mã ate me ampo jõr xà
impejti to me mõ, ne hanea ne me Pẽnjamĩ to mõ. Quê ha Pahpãm pahhi
ita cuna mã, cumã cute amji kam hapac xà nõ xi, quê ha ihtỳj Ximãw me
Pẽnjamĩ to tojnõ, quê ha me amji jaxà — hajỹr. Mã ma hipêr Ejit jõ pjê
Pê Joje hipêr mehkjêjê pupu
Ne ma Joje pê ihtõ wỳr me cator. Mã Joje te mehkôt Pẽnjamĩ pupun, ne
cute cumã hũrkwa jamãr catê mã:
— Quê ha me hũmre itajê ita kam ijũrkwa kam me apà, na ca ha me
hàpàn xà caxuw me haprô — hajỹr. Mã ma cumã hàpên catê ita te me
haprôr ne me to mõ, Joje jũrkwa wỳr. Mã ampeaj kam me cumã amji na
pa. Ampo na? He ihtỳj ampo hy cjên xà kam ihpore ata na ame amji na
amjĩ na ri. Ne cute me Joje mã hàpên catê mã, por ampo te hajỹr xà ata
na, me amji jarẽn.
— Ame pa nare, me Pahpãm pê me amã ihpore ata gõ, ne ampo hy
jõ pore, pê wa ramã cupy — hane. Ne cute Ximãw cator, me hacjên xà
pĩn, ne ma Joje jũrkwa kàhti ata wỳr me to mõ. Mã Joje te me ahna amji
caxàr, mã cuna mã mehpỳpỳm par, jirô pê mã ri cute ame cumã ampo jõr
xà atajê jõr.
Mã cute mehcukij to:
— Xà cormã me apãm ita tĩar? — hajỹr.
— Ỹuỹ, cormã ihtĩar ne impeaj, ne cama ramã ihwejtu — hane.
Mã apu Pẽnjamĩ pupu, ne cute me cumã harkwa to:
— Xà atõ ita pê mã me acahhur? — hajỹr.
— Ỹuỹ — hane. Mã Joje te hapu na mehcahhur pê ihtõ ita mã harkwa to:
— Ikra, quê ha Pahpãm ato impej — hajỹr. Ne ramã me kam incwỳr
Ne cute mehkjêjê mã ajkôt pit mã ihkrĩ xà jahkre par. Cute mam ita
jỹr, ne hapu na ita jỹr, ne ihcote na ita jỹr, ne hapua na mehcahhur na,
Pẽnjamĩ jỹr. Mã mehkjêjê mã hũpaa to hũpa. Ampo na? Jũ mã mã cute ne
ajte ajkôt me pỳpỳm xà ata na me hahkre pej, ne me krĩ par? Ne me hirôa
pê cute Pẽnjamĩ mã hõ jõr. Mã mehcunea jàpàn.
KAM TO IHTẼM XÀ JÕ KÀHHÔC 44
Pê Joje hipêr mehkjêjê capi
ã iràrà na ma ramã me mõr xàa kam, mã Joje te cumã
hàpên catê mãn, ne cumã me hàmcjên xà kam ampo hy to
hipu partu, ne kam ihpore nõr par. Ne Pẽnjamĩ jàmcjên xà kam, cute
aracri cumã Joje kõm xà impejti ata xàr. Mã ma awcahti xà wỳr me
to mõ. Mã me ahna ahtũmre mã Joje te mehkôt cumã hàpên catê
kujahêc, quê mehcukij, ampo na mã ajte cute me cupê ihkõm xà to
Mã ma cumã hàpên catê ata mehkôt tẽ, ne cute me cahuc, ne mehcukij,
— Ampo na mã ate me ijõ pahhi pê ihkõm xà to gàhkĩj? — hajỹr.
Mã mehkjêjê me cumã:
— Hamreare, wa nee me inõ te to ijàhkĩj nare. Ca hapên prãm ne
gapacta ne hapê. Ca ha ate me inõ jõ kàhà kam pahhi kõm xà ita mã
acator na, quê ha ty, ne me icahhur, wa ha cama amji to me cumã ijàpên
catêjê na — hane. Mã cute hõ pahhi kõm xà japên kam ihtẽm, ne cute
Pẽnjamĩ jõ kàhà kam cumã cator. Mã mehcunea amehpec, ne ma hacpỹ
mã cute krĩ wỳr me amji jaxàr.
Mã cormã ikrea kam Joje jỹ, mã cute me amji jaxàr ne hỹrmã me
cator, ne Joje cuna mã pjê kam mehpỳpỳm. Mã cute harkwa to me
— He, xà ite ampo itajê cunea na me gahkre pej na, me apê ijahkre
kêatre? — hajỹr.
Mã Juta cumã:
— Me ijarkwa jũ to, wa ha amã me icakôc? Pahpãm te ri, por pê wa me
ikên to ata jahpan xà na, ame ito kên. Na wa ha cama amji to amã me
Mã Joje te me cajpẽar prãmte me cumã:
— Quê! Por hõ kàhà kam ikõm xà nõ ata, quê ha pyxit peaj ne
cupê imã hàpên catê, ne me acahhur gapacta ne me acuto, me apãm
Mã Juta cumã:
— Me ijõ inxũ ita ramã ihwejtu, ne ramã cumã ihkra kĩnti ata
cupê ipictor, ne wa ihkra ita to me cumã imõr nare, quê ha hũjapê to
amji cura. Ne ito ca ha haxà jahê, wa ha pa amji to amã ijàpên catê
KAM TO IHTẼM XÀ JÕ KÀHHÔC 46-47
Pê Joje mehkjêjê mã amji jarẽ
ã Joje te hũcanãr nare na amji cajpẽr, ne mehkjêjê intête, cute
me cuprõn atajê cunea cator, mã mehkjêjê pit jàhhuc. Mã apu
amrã ne cute mehkjêjê mã:
— He ipê Joje — hajỹr. Mã Joje cupate mehkjêjê aracri amehcuhhê. Mã
hipêr me cumã:
— Ipê Joje, ipê, por pê ca me atõ to ihpore na me ahpa ata wa. Pê
Pahpãm mam me acumam ikujate, mãr wa me ato me atyc xà jahpa. Na
ca ha me pra, ne me pajõ inxũ mã me ijarẽ — hane. Ne cute Pẽnjamĩ pỳn,
ne ihkôt mehkjêjê japỳn par.
Mã Paro te Ixaher pê Joje pãm na harẽn par, ne cute haprôr na mẽn,
quê amji wỳr haprô quê cahê na ihkrĩ. Mã Joje te me cumã amji jarẽn jirô
pê mã ri, hũm mã cute ampo kĩn xà jõr xà atajê kujahêc.
Pê Ixaher mehkra mea mã Ejit jõ pjê wỳr me antuw
Mã mehkjêjê te me amji jacjên, Canãn jõ pjê wỳr, ne cute me hũm pê
Ixaher ata mã Joje tĩar na me harẽn. Ne hanea ne cupê Ejit jõ pjê jõ pahhi
na me cumã harẽn. Mã nee hũm te me hũjarẽn xà ita to amji mã hajỹr
nare, ne nee ajmãr hũpar nare, ne ihkrã pictor tu. Ne cute Joje te ampo
kĩn xà te cawrô jõ kujti to hipu tu na hõmpun, ne hacpỹa mã amji krã
kam hapac. Ne cute amji mã harkwa to:
— Xãmte cormã ikra pê Joje tĩar na ipa, na wa ha ityc xwỳjrea na itỳj
Pê Pahpãm Ixaher to hàhtôa na cumã hũjahkre
e ma Ixaher ita hàhcukrêj me, hõ pryti me, mehkra
cunea to mõ, ne ma pry cahti ri Pêxerpa jõ krĩ xa ata
wỳr me mõ, curi me hõt prãmte, ne me cator. Mã caxwa mã cute ampo
pry ita curan, ne cute to Pahpãm kam hapac xà caxuw to caxàr.
Mã caxwa ri Pahpãm te Ixaher mã ihcakôc, ne cumã:
— Ipê gõ Pahhiti, ne ipê apãm Pãm, na ca ha nee apu Ejit jõ pjê wỳr
amõr xà ita cupa nare. Ampo na? Wa ha ato gàhtôa to gàhtô, ne jũ
caxuw hacpỹa ne Canãn jõ pjê wỳr ajpên me atàmxwỳ tàmxwỳjê to amji
jaxà — hajỹr.
KAM TO IHTẼM XÀ JÕ KÀHHÔC 46-47
Mã me ahna apẽ mã ma me mõ, Ejit jõ pjê wỳr. Ne ramã me hàhtêp,
mã Ixaher te amji cumam Juta kujahêc, quê Joje mã ramã hỹrmã hàhtêp
to mõr na harẽ. Mã tẽ ne Joje wỳr cator, ne cute cumã hũm jarẽn. Mã
Joje jũpar, ne cute hõ cawrô na kujti to hàhcuprõn, ne ma cute hũm
cajpar prãmte tẽ. Ne cute cajpar, ne me ajpẽn pỳn, ne ame ajpẽn kam me
amrãhti, ne cute me ajpẽn kam mencwỳr ita krỹnre nare.
Mã Ixaher pê hũm ata te cumã harkwa to:
— Hamre, wa ha itỳj ato ijapac xà nare kam ty. Ampo na? Wa ite atĩar
na akuc pupun, ne hanea ne apeaj na apupun, na wa itỳj ita caxuw ityc to
prãm — hajỹr.
Mã Joje te mehkjêjê mã:
— Hã, wa ha ma tẽ, ne Paro mã ramã me acator na me garẽ, ne hanea
ne me apê carà cahàcti jamãr catêjê na cumã me garẽ. Quê ha ihtỳj põ ita
kam me gàhhuc na me gamã, ca ha kam me ahtwỳ — hajỹr.
Ne ma tẽ ne cator, ne cute Paro mã me harẽn, ne cute mehkjêjê to xĩc
ne cumã me hahkre. Jirô pê mã ri Joje te hũm japrôr ne ma Paro wỳr
to mõ, mã cute Pahpãm mã Paro cajrẽn to impejti. Mã Paro te Ejit jõ pjê
kam me hàhhuc na me cumã harkwa, mã me hàhhuc. Hamre.
Ỹuỹ, hapu na ihkàhhôc ita kam, Mojxe pỳm xà me, cute amji kam hapac
xàcunea jarẽ. Pê Ejit catêjê me hõ pjê kam, Ixaher catêjê to kêanre. Pê tee
menquêtjê jõ pjê wỳr ame amji jaxàr prãm. Na pê PahpãmMojxe te Ejit jõ pjê
ata pê me to cator catê na hãm. Mã Ixaher catêjêcunea to pjê ata pê cator.
Cwỳrjapê ri ihkàhhôc ita japrỳ te MeCator Xà Jõ Kàhhôc (Me Cator Xà).
Pê Ixaher catêjê Ejit jõ pjê kam me amji pupun xàto kêanre
uỹ, pê caku jàhtôa kam, ajco Ixaher kra curi mehkrĩ. Pê Ixaher xwỳ
ty, pê hakàn pê cormã me ahna cakuhàhtôa pê Joje ty. Ne pê Joje
tyc jirô pê, caku jàhtôa kam ihtàmxwỳme, mehkra me, me amtà, ne me
hàhtôa to me hàhtô. Ne pê hanea ne ramã Paro ty.
Pê haxà kam jũm xàr ata pê Paro tuw, ne amji to pahhi. Ne nee pê Joje
pupun nare, ne nee hahkre pej nare. Ne cute Ejit jõ pjê kam mehkrĩcatêjê
mã harkwa to:
— Me pajirôa pê Ixaher catêjê kra jàhtô, cwỳrjapê quê ha jũ caxuw me
pahkamincryc, ne ihtỳj me pajirô pê me xa, ne me pamã me hàpên jicu,
ne ma jũ kam me papême cato. Cwỳrjapê cu ha amji mã me to cama me
pamã hàpêncatêjê na — hajỹr.
Ne Ejit catêjê te Ixaher catêjê caxuw me hõ pahhi pahtỳjtiatajê mã
hapôj, ne me ahna me hũxwỳr, mãr quê me cumã me hàpên xàtỳjti atajê
to hàhtôa, ne ahna me cumã quêt, quêampeaj kam me apê. Pê me hàpên
xà jirôa pê me hàpên to catia to cati, pê nee me cumã hàmjõr nare. Ne
cute me Ixaher catêjêmãn, mã me harkwa kôtcute me cumã krĩ catia to
ipijakrut ne me hãm.
Ne me apêa to me apê cakrô, cyt ne mehàhtô to tẽ ne me hàmtàr, ne
cormã me ajhu. Mã Paro te me cumãmehkra pỳpỳm catêjê atajê tehcajpar
catêjê mã harkwahyr, ne me cumã harkwa to:
— Quê Ixaher catêjê mã mehkra xũmre mehpỳpỳm, ca ha ma
mehcura — hajỹr.
ME CATOR XÀ JÕ KÀHHÔC 1
Ampeajkam me cumã Pahpãm cupa, na ri nee Paro te ampo na me mẽn ata to
cuteme nare. Mã Pahpãm te me cumã mehkra pỳpỳm catêjê atajê tehcajpar to
impejti, ne hanea ne cute mehtehcajpar, ne me cumã mehkra jõr.
Mã Paro te mehkwỳ mã, cô kam Ixaher catêjê mã ihkra xũmre
pỳpỳmatajê cunea rẽn na hũjahkre, mãr quê cô me ipĩr pa.
ê amcro ata na Ixaher catêjê nõ pê Rewi tàmxwỳ tàmxwỳ cahãj
nõ ita mãihkra xũmre ita pỳm, ne impejti. Mã cute to ipimxur ita
to putwrỳ toincrê. Jirô pê mã ri cupê to ipimxur jahkre kêatre, mã cute
kàhà ton, ne cumã côxàr cupate, cute ihtô xà to ihkre cunea jihê partu,
ne to ihcahty. Jirô pê mã ri cute kam ihkra xũmreata xàr, ne cô tohkà
na têtêc krô ata catàt kre na hãm. Mã ihkjê cahãj japrỳ te Mirãnkwỳj ita
ampỳa mã ahna xa ne irĩt, mã ampo te kam mare mã to jũ mãn, mã cute
ahna hõmpun prãmte.
Pê Paro kra cahãj cô kam Mojxe mã cato
Mã Paro kra wỳr prãmte, ma cô mã mõ, ne cute cô tohkà na têtêc krô ata
catàt kre na kàhàpupun, mã kam me ahkrare nõ ita nõ. Mãcute ahna cumã
hàpên catê cahãj nõ mẽn, mã cute cumã to hàpir. Mãcute ihpro mẽn, mã
cute incwỳr kam ihtẽm. Mã Paro kra mã hapê, mã cute harkwa to:
— Ixaher catêjê kra nõ mõrmõ he — hajỹr.
Mã ahkrare tõj ita ampỳa mãapu hamãr to mõ, ne ma Paro mehcaxwỳj
wỳr tẽ, ne cute ihcukij ne cumã:
— Xà wa amã Ixaher catêjê cahãj nõ japrô, quê amã ahkrare nõ ita
topijahô ne to ajpa? — hajỹr.
— Ỹuỹ, mẽr tẽ, ne jũm japrô — hane. Mã matẽ, ne cute ihtõre menxi
japrôr, ne hỹrmã tocator. Mã Paro mehcaxwỳj ita cumã:
— Ca ha ahkrare nõ ita pỳ ne imã to ajpa, wa ha amã amgõ — hane.
Mãhamre, ma hũrkwa wỳr cute ihkra ata pỳn ne to tẽ.
Pê jũ mã ahna cakupê ramã cati ne ihkà. Mã ma inxi ita to tẽ ne cute
Paro kra ita mã hõr. Mã cute amji mãhaprôr, ne to amji kra, ne cumã
Pê Mojxe Paro cupate põti kam me hamreare ata wỳr tẽ
Mã ramã Mojxe na caku jàhtôa, mã ramãihkà to mõ. Ne amcro nõ na
apu mõ, ne cute Ejit catêjê nõ te Ixaher catêjê nõ cahhyr na hõmpun. Ne
ME CATOR XÀ JÕ KÀHHÔC 3
amji pu na irĩt mã me hamreare, mã cutehapête ihcuran, ne pjênxômti
kam me hamreare atakam, to ipimxur.
Ne amcro nõ na ma hipêr apu mõ, ne cuteIxaher catêjê pijakrut te apu
ipijapu na me hõmpun, ne me cumã:
— Ampo na mã ca ame ajpẽn cahhy, pom ca ajpẽn to me akjê
ita? — hajỹr.
Mã ihnõ ita cumã:
— Jũm te mã ajkam me ito impej catê ita na axãm? Xà ca ate mam
Ejitcatêjê nõ curan ata cuxàmã, ca apu icuran prãmte, ito hane? — hane.
Mã Mojxe te hàhcuran xà ita na amjijarẽn par na amji jahkre pej, ne
ampeaj kam cumã pa.
Mã Paro te Mojxe na harẽn parto hajỹr, ne cute ihcuran na me mẽn.
Mã ma ramãme wỳjrea na, Mitij jõ pjê wỳr ipictor ne tẽ. Ne curi cator,
necuria jũmjê cahê na hàhhuc, ikre atakam, ne pea hikwa tuw, ikre kam
hàhhuc ata kra nõ me.
Mã ahna caku jàhtôa jirô pê Paro ata tyc jakàn pê, mã cormã Ixaher
catêjê apu amji pupun xà kêanre to me amji pupu. Mã Pahpãm te mencwỳr
kam hapac, ne cumã me caprĩ xà. Mã cutemehtehcajpar to amji kam hapac.
Pê Pahpãm Ixaher catêjê to ihhimpej catê na Mojxe mã harkwa
ã amcro atajê nõ na, põ kam Mojxe apu hũprequêt jõcarà cahàcti
hôhti jamãr to mõ. Ampỳa mã, por Pahpãm jõ hàhkà jakôtti japrỳ te
Ihcuhhyt jõ kẽn ata cahê na, apu hamãr to mõ. Mã Pahpãm te côjkwa pĩn
harkwa na memprarcatê na amji ton, ne cuhy kam Mojxe wỳr iwrỳc. Mã
Mojxe te ahpytĩ nõ pupun, mã kam cuhy pôr, ne nee ajte to caxàr nare.
Mã ma hỹrmãtẽ, cute hõmpun pej prãmte, ne taa amji mã:
Mã Pahpãm te cumã hàkjêr ne cumã:
— Mojxe, nee ca ina gàhtêp tu nare, ne apar kà to pôj. Ampo na? He
pomca pjê kam xa ata ajteare mã, ne cupê itekjê, na caatỳj apar cakrô
kamxa — hajỹr.
Mã Mojxe te harkwa kôthõ par kà to pôj, ne ampỳa mã xa ne kampa.
Mã cute cumã harkwa to:
— Ipê apãm Pãm Cati, ne cormã ipê me aquêtjê pê Aprãw me, Ixac me,
Jaco Pãm Cati wa — hajỹr.
Mã Mojxe te ihkuc pro, cute Pahpãm pupun ne ihtyc cupate. Mã
— Wa ite Ejit jõpjê kam me ikwỳ te amji pupun xà kêanre to me amji
pupun na me hõmpun. Nawa ha pjê ata pĩn me to icato, ne ma pjê impejti
ME CATOR XÀ JÕ KÀHHÔC 3
ata wỳr me to ihimpej toimõr to prãm. Na wa ha pa pahhi pê Paro wỳr
akujate, ca ha cumãijarẽ, quê me ikwỳ mãhikra, quê Ejit jõ pjê pê me
Mã Mojxe cumã:
— Jũ wỳr wa ha apu amji mã hamã, ne ijàpên xà ita to — hane.
Mã Pahpãm cumã:
— He wa ha itỳj gàpênxà ita kam acahê na apu mõ — hane.
— Wa ha Ixaher catêjê wỳr mõ, neicato, quê ha jũm icukij ne imã: “Jũm
jarkwa kôtmã ca me iwỳr acator?” hane. Jũ mã wa ha cumã amji jarẽn
ita to? — hane.
Mã Pahpãm cumã:
— Ca ha me cumã ijarẽn to hane he “Pahpãm te imã amji jarẽn to
hajỹr he: ‘Ipê, por mam me aquêtjêPãm Cati ata’ ” hane. Quê ha ahna me
acukij to: “Jũ mã mã jũm itajaprỳ?” hane, ca ha me cumã: “Jũm ata japrỳ
pê ‘Ipê’ hane. Ampo na? Hecupê me Pahton catê me, me pajõ Pahhiti pê
Pahpãm. Necute haprỳa name awỳr ikujahêc” hajỹr — hane. Mã Mojxe te
Mã hipêr Pahpãm te Mojxe mã harkwa to:
— Ca ha Ixaher catêjê pê prohkam atajê to cuprõ, ne me cumã ijarẽn
apupun, na quê ha Ejit jõ pjê pê me ato cato, ne ma pjê impejti ata wỳr
me ato ihhimpej to mõ” hane.
— Quê ha ihtỳj ate me cumãgũjarẽn xà ita to amji mã me hane, ne me
akampa. Ne ihtỳj pjê jõpahhi pê Paro wỳr akôt me mõ, neme acunea
acator xà ita na me ahwỳ. Ne ca ha me cumã: “Ca ha me ijamã, wa hapjê
kam me hamreare ata kam me imõar to amcro to incrê. Ne côjkwakam
me ijõ Pahpãm to me amji kampa ne cumã me ampo gõ” hane. Ne ramã
pahhi ata te me acator na me gamãr nare na imã hahkre pej. Cwỳrjapê
wa ha ite Ejit jõpjê me, me to kên prãmte, me hỹrmã ite to kêanre xà ata
kujate. Jirô pê mã quê ha ihtỳj pahhi ata me acator name gamã, ca ha me
acato — hajỹr.
Pê Pahpãm Mojxe te ampo to ipihho xà caxuw cumã carôt gõ
ã Mojxe te Pahhiti pê Pahpãm mã harkwa to:
— Mõrmõ quê ha nee me ikam hapacnare — hajỹr.
Mã Pahpãm te ihcukij ne cumã:
— Mẽr ampo mã ate gũhkra to ipyr ita? — hajỹr.
ME CATOR XÀ JÕ KÀHHÔC 5
— Pĩ cajrer — hane.
— Mẽr pjê kam amẽ — hane. Mã Mojxe te pjê kam pĩ cajrer ata mẽn,
mã cute cagã na amji jahkre, mã ma hũpate tẽ.
Mã Pahpãm cumã:
— Amji jaxà ne cagã ita japy na apy — hane. Mã cute amji jaxàr ne
hapy na ipyr, mã hamre, hacpỹa mã cute pĩ cajrer na amji jahkre. Mã
— Ca ha me cumã itato hane, quê ha me gahkre pej pyrentu — hane.
Mã Mojxe cumã:
— Ijõ Pahhiti, ipê icakôc xà to impejti jahkre kêatre — hane.
— Mẽr jũm te mã mehũmre itajê mã harkwa ton? Pom wa itea me amã
me garkwaton ita? Ca ha itacaxuw ma mehwỳr mõ, wa ha acakôc na
atehcajpa — hane.
Mã Pahpãm apu kam incryc ne cute cumã harkwa to:
— He atõ Arãw ri ihcakôc pejti, na wa ha acaxuw cumã ijarkwa ta,
ca ha cacumã harẽ, mãr quê taa pahhi mã awjarẽ. Wa ha pa me cumã
acakôc na me atehcajpa, nehanea ne me ate me cumã ampo ton xà atajê
to hahkre — hajỹr.
Mã Mojxe te impar ne hĩxi me, mehkra japrôr ne cawrô cahàcre kam
me hỹr, ne ma me to mõ. Ne cute hũhkra to hõ pĩ cajrer tecagã na amji
jahkre ata pyr ne to mõ.
Pê Mojxe prohti kam Pahpãm jarkwa jarẽ
Mã ramã Pahpãm te Mojxe tõ pê Arãw ata, hĩpê ihkujahêc, mã me
ipicaxêr. Ne ma Ejit jõ pjê wỳr me mõ, ne me cator. Ne cute me Ixaher
catêjêkà to pit mã mecuprõn, cute me ajpẽn par prãmte. Ne cute me cumã
Pahpãm carôt to ipipẽ. Mã Ixaher catêjê pêprohti kam Pahpãm te me
hũtàr xà na, me hỹrmã Mojxe me Arãw kujahêc name hũpar, ne hũrên
ame hakry. Na ri cute Pahpãm to cati prãmte me cumã:
— Me ijõ Inxũ Cati! Ampeaj kam acati ne apej! Na ri ate me iwỳr me
ikên pê me ito cator catê kujahêc pyrên me ijakry — hajỹr.
Pê pahhi Paro hipêr Ixaher catêjê to kêanre
irô pê mã ri ma Paro wỳr Mojxe me Arãw mõ, ne cute me cumã
ME CATOR XÀ JÕ KÀHHÔC 5
— Ỹuỹ, Paro pê pahhi, me ipêIxaher catêjê jõ Pahhiti, ne côjkwa kam
me ijõ Inxũ Cati ata teamã harkwa to hajỹr he: “Me ikwỳto tojnõ quê põ
mã me cato, ne põ kam ame amji kĩn, ne ipejti na ame ijarẽ”. Hõhõ, cute
amã harkwa to hajỹr — hajỹr.
Mã Paro jũpar ne me cumã:
— Wa nee ite meApãm Cati pê Pahhiti ita na hahkre pej nare itakam,
jũ wỳr wa ha me apê mehkwỳitajê to tojnõ quê me mõ. Ne cama hacpỹ
mã me gàpên xà wỳr meamõr pyrentu! — hane. Ne caxuaw amcroata na
Paro te me ahna me hõ pahhi pahtỳjti ata to ihhimpej, ne me cumã:
meapê, ne me ahna cô pra, quêhipêr me Mojxe me Arãw hêj xi xàita par
nare — hajỹr.
Pê Pahpãm Paro mã ihkrã tỳj jahpan xà na, cute amji pupun xà kêanre gõ
ã Pahpãm te hipêr Mojxe mã ihcakôc ne cumã:
— Hacpỹa mã Paro wỳr me amji jaxà ne cumã me ijarẽ. Quê ha
ihtỳj meikwỳ pê Ixaher catêjê to tojnõ, quê ha me cato. Ne quê ihhêaj to
Paro meacukij to: “Jũ mã wa ha ajte, ne me Apãm Cati te me akujahêc
xàita na me gahkre pej?” hane, me ajkaam quê ha Arãw pjê kam pĩ cajrer
ita mẽ, quê ha Paro kam maremã cagã na amji jahkre — hajỹr.
Mã ma Paro wỳr Mojxe me Arãw te amjijaxàr ata caxuw ri, pĩ te cagã
na amji jahkre. Mã Paro te me hũxyxi catêjê to cuprõn, mã hanea ne cute
me cagã ton. Mã Mojxe me Arãw te cagã ton ata te me cupê hõ cagã atajê
cunea pin par.
Mã Paro te hõmpun cakrô, nee cutemempar nare. Ne amjia kôtihkrã
tỳj mã hàr, na ri ma amempar caca. Ne nee cute hõ pjê pê, Ixaher catêjê
cator na me hamãr nare.
Mã Pahpãm amji mã:
— Mã ajte Ejit catêjê itajê nee amji mã me icupa nare, ne ite amji
mãme ampo ton atajê pit cupa to me ipa. Ne ampo itajê pê Nir jõ cô me,
ampojarare me, ampo pry. Ne me cumã ampo itajê pê me hõ pahpãm. Na
wa ha me cumã ampoitajê pê pahpãm nare na to ajpẽ, ne toa mehkên mã
me cumẽ — hane.
Mã Pahpãm te ma amcro nõ jõ apẽ nõ na Mojxe me Arãw kujahêc, Nir
jõcô tohkà wỳr. Mã hanea ne Paro curi cator. Mã kam mare mãArãw te
hõ pĩ to cô cakwĩn, mã cô te me caprô na amji jahkre. Mã apu tep tyc
partu. Ne jũ wỳrquê jũm cô ata kwỳ to ikõ. Ne ampo itajê cunea te cama
Paro mã ihkrã toihtỳj cati to cator. Cwỳrjapê ri Pahpãm te cumã cute
amji pupun xàkêanre atajê kujahêc.
ME CATOR XÀ JÕ KÀHHÔC 11-12
ã hipêr Pahpãm te Ejit catêjê mã mehkên xà nõkujahêc.
Ne Pahpãm hãn ne ampo itajê kujate, mãParo hãn ne Mojxe
me Arãwna ahwỳ, cute me ampo kên atajê to hamre prãmte, ne me cumã:
— Ca ha ampo kên itajê to me hamre, wa ha me acutor na me gamã, ca
ha mame acuto — hane.
Mã hãn ne Mojxe me Arãw ampo kên atajê to me hamre, mãhõmpune
ma hacpỹ mã ame huwahi. Ne por Pahpãm ampo kên kujate itajê,
camaParo mã ihkrã to ihtỳj.
Na ri hipêr cute pôrôre jàhtôa ne ihkujahêc, mã cutepjê to hipu tu, ne
ikre mã acjêj, ne hanea ne mehõ kam ajhu, ne hanea ne mehõt xà kam
ajhu, ne ampo cunea kam ihkrĩ.
Jirô pê mã ri hanea ne cuteprũmre xàre kujahêc, jirô pê mã ri hanea ne
cutekôp kujahêc. Mã ma ajte cormã Paro ame cator ita na ame to ihcaca.
Mã Pahpãm te me cumã hà pahtỳjti nõita kujahêc, mã cute Ejit catêjê
pê hõ parxare cuneajipej.
Jirô pê mã ri Pahpãm te me cumã cuhê kujahêc, mã Ejit jõ pjê kam me
hãm catêjêcunea na cuhê.
Mã hanea ne cô carôt te amjito kẽn itajê pỳpỳm, côjkwa pĩn, necute apu
põ pê me ipa catêjê kwỳ jixôn, ne ame hàprà atajê kwỳ to kên.
Mã hanea ne cute mehwỳr xycxyc jàhtôa ne ihkujahêc. Mã cô carôt te
amji to kẽn te ame hàprà to kên nare atajê, xycxyc te ma to irône ipin
Jirô pê mã ri cute Ejit catêjê kam awcapàtkôna amcro incrê ita kujahêc,
mã me kam awcapàtkô ita na amcro incrê. Ne Ixaher catêjêkam, nee
awcapàtkô nare.
Mã ajte cormã nee Paro te Ixaher catêjê kujahêc nare, ne nee me cator
na mehamãr nare, ne cama cute Mojxe me Arãw mã me harkwa to:
— Nee ca ha hipêr me amji jaxàr nare! Ca ha hipêr me amji jaxà ne me
Pê Pahpãm Mojxe mã me Hakren xà jõ amji kĩn to hahkre
ã Pahpãm te hipêr Mojxe mã harkwa to:
cuneamã, mehkên xà nõkujate. Jirô pê mã quê ha ihtỳj me gamã, ca ha
ME CATOR XÀ JÕ KÀHHÔC 11-12
me acato. Wa ha awryc mãawcapàtkô picapôn kam Ejit jõ pjêcajpuw tẽ,
quê ha me hũmre cakônĩ pỳpỳmatajê cunea ame ty. Quê ha mam Paro
mã ihkra xũmre cakônĩ pỳmata ty, ne ihkôt mehkwỳ cunea pê mehkra
xũmre cakônĩ cunea ihtyc pa. Ne hanea ne ampo pry mã mam ihkra
xũmre pỳpỳm atajête hajỹar ne ihtyc pa.
— Ne pom putwrỳ ita kam, pjê ita pê me acator xà, quê ha cupê caku
cuneakam, me gõ amji kĩn catia jõ putwrỳ, ne me gõ amjikĩn ita quê ha
— Ca ha amcro te tej itana ahpỹanre na ikre kôt ame carà cahàcre
hôhti kra xũmti te xwỳ nare nacaku pyxit atajê capi ne me to caprã,
ne ma me hamã. Ne amcro te cwatôxiita jõ caxwa kam, ca ha me carà
cahàcre kra itajê cunea cura. Ne me caprôcwa, ne me to me gũrkwa
jarkwa jatom to me hũjê.
— Ne me acunea cuhy na me hĩ xêt, ne ampo hô xỳre ata kam ame ku.
Ne nee ame, por pãw kam ampo jacrô te pãw to cati xà atajê kur nare, ne
quêt me pãw tỳjre pit ku. Ne por quê ha me gõ cahhur ahtwỳatajê, ca ha
me to caxàr partu. Ne me akà me, me aparkàmã me amji jacjê, ne me axy
xà caxuw amji mã me gàhcuprõn hiahpuro, ne me acuhhêa kam me apà.
Ne me gũjarêan kam, megàpàn cati hiahpuro, por me aprar xàjũwryhti
atajê caxuw. Pom me gõ ita pême Apãm Cati jõ amji kĩn jõ, atawa me
amã to hahkre.
— Ỹuỹ, wa ha Ejit jõ pjê cajpuw tẽ, nemehkra cakônĩ cunea jipej tu. He,
ipyxit peaj ne ipême Apãam to me Apãm, ne imãme gõ amji kĩn ita to, ate
me ito amji japackre na me atoprãm. Na ca ha caku cunea kam atỳj me
amji kĩn ita to — hajỹr.
Carà cahàcre amji to Ixaher catêjê kritxwỳ
Mã Mojxe te Ixaher catêjê pê prohti kam mehcunea to cuprõn ne me
cumã hũjarẽn to:
pyxit atajêpyxit ne me capi, ahpỹanre na ikre kôt, neme to amji tỳj. Ne
mehcura, ne cratti kam me caprôcjê, ne caxuw me ahtu pre incwa, neme
to gũrkwa jarkwa jatom to mehũjê, ne hanea ne kỳj rũm me to hatom.
Ne nee caxwa ri ikre pêame gapôj nare, mãr quê Pahpãm me ana tẽ, ne
hõmpu, nenee ame akra caxun nare. Ampo na? Quê ha me Pahpãm pjê
ita kam wrỳ ne apu mõ, ne Ejitcatêjê xũmre cakônĩ cunea jipej. Quê ha
harkwa na carà cahàcre kra pême pahkritxwỳ ata caprô pupu, ne nee
mehcuran catê jamãr, quêha me akra curan wỳr mencjêj nare — hajỹr.
Pê Pahpãm me cakônĩ jipej
Mã Ixaher catêjê te Mojxe te ampo na me mẽn atajê ton partu.
MãPahpãm te caxwa ata kam côjkwapĩn harkwa na cumã hàprê catêjê nõ
kujahêc, mãcute Ejit jõpjê kam me cakônĩ catêjê jipej tu. Mã me hõ pahhi
ME CATOR XÀ JÕ KÀHHÔC 13-14
catêjê pê mehkra xũmre cakônĩ tyc par. Ne hanea ne me cupê pahhi nare
catêjêpê mehkra cakônĩ tyc par. Ne hanea ne ampo pry pê ihkra cakônĩ
atajê tyc partu.
Mã Paro me cumã me hàpên catêjê meEjit jõ pjê kam, hõ krĩ cunea
kam, caxwa ri ajpẽn to me hỹr, ne ame amrãa to ameamrã. Ampo na?
Nee ikrenõ pyxit ne kam mehtyc nare, ne Ejit jõ pjê cunea kam mehtyc.
Mã Paro te Mojxe me Arãw na hàhwỳr ne me cumã:
— Hamre! Gapacta ne me acunea me ipê me acato! Ne ma me gõ
Pahhiti teamji mã meato prãm xà ata to, ca me. Ne hanea ne me gõ carà
cahàcre hôhti me, pryti cunea to me acuto tu, ne ma cumã me icajrẽn,
quê me ito impejtine — hajỹr.
Ne pê Ejit jõ pjê pê me cator xwỳjrea na, ramã Mojxe mehkwỳmã Ejit
catêjê na me hàhwỳr na, harkwa ta. Mã harkwa kôt mame hỹrmã ame
pra, ne ihpore catia na cute me hàhwỳr, ne hanea nemehkà jàhtôa ne
cute ahna me hàhwỳr, ne cormã cute me kẽn pràti me, wakỳre pràti
me, me hũhhi na hê xà me, ahna me hàhwỳr. Mã Pahpãm te Ejit catêjê
hàhwỳratajê, cute me cumã hõr partu.
Mã caxwa ata kam Ixaher catêjê te Ejitjõ pjê pê me cator prãmte me
mõr na me ipyr.
Pê Ixaher catêjê cunea Ejit jõ pjê pê cato
uỹ, pê Pahpãm mehkwỳ to mõr xà ita pê hane he. Pê
me cumã ahcakrã nõ kujate, mãr quê ihkôt me ipa. Ne
amcro mã mam ahcakrã itaahpar mã iry to ipa, ne mecumã pry to ipipẽ
to ipa, mã ihkôt me ipa. Necaxwa mã amji to cuhy ne me cumã pry cujro
to ipa, mã ihkôt me ipa. Mã Pahpãm te Mojxe mãn ne cumã:
— Me ikwỳ pê Ixaher catêjê mã awjarẽ, quê Côxwatepti cahê na me
ahtwỳ. Ampo na? Quê ha ihtỳj Paroame apictor na ame acãmjĩ, ne ihtỳj
põ me côxwa tohkà na ame gapê. Ne wa ha Paro mã ihkrã to ihtỳj, quê
ha me pahpynã. Wa ha ita caxuw hõ krãhtare cahhur, me cute icatihti na
me ijarẽan to me ijarẽn na me to. Quê haita caxuw Ejit catêjê me ijahkre
pej, ipyxit peaj ne ipê me Apãm carôt tỳjti cati na — hajỹr.
Mã Mojxete impar ne me cumãa harẽn. Mã Ixaher catêjêjàhhuc, por
curi Pahpãm te me to hũjahkrexà ata ri. Mã pea Ejit jõ pahhi pê Paro
atawỳr, Ixaher catêjê te nee me amji jaxàr xà nare jarẽn cator.
Mã Paro te cumã me hàpên catêjê cukij, ne me cumã:
— Ampo na mã pahte me Ixaher catêjê jamãr, mã amũme cutor ne
cute me pamãhàpên jicu? Hacme mehkôt! — hajỹr. Necute hõ cawrô jõ
ME CATOR XÀ JÕ KÀHHÔC 13-14
kujti tohàhcuprõn, ne cute cawrô jõ kujti to xêjxẽnta ne capi, ne kam hõ
krãhtare to hipu, ne ahna me hõ pahhi pyxwỳr partu, Ixahercatêjê kôt
me to imprar xà caxuw.
Mã Ixaher catêjê teamji kôt Ejit catêjêjõ krãhtare pupun, ne ampeaj kam
me cumã me hũpa. Na ri cute Pahpãm te mehtehcajpar ne me hũtàr na
me hàhwỳr, ne me Mojxe mã:
— Xà me ijipej xà caxuw mã, ate põ mã me ito acator? Ne ampo na mã
Mã Mojxe me cumã:
— Nee ca ame pa nare, ca ha ita kam, me Pahpãm te me pahpytàr xà
impejtiita na me hõmpu. Ampo na? Pom ca ita kam ame Ejit catêjê pupu
itajê, caha nee hipêr jũ caxuw me hõmpun nare. Pahpãm quê ha jũ na me
pahto ne mepahpytà. Jũ wỳr cu amjia kôt me amji pytà — hane.
Pê Pahpãm me cumã Côxwatepti to ajcapô
Mã Pahpãm te Mojxe mã harkwa to:
— Mojxe, Ixaher catêjê mã awjarẽ quê me cahi rẽ. Ne ca, ca ha côxwa
cwỳrpê gõ pĩ cajrer pẽ, quê haajcapô, ne ihcajpuw me amã pry. Ca hame
acunea côxwa cajpuw pry ata kôt, amcràre kôt me rê — hajỹr.
Mã Pahpãm te ahcakrã to ipintuw, ne Ixaher catêjê meEjit catêjê cote
na inxôr. Ne hãn ne ahna caxwa mã ahcakrã ata amji tocuhy ne Ixaher
catêjê rũm ahcujro, ne Ejit catêjê rũm ri awcapàtkô. Na quê nee Ejit catêjê
Ixaher catêjê cahuc nare.
Mã Mojxe te cô incwỳrpê hõ pĩ cajrer ita pẽr, mã pea Pahpãm te cô to
ipicapôn. Mã kôc pahtỳjti ata cô cajpuw, pry ata kôt apêa to apê. Mã pry
ita kôt amcràre. Mã ihtỳj Ixaher catêjê Côxwatepti cajpuw amcrà ata kôt
meirêr par. Mã cô te me hũjê kam amji to kwỳc ne xa.
Pê Ejit catêjê cô kam ame ty
Mã Ejit catêjê jõ krãhtare me, me hõ cawrô mekrãhtare me, Paro jõ
cawrô jõ kujti me, Ixaher catêjê kôt cô mã me hàr. Mã awcahti xà wỳr
Pahpãm teEjit catêjê to kên, ne me huwahi kam ihtẽm. Mã pea cawrô jõ
kujtiamjia kôt ipinkrên, ne ihpỳpỳm, cwỳrjapê quê nee ihtẽm nare.
Mã Ixaher catêjê cunea côxwa jĩkjêmã me irêr par, mã Pahpãm te Mojxe mã:
— Hacpỹa mã côxwa cwỳrpê gõ pĩ cajrer pẽ, quêha cô amji jaxà ne Ejit
jõkrãhtare me, cawrô me, hõ kujti cunea pro, ne me ipĩr partu — hajỹr.
ME CATOR XÀ JÕ KÀHHÔC 16
Mã Mojxe te cô incwỳrpê hõ pĩ cajrer ata pẽr, mã hacpỹa mã cô picaxêr,
necute Paro jõ krãhtare me, hõ kujti cunea pro, ne ihcuneato ipictor. Mã
Hõhõ, Pahpãm te Ejit catêjê jũhkra pêIxaher catêjê pytàr xà ita to ri, cute
mecupê me hũtàr. Mã côxwa tohkà na, cute Ejit catêjê tycne ame hikwa na
ame hõmpun. Ne cute me ahna Pahpãmcarôt tỳaj to ihtỳj pupun, ne ame
amji mã hũpa. Ne cute amji mã Pahpãm to me catiprãmte me cumã:
— Apeaj to apej! — hajỹr. Ne hanea ne cute Pahpãmmã hàpên catê pê
Mojxe ata to amji mã mehhimpej.
Pê Pahpãm mana to Ixaher catêjê mã harte
e ma põti ata cajpuw cute me mõr kam me to incrà. Mã
mehcunea Mojxe me Arãw cuna mã amehcakôc, ne me cumã me
— Cu rỳ mã curia Ejit jõ pjê kam ame ty na mã. Ampo na? He quêt
curi ampeaj kam me pamãme pajõ cati. Mã ajte ate me põti ita mã me ito
acator, ate prãm to meijipej prãmte — hane.
Mã Pahpãm te mempar ne Mojxe mã:
— Hõmpu he, wa ha côjkwa pĩn, iràrà cunea na meamã me gõ pê mana
ata kujate. Quê hapacta ne, cute ame ampo na amji mã me prãm atajê
cawrà, ne ame cuku. Ne me cumã quê amcro pyxit kam me cawrà to
pyxit, ne amcro te xêj ita jõiràrà na, quê ha me cawrà to ajkrut. Ampo
na? He amcro te xet ita jõiràrà na wa ha nee me amã ihkujahêc nare. Wa
ha cute me ipar name hahkre pej prãmte, me cumã ampoitajê to — hajỹr.
Mã Mojxe me Arãw te Ixaher catêjê tocuprõn, ne me cumã:
— He amcro ita kam, ca ha me Pahpãm te Ejit catêjê jõ pjê pê me ato
cator name hahkre pej. Ne apẽ ita jõ iràrà na, ca ha me Pahpãm carôt
pupu. Ampo na? Me ate cuna mã ame acakôc na cute me apar. Na quê ha
pyt kam meamã hĩ gõ, ne iràrà na me amã kwỳr xôm gõ — hajỹr.
Mã caxwa ata kam pryrejara jàhtôa ne cator, ne ihhêj rũm cupê tutre,
ne cute põ ita to ipictor tu. Mã mehcura ne me cuku.
Ne iràrà mã ampeaj kam atàr, ne atàr ata cràme ajkaam, mã krãa,
ampo pê kwỳr xôm pyràcti, inxôti ita cator, ne apu ihkrĩ pjê kam. Mã
cute me hõmpun, ne ahna me hàhcukjêr to:
Mã Mojxe me cumã:
— Kwỳr ri Pahpãm te me amã hõr, ne haprỳ temana. Na ca ha amjimã,
me gũrkwa caxuw, ate ahna me prãm atajê to ame cuprõ — hane. Mã
ame hapôj, ne ahpỹanre na cute ame hõ itajê incwỳr.
ME CATOR XÀ JÕ KÀHHÔC 16
Mã Mojxe te me cumã:
— Ca ha nee me anõ gõ pê mana ata to ihhi, ne amcro nõcaxuw amji
mã ihcahhur kwỳ xãm nare — hajỹr. Mãnee mehkwỳ kwỳ te amempar
nare, ne amehcahhur pyxwỳr. Mã ahna apẽ mã cute ame hõmpun,
mãramã kam ampo côre, ne ihkro. Mã Mojxe ame kamincryc.
Mã iràrà cunea na me hõ ata pit cawrà to mehcuhhê. Mã hãn ne amcro
cacrone ihxêt, mã pjê kam kwỳr toame cuprõ atajê hamre ne jũ kam pra.
Ne amcro te xêj ita kam ri, cute me kwỳr tocuprõn to me ipijakrut. Mã
me hõ pahhi catêjê te me Mojxe cukij, ampona mã amcro te xêj ita kam
hãn ne ame kwỳr to cuprõn to me ajkrut. Mã me cumã:
— Ampo na nare, me Pahpãm te rime amã amcro ata to ajteare mã,
cute me ato ihkôtprãmte. Ne amcro te ihkwỳ to xet ata ri, ajteare mã
ne pyxit peaj necupê Pahpãm jõ amcro, neimpeaj to impej — hane. Mã
Pahpãmjõ amcro ata kam hõtpê mehkwỳ kwỳma põ mã me cator, ikre
pê, ne ame hõ japê, ne neecute me ampo mã cator nare.
Pê Pahpãm kẽn pĩn me cumã cô gõ
e Ixaher catêjê me mõr xà ata kam, pjê nõ japrỳ to ame Repitĩ
ita mãme cator. Ne me cator xà ata kam me cupê cô jamreare,
mehkõm xà caxuw. Mã cute me Mojxe mãn kam mehtẽm, ne me cumã:
— Me imã cô kwỳ, wa me to ikõ — hajỹr.
Mã Mojxe me cumã:
— Ampo na mã ca ame ikam acryc, ne Pahpãm to ate me amji mã
ahimpej nare kam, amji caxuw amehcyt to meapa? — hane.
Mã ampeaj kam me cumãkôr, mã me cute me Mojxe mã harkwa to:
hakôr me ijipej, me ikra me, pryti mea mã? — hajỹr.
Mã Mojxe te Pahpãm mãamji jarẽn to hajỹr he:
— Ampo to wa ha ajte? Ramã kẽn to cute ame icapêr ne me to icuran
xàa kam — hajỹr.
Mã Pahpãm cumã:
— Mẽr mam amji kôt prohti kam mehkwỳ to mõ, quê ha hapu na
mehkwỳjàhtôti atajê me akôt me mõ, kẽnti japrỳ pê Ihcuhhyt ata
wỳr. Negõ pĩ cajrer ata to gapac kêt nare neapy ne to mõ. Wa ha curia
kẽnti pê Ihcuhhyt ata krac ri kẽn na acajpa, ca ha to kẽn tac, quê ha
côcato — hane.
Mã Mojxe ma kẽn wỳr tẽ, ne curi cator. Ne me kam mare mã, cute hõ
pĩ cajrer pyr, ne to kẽn tac. Mã hamre cô te amji mãhũhhyr pyrentu ne
ajpjê. Mã mehcunea me to ikõ.
ME CATOR XÀ JÕ KÀHHÔC 20
Pê Pahpãm Mojxe mã kẽn po kam hũhkrahhi te ihhôcata gõ
e Ejit jõ pjê pĩn Ixaher catêjê cator na, putwrỳincrê
kam ri, kẽnti ata jõ pjêmã, me cator. Mã pjê ata
kam ampo hamreare. Mãkẽnti ata krac ri me hàhhuc. Mã Pahpãm te
— Ca ha kẽnti na api ne curia ahtwỳ. Wa ha amã, ite kẽn po kam
ijarkwa na ihhôc ita gõ, ca ha me cumã to hahkre — hajỹr.
Mã Mojxe me, ihtehcajpar catê pê Jojuw, ma Ihcuhhyt jõkẽn pê Pahpãm
jõ kẽn ata wỳr me tẽ. Ne kẽnata na me hàpir xwỳjreana, pê prohti kam
me cumã harkwa to:
— Ita ri me ijikaj, wa ha ahnaa me amjijaxà. Ne quê ihhêaj to me amã
ampo naprãm, ca ha me itõ pê Arãwcukij — hane.
Ne ma kẽnti ita na me hàpir, ne pea ahcakrã nõ ita wỳr me cator, ne
cumã me hàr. Mã Pahpãm carôt jàhcujro tekẽn ata pro, ne cute ihcujroa
to amcroto xêj. Mã kẽnti ata jàhcujrõn, ne kam cuhy, ne kam ihkũm,
ne kypê hàhkrihkrit nare. Cwỳrjapê ri mehcunea mã hũpa, mã hũpate
hàkjêr. Mã ma hỹrmã hàpir, ne curia ahna amcro te cwarẽnta. Mã
Pahpãm te Mojxe mã ihcakôc jicu, ne cute cumã kẽn po kam hũhkrahhi
te ihhôcata jõr. Pê Pahpãm kam harkwa na ihhôc to hane he.
Me cumã harkwa to ihhimpej xà pyxit
pê me gõ Pahhiti pê me Apãm Cati. Ne imã me akwỳ kĩan to me
akĩn. Cwỳrjapê wa ite Ejit jõ pjê pê me ato icator, por curi me
apê cama mecumã me gàpên catêjê ata pĩn. Na wa itea me amã amji jõr,
ne amji to me gõ Pahhiti. Na ca ha nee iràn xà na, hipêr amji mãme jũm
to me gõ pahhiti prãm nare. Ne imã me pahte ajpẽn kĩnti ita na me ato
Me cumã harkwa to ihhimpej xà pijakrut
Ne pa wa ha ampo kên cunea pê me apytàr to ipa, ne me atehcajpar to ipa. Na
ca ha nee ame apãm cahàc krekà itajê to amji kam me gapac nare, ne nee hanea
ne ame ampo carõ kên pê cupẽjarôti ata to amji kam me gapac nare, ne nee cute
me atehcajpar xà na ame ahna gàhwỳr nare. Nãmri ca ha ate iràn xà na amji
ME CATOR XÀ JÕ KÀHHÔC 20
mã me jũm to hajỹr na, ca hama ramã ame icaca, wa ha itỳj ahna ame akam
icryc, ne hahpan xà na ame ato kên. Ne por pjê cunea kam me cumã ikĩnti, mã
ijarkwakam me hapac to me ipa atajê, wa ha imã mehkĩn, ne me caprĩ.
Me cumã harkwa to ihhimpej xà incrê
Ne imã me akwỳ kĩnti incwỳrjapê wa ite me amã ijarkwa me ijaprỳ jõr. Na
waha me amã gaprỳ to “Me cupê Pahpãm tekjê”. Cwỳrjapê ca ha ijaprỳ to me
amji jamãr peaj ne. Ne catyt kam me apa, ne nee ame ampo kênton to me apa
nare. Nãmri ca ha ame ampo kên ton tome apa, quê ahna me apupu, ne ito amji
kam me hapac to: “Mõrmõ me Hũm ita kêanre na mã, ihkôat mehkêanre” hane.
Nãmri ca ha ate me ipar nare, ne mãnea mã ate meampo kên ton to me apato
hajỹr na, wa ha itỳj hahpan xà na ame akam icryc, ne ame ato kêanre ne.
Me cumã harkwa to ihhimpej xà te cwat
Imã me akwỳ kĩnti na pê wa, ite me amã pjê me ampo cunea impejti
itajê jõr xà caxuw, to ijàpêan to amcro to xêj. Ne pom amcro te xetata
japackrea ne, ne icuxà amcro te xêj itajê kam ca ha me apê, ne cute xet
ita kam, ca ha nee ame gàpên nare, ne cama me kôt. Ne amcro ata kam,
ito pit mã me amji kam gapac to me apa.
Me cumã harkwa to ihhimpej xà te xĩc
Imã me akwỳ kĩnti incwỳrjapê wa ite me amã me apãmjê me, me
axyrxwỳ jõr, cute me gapackre xà caxuw. Ca ha pjê ita kam, amã amji
toapijapar to irya to prãm na, ca ha atỳj me apãmjê me, me axyrxwỳ
kampa ne amji mã me hũpa.
Me cumã harkwa to ihhimpej xà te xêj
Imã me akwỳ kĩnti incwỳrjapê, pê wa pa amji mã me ato, ate amji to
me apijapar xà caxuw. Na ca ha nee jũ caxuw me jũm curan nare.
Me cumã harkwa to ihhimpej xà te xet
Imã me akwỳ kĩnti incwỳrjapê wa ite ahpỹanre na me axũmre mã, me
aprõ jõr par. Ne hanea ne ahpỹanre na me apyjê mã, me apjê jõr par, ahte
ate ame apa cupate, ate me ajpẽn kĩn, ne ajpẽn na me gũjaxôr prãmte. Na
ca ha nee amji jũ na ame aprõ kĩn nare, quê ha pyjê xwỳjê nee amji jũ na
amempjê kĩn nare, ne nee ajpẽn pê ame amji caxun nare.
Me cumã harkwa to ihhimpej xà te ôjtô
Imã me akwỳ kĩnti incwỳrjapê wa ite me amã ampo kwỳ cunea jõr, ate
me to atekjêa to prãm to. Na ca ha atỳj ajpẽn mã me ampo itajê na pahti
ne, ne nee jũ caxuw jũm pê ampo to me gàhkĩj nare.
ME CATOR XÀ JÕ KÀHHÔC 32
Me cumã harkwa to ihhimpej xà te nowi
Imã me akwỳ kĩnti incwỳrjapê, ca gapacta ne atỳj amji mã me ikampa.
Ampo na? Wa hãn ne ampo to icakôc, ne nee apu ihêj xi to icakôc nare.
Na ca ha icuxà, nee ame ahêj xi jarẽn nare. Ne nee me akwỳ kên mã me
irẽn prãmte, ame to ahêj xi to me apa nare.
Me cumã harkwa to ihhimpej xà te tej
Ne imã me akwỳ kĩnti incwỳrjapê ri imã me akwỳ me, me amã me
amji caprẽp nare. Ne ampo itajê pê, me hũrkwa me, hĩxi me, cumã me
hàpên catêjême, cute ampo to me ipijapar xà me, ampo pej itajê cunea
Ixaher catêjê cunea mã Pahpãm cupa catia to cati
Hõhõ, ita to pê Pahpãm Mojxe mã ihcakôc. Mã pjê kam me hàhtôti
atajê te mepahhàjê jàhcuxê me, kẽn kam ihkũmti ata pupun, ne kam
me hàhkrihkrit me, hõhhi jàkôrti catia ata kam me hapac, ne hũpa te
amehtertet. Ne ampỳa mã amehcuhhê, ne cute me Mojxe mã me amji
— Ca ha caa me imã Pahpãm jarkwa to acakôc, wa ha itỳj me akampa.
Ne nee me inaPahpãm te me imã ihcakôc na hamãr nare. Quê me imã
ihcakôc, wa me icunea ame ty — hajỹr.
Mã Mojxe te me cumã harkwa to:
— Nee ame amji mã pa nare. Ampo na? He nee Pahpãm me amã
ihkênjõr nare. Ne cama cute me acapi, ne ate amji mã me to ahimpej kam
me to acràna, cute me gahkre pej prãmte ri me amã carôt tỳjti ita to ipipẽ
to mõ. Ca hame hõmpun to mõ, ne me hahkre pej, ne amji mã me hũpahti
to me apa. Ne ca hanee cuna mã ame ampo kên ton nare, ne atỳj ame
apej mã me apỳpỳm — hajỹr.
Mã ampỳa mã amehcuhhê, mã ma awcapàtkôti ata mãMojxe pyxit peaj
ne Pahpãm wỳr hàr. Mã hipêr Pahpãm te me hapackre to hàhtôa to hàhtô.
Pê Ixaher catêjê amji mã pahpãm cahàc krekà to
ã Mojxe curia kẽn na apu ihkên, mã me hàhtôti atajê te me
hapêê neArãw wỳr me pra, ne me cumã harkwa to:
ME CATOR XÀ JÕ KÀHHÔC 32
— Me imã ampo krekà pê pahpãmcahàc nõ to, quê ha taa me pahto
ihhimpej, ne me pahto mõ. Ampo na? Pom Mojxete Ejit jõ pjê pê me
pahto cator ata jũ kam ipictor. Wa nee ampo te jũmã ton xà ata na ite me
hahkre pej nare — hajỹr.
Mã Arãw me cumã:
— Mẽr ite ton xà caxuw me imã wakỳre pràti kwỳ — hane. Mã cute
impejti, mã cute me harẽnxà te cupan xà ata to me ajpẽn mã:
— Pryti kra krekà ita pê ri me pajõ pahhiti pêpahpãm, mã Ejit jõ pjê pê
cute me pahto cator — hajỹr. Mã Arãw te cumã hãm xà ita to ihkàhti, ne
himoac kam pryti krahti ata xãm, ne amji mã me harẽn to hane he:
— Apẽ quê ha me Pahpãm jõ amji kĩn — hane.
Mã apẽ ata na cute mepryti kra krekà pê pahpãm cahàc ata mã ame
ampo pry curan, ne cuna mãame to caxàr, cute me to ihcajpuaw prãmte.
Ne cute amehkĩn toihhi jirô pê me hỹr, ne ame hàpàn neamehkõm jirô
pê, cute ame hapactu kam me to ihtẽm.
Mã Pahpãm te Mojxe mã:
— Apu uua ne wrỳ, nãmri me hàhtôti atajê te nee meijarkwa itajê impar
nare, nemehkên mã me hàr. Wa ite ramã me hõmpun, mã me hũpar nare
ne ampeajkam mehkrã tỳj, na ri ahna ampeaj kam me kam icryc. Na wa
ha me hipej, ne ato irô ne akam me to hàhtôa — hajỹr.
Mã Mojxe te ahna hàhwỳr ne cumã:
— Ampeaj kam ri mehcunea kêanre cakrô, ca ha me caprĩ, ne nee ame
kam acryc nare. Ne por pê ca mam amã me hàpên catêjê pê Aprãwme,
Ixac me, Jaco mã ate amji ton xà ata to ca amji japackre. Pom pê
camehtàmxwỳ mã jũ caxuw pjêpejti mã me hàr xà to awjahkre ata to, ca
ha amji japackrea ne — hajỹr.
Mã nee me Pahpãm te me hipej nare, mã Mojxe tekẽn po kam Pahpãm
jarkwa pyr ne ahpar mã to mõ. Ne cutewakỳre pràti te pryti kra krekà
pupun, ne hanea ne ipu na ame hapactu na me hõmpun, ne mekam
incryac to me kam incryc. Mã cute pjê kam kẽn po ita to hũcapêr, mã
ihpỳm ne ipicahhêc. Mã ma me hỹrmã tẽ, ne cute pryti kra krekà ita
jũhhyr ne gãn par, ne kam cuhôn ne to caxàr, ne cô kam ihpro jaxwỳr, ne
cute me to kõmpartu na me mẽn. Mã Pahpãm te me cumã hà nõ pahtỳjti
ata kujahêc, cute amepryti kra krekà pê pahpãm cahàc kĩn jahpan xà na.
Mojxe te Pahpãm mã ihcakôc xà
toramã amji pyràc tu, por curi jũ ri me hàhhuc xà atajê kam. Ne
ME CATOR XÀ JÕ KÀHHÔC 34-35
pê ampỳa mã ajco me hàhhuc xà pê hũxwỳ. Ne por pê ajcoPahpãm mã
mehcakôc prãm atajê, quê ha curia hỹrmãme ipa. Pê ajco MojxePahpãm
mã mehcakôc xà jũrkwa wỳr ipa, pê ajco mehkwỳ cunea me
hũrkwajarkwa mã mehcuhhê, ne kam mento cuhhê ne mehõmpun itaa
na, pê ajco acjêj.
Pê ajco ahcakrã catia ata harkwa mã irôrôc, pê kamPahpãm ajco Mojxe
mã ihcakôc. Ne pê hũrkwa jarkwa mã amehcuhhêatajê ajco Pahpãm pejti
na me harẽ. Pom ikre kam Pahpãm mã mehcakôc xà ita kam ri, hãn ne
Pahpãm me Mojxe ajpẽn mã mehcakôc, ne hãn ne Mojxe kucri cumã
awjarẽ. Pom hãn ne me hũmre ame hõ ikwỳ nõ mã mehcakôc itana mã,
hãn ne Pahpãm Mojxe mã ihcakôc. Ne cute cumã ihcakôc jicujirô pê mã,
pê ma hãn ne Mojxemehkwỳ wỳr amji jacjê.
Ne pê Jojuw cuprỳhti pê Mojxe tehcajpar catê ata, curia ajco
apuPahpãm mã mehcakôc xà jũrkwa kam Mojxe jakàn pê ahtwỳ ne apu
Pê Pahpãm hipêr kẽn po kam harkwa na ihhôc
e amcro nõ na Pahpãm te Mojxe mã harkwa to:
— Hipêr kẽn po to ajkrut ne cuprã, ne ajpên to mõ,
wa hipêr kam ijarkwa na amã ihhôc, ate ihcahhêc ata jaxà na — hajỹr.
Mã cutecuprãr ne ma to tẽ, ne curia hipêr ahna amcro te cwarẽnta.
Neihtỳj Pahpãm me ajpẽn mã ihcakôc. Ne ma hacpỹ mã iwrỳc ne ihkuc
pràti. Ampo na? Cute Pahpãm pupun na ri. Mã mehkwỳ ma ame hũpa,
mãcute cupẽhkà to ihkuc pro, mãr quê nee me hõmpun nare.
Ampo kà te Pahpãm jũrkwa caxuw Mojxe te hàhcukrêj to hàhcuprõn
Ne pê cormã Mojxe apu kẽn jimoc ri mõr kwỳa kam, pê Pahpãm cumã
hũrkwaton xà ata to hahkre, jũ mã quê ha ne Pahpãm jũrkwa xãm to ne
hãm. Jirô pê mã ri Mojxe te Ixaher catêjê mã harkwa to:
— Pahpãm te imã me acaxuw harkwa hyr. Na ca ha me gàhcajrẽnti
me apa he, wakỳre pràti me, wakỳre prà jakare me, wakỳti tỳjti me,
cupẽhkàkukũmti, intepti, jakati, impejti atajê me, carà cahàcre kà me, pĩ
caxwỳn tỳjti impejti atajê me, ihpôc xà caxuw pĩ xô cacô impêti atajê me,
ampo cacô impêti cuxwati atajê me, wakỳre prà teptiatajê te hajỹar. Ne
atỳj ajpên hỹrmã me to apa.
— Ne por Pahpãm te me anõ mã cute me amji jahkre pej jõr atajê
cunea, quê ha ajpên ame pra, ne me cuprõ. NePahpãm te, cute ampo
to me hàpên xà me mẽn atajê to, ame cumã apê. Cu ha Pahpãm mã
ME CATOR XÀ JÕ KÀHHÔC 34-35
mehũrkwa nõ xãm, ne hanea ne pĩ to me hàmcjên xà nõ ata jũjê, ahna
cute me hapỳn xà caxuw, cu ha me to. Ne hàmcjên xà ita kam, por cute
kẽn po kam, me pamã harkwa to ihhimpej xà te tej jirên, ne ahna ihhôc
ata, cu ha caxwãm pê hir. Ne quê ha cupê Pahpãm te me pamã amji ton
na, me pahte me ajpẽn par xà jàmcjên xà.
— Ne hanea ne cupẽhkà impejti te Pahpãm jũrkwa caxwỳntête hahêr
xà ata, cu ha me to, ne ahname hàpàn xà nõ me, me to, ne pĩ to mehũjê,
cute me hapỳn xà caxuw. Ne cô cuhhê xàitajê me, ampo jacrô cuxwati
tocaxàr xà atajê mea mã, cu ha me to. Ne hanea ne hũrkwa caxwỳn nõ to
cujro xà caxuw, cu ha hàhcujro xà nõ me to.
— Ne hanea ne Pahpãm mã me hàpên catêjêcunea kà impejti atajê me,
Arãw kà me, mehkra kà mea mã, cu ha me cumã to. Hõ, me pajàpên xà
itajê cunea to, cu ha Pahpãm mã me — hajỹr.
Mã ma me hũrkwa wỳr ame ipicràn, cute ame cumã ampo jõr xà atajê
wỳr. Ne por Pahpãm Carõ Pejti ata ri mehkrã caxwãm pê cute mecumã
ampo jõr xà atajê to ihhimpej. Mã cute amencwỳr, ne ma hỹrmã me
to amji jacjên. Mã pyjê kwỳ te cupẽhkà ton jahkre pej atajê te me
cupẽhkàton. Mã pyjê kwỳ nõa te carà cahàcre kà to me cupẽhkà. Ne me
hõ pahhicatêjê atajê ri kẽn pràti itajê to me mõ. Neme hàhcajrẽan kam
me hũmre mepyjê te Pahpãm mã me ampo jõr xà atajê to me mõ, ne me
ã Mojxe te hàpên xà ata krã curan, me ajkaam mã ampo kà
te Pahpãm jũrkwa te amjijipêj ne xa. Mã Pahpãm jõ ahcakrã te
ikre pro, mã carôt jàhcujro teto hipu tu. Na quê nee Mojxe ahcakrã kam
Pahpãm carôt jàhcujro ata mã hàr nare.
Pê ahcakrã ata ajco api ne mame cumã ipa. Pê Ixaher catêjê ajcome
hõmpu ne ma ihkôt me ipa. Ne ajco pry kà te ikre ata to ma me ipa.
Neahcakrã ata pê ajco ahtwỳ, pê cume mãa mã ajcome ahtwỳ. Ne amcro
kam pê ahcakrãata ampo kà te Pahpãm jũrkwa cwỳrpê ajco harij, ne
ahna caxwa pê ajco kam cuhy, ne ahcujro, Ixaher catêjê te amji mã me
irĩt xà caxuw.
Hõhõ, me ipa xà ita to pê ajco me ipa, ne meahtwỳ. Ne ma Canãn jõ pjê
Pê Caku Te Cwarẽnta
PÕTI KAM AME IPA XÀ
Ỹuỹ, ihkàhhôc to incrê ita kam ri, Ixaher catêjêmã, Pahpãm te amji kam
hapac xà intuw to me cumã hahkre xà. Cwỳrjapê ri ihkàhhôc ata japrỳ te
Me Cumã Ampo To Hahkre Catêjê Jõ Kàhhôc (Ampo To Hahkre Catêjê).
Ne ihkàhhôc te cwat ita kam ri, Mojxe te me pamã Ixaher catêjê te Ejit jõ
pjê pĩn, Canãn jõ pjê wỳr, põti ata kam me mõr na caku te cwarẽnta name
harẽn. Ne hanea ne cute Ixahercatêjê cahyt ne me hàhtô na me hahkre pej.
Cwỳrjapê ri ihkàhhôc ita japrỳ te Me Cahyt Xà Jõ Kàhhôc (Me Cahyt Xà).
Jaco japrỳ nõ pê Ixaherata kra xũmre te tôxi atajê tàmxwỳ tàmxwỳ ramã
me hàhtô to mõ ne me hàmtàr tu. Ne ahpỹanre na menquêtjê pê me hakat
japrỳkôt me hakrã pit, ne cute me amji mã haprỳ jõr par to: Rupẽn kra me,
Ximãw kra me, Rewi kra me, Juta kra me, Ixaca kra me, Xepurõ kra me,
Joje kra me, Pẽnjamĩ kra me, Tã kra me, Naptar kra me, Cate kra me, Axer
kra. Neme hakrã te tôxi atajê cunea pê Ixaher catêjê pit.
Pê me hũcapi catêjê me Canãn jõ pjê pupu
ã Pahpãm pê Pahhiti te Mojxe mã harkwa mẽn ne cumã:
— Jũmjê xũmre kujate, quê ite meamã Canãn jõ pjê jõr
tôxi atajê kam, ajpẽn caxuw mehtàmxwỳpê me hõ pahhi to caprã ne
mehkujate — hajỹr.
Mã cute me to cuprõn, ne me cumã harkwa to:
— Me pra ne me pjê pupu, jũ mã mõrmõ cute. Ne ma curi mehkrĩ
catêjê atajê pupu, mõrmõ ajkĩ mehtỳj, nare, ajkĩ mehpeacre, ne mõrmõ
ajkĩ mehàhtô, nare, mõrmõ ajkĩ mencrêre. Ne me pjê pupu, mõrmõ ajkĩ
impej, kam me pajàpên xàcaxuw. Ne me krĩ pupu, mõrmõ intête kwỳc ne
ajkĩhihê, nare, mõrmõ ajkĩ hamãr xà atajê nõ hamreare. Ne me pjê ata
pupu, mõrmõajkĩ ampeaj kam hõ to hakràj, ne kam pĩ jàhtô. Ca ha amji
to mehtỳaj, ne atỳj ajpên me pjê ita jõ pĩxônõ to me mõ, wa cukrẽ ne
ihcajpẽ — hajỹr.
Mã ma me mõ, ne cute me Canãn jõ pjê pupun, ne cute kam ame ipa
to meamcro to cwarẽnta. Ne ramã me mõr xàa kam, cuteme pĩxô jàhtôa
ME CAHYT XÀ JÕ KÀHHÔC 13
ne me hirên. Ne ma me to amji jaxàr, ne me to cator. Ne cute Mojxe me,
Arãw me, Ixaher catêjê mã ampo itajê cunea jarẽnpar. Ne cute me cumã
pjê jõ pĩxô atajêjõr. Ne me cumã harẽn to:
— Wa Canãn jõ pjê mã me icator, ne ite me hõmpun, mã impeajto
impej. Ne ampeaj kam, kam mecumã me hõ, ne hanea ne kam pen ne
kam pryti kà cacô jàhtô, ne kam me pĩxô itajê pupu he.
— Ne ampeaj kam curi mehkrĩcatêjê tỳj, ne ampeaj kam krĩ itajê
cati, ne ipu nakwỳcti itajê kàa to ihkà. Wa ite kam mehĩ to cute me
krĩ mã hikretiatajê kwỳ pupun, mã ampeaj kam mehkà, ne me catia to
mecati — hajỹr.
Mã cute me hũmre kujahêc atajê nõ japrỳ te Carep ata te mehcunea
mãMojxe mã ihhi cuxêc na me ton, me kam mare mã, ne me cumã
— Hacme, ne me pjêita pytà! Ampo na? Cu ha pahtỳj me tohjê, ne me
hirô pê xa, ne mehipej — hajỹr.
Mã mehkwỳ teme cumã, ne ahna me amji ton kam me cumã:
catêjêmehhi tỳj, ne me cati. Ne pjê ata kamampeaj kam me hàprê catêjê
jàhtô, ne cute mehipu tu. Na ri me imãa me ipê xycxycre pyràac, ne
hanea ne me cumã meipê xycxycre pit, ne me cumã me ikryjre — hajỹr.
Pê Ixaher catêjê ma ame Pahhiti par caca
Mã Ixaher catêjê cunea mehpec xà to cute mencwỳr kam
mehtẽm. Ne kỳj cati pêamã ame amrã, ne cute mencwỳar to
me apẽ. 2 Ne mehcunea te me Mojxe me Arãw cuna mã me cumã amji
capẽrkam mehtẽm, ne me cumã:
— Wa nee pjê mã me paxàr xà ita kam ame ityc prãm nare. Wa rỳ
mãcuria Ejit jõ pjê kam ame ty. Nare, wa põti kam me hamreare ata
kamame ty. 3 Ihhêj ne me pajõ Pahhiti te pjê ita kam mehkrĩ catêjêjõ
krãhtare te me pajipej na, cama me hamãr xà caxuw ri cute me pahto
cator. Ne quê ha me pahto hajỹr jirô pê mã, quê hacama me pahkra me,
me pahprõ amji to me cumã me hàpên catêjê. Na cu ha pahtỳjma hacpỹ
mã Ejitjõ pjê wỳr me amji jaxà — hajỹr. 4 Ne me ajpẽn mã harkwa to:
— Cu ha amji mã me pajõ pahhi tuw nõ xãm, quê ha hacpỹa mã me
pahtoamji jaxà, Ejit jõ pjê wỳr — hane.
Pê Jojuw me Carep tee mehkwỳ mã apô
Mã Mojxe me Arãw, Ixaher catêjê kam mare mã pjê kam mehpỳm,
ne mehõpôrpo ne me nõ, mehpec xàhte. 6-7 Mã cute me pjê pupun catêjê
ME CAHYT XÀ JÕ KÀHHÔC 14
pijakrut itajê japrỳ pê Jojuw, meCarep atajê me cute amji pê mehkà
cokjêr, mehpec xàhte, ne mehkwỳ mãhũjarẽn to:
— Pom wa ite me pjê pupun ita peaj to impej. 8 Cu ha me pajõ Pahhiti
cajpuaw na, quê ha ihtỳj me pamã pjê pejti ata gõ, cu ha pahtỳjamji mã
me hũtà. Ne pjê ata kam me hõa to me hõ, ne ampeaj kam, kampryti to
ipijapar xà me, pur caxuw impej. 9 Nee ca amji tête ame Pahpãm jarkwa
curê nare. Ne nee cuna mã ame acryc nare, ne nee ame, por curi amehkrĩ
atajê cupa nare. Ampo na? Cuha me pahtỳj me to cô, ne me hipej ne me
cahàc krekà pê mepahcurê xwỳn pytàr catêjê atajê cunea rẽn. Cwỳrjapê
wa me amã, ca ame hũpa nare — hajỹr.
Pê Pahpãm mã Ixaher catêjê jipej prãm
Mã me hàhtôti atajê ajwar kẽn to ame capêr, ne to mehcuran prãm
to pit mã amehcakôc. Mã Pahpãm carôt cati jàhcujrohti ata ampo kàte
hũrkwa mã Ixaher catêjê cunea te cuprõn ata wỳr iwrỳc, ne Pahhiti te
Mojxe mã harkwa to:
— Me hàhtôti itajê ma ame icurê! Ne cute me hajỹr ita kamri ihtỳj amji
caxuw me icyt to me ipa. Ne jũ caxuw mãquê ha ajte, ite me kam ampo
to amji to ipipẽxà ita kôt me ijahkre pej, ne ikôt me amji to? 12 Wa ha hà
kên cunea to me kam icryc, ne ame to kên, ne ite me cumãampo jõr xà to
ijũjahkre ata xwỳjrea na mehipej. Ne akam wa ha quêt meto hàhtô, quê
ha mam itajê jirôa pê me atàmxwỳ itajê cunea me carôttỳj — hajỹr.
Pê Mojxe Pahpãm mã mehkwỳ cajrẽn
Mã Mojxe te Pahhiti pê Pahpãm mã harkwa to:
— Jũ mã quê ha Ejit catêjê cahhur me ita jarẽn pa, ne kam me amji
cajpẽr to? Ne ramã Ejit catêjê te acarôt tỳjti to me akwỳto acator ata na
me gõmpun, ne me gahkre pej. 14 Ne ma cute pjê ata kam me ipa catêjê
mã me garẽn. Ne hanea neIxaher catêjê kôt apê me hõ Pahhiti te amõr
na, ne hũ na pire mãajpẽn mã me acakôc na me cumã me garẽn. Ne ihtỳj
me cumam ahcakrã kamapê me hõ Pahhiti te amõr na, cute me gõmpun.
Neihtỳj amcro me caxwa ri ahcakrã ata tecuhy na amji jahkre ne harij
na, cute me hõmpun. 15 Ne ca ha ate me akwỳ jipej pyrentu na, quê ha
pjê ata kam, krĩxàrekwỳ me ahna me garẽn pa, ne me ahna amji mã me
garẽn kên to, 16 “He pê ihtỳj me hõ Pahhiti me cumã pjê to awjahkre
ata wỳrme to mõr cakrô, nee cute amji mã hamãr, ne me to hàr nare.
Cwỳrjapêri cute ahkêt mepõti jipôac ri mehcunea jipej” hane.
17-18 — Na ca ha acarôt jàhcaprĩhti to me cumã ajpẽ, necute mehkên ton
xà itajê to tojnõ, ne cama amã mehkĩnti ne. Ne pê ca ramã amji jarẽn to:
ate me ito kên, ne amji tête me ijarkwa curê jicu na, wa ha itỳjme ate
ME CAHYT XÀ JÕ KÀHHÔC 14
ito kên ita to tojnõ ne hicu. Nãmri ca ha me ate amji tête me icurêto me
axãm ita na, wa ha itỳj hahpan xà na me akên mã me amẽ, me akra me,
me atàmxwỳ mea mã” hane.
19 — Na ite apar xàa na wa awỳ, pom hõtpê amã me ikĩnti rohnỳtti mã,
ca atỳj cute mehkên tonitajê cunea to tojnõ ne hicu to hanea, pom ahnaa
mã ca ajpên Ejit jõ pjêa rũm mehkên na me to tojnõ to mõ he, ita na ca
ha ita kam me ito — hajỹr.
Pê Pahpãm Ixaher catêjê incrôn xà kêanre to me cucrô
Mã Pahhiti te Mojxe mã amji jarẽn to:
— Hã, wa ha itỳj, pom ate iwỳr xà ita na me ato, ne cute me ito kên
itajê to tojnõ. Ne wa ha pa amji japrỳa na me ahna amji to. Quê ha neejũ
caxuw, por pê wa me hũmjê mã pjê to ijũjahkre xà ata mã me hàrnare.
Ne põti kam me hamreare ata kam, quê ha mehtyc pa.
— Ampo na wa ha meto hane? Nee mã ampo na nare. He pê ramã me
icarôt tỳjti jàhcujroitajê kwỳ na me ipupu. Pê wa ramã me cumã me hõ
japrỳ te mana itagõ, ne me cumã cô gõ, mã ajte nee ite Ejit jõ pjê me põti
ita kam me cumã ampoton xà itajê na, ito me amji japackre nare. Ne ajte
cormã cute me icapi prãmte, icuna mã me ampokên ton to me tej to me
ipa, ne nee me ijarkwa par nare. Ne por me ijarkwa par nareatajê, quê
ha nee, por pê wa me hũmjê mã pjê to awjahkre ata mã, me hàrnare. Ne
pom ma ame icurê itajê nõ, quê ha nee mehnõ pjê ata pupun nare.
24 — Ne pom imã hàpên catê pê Carep ita nare, ajteare mã quêt amji
kampa, nequêt cute ihtỳj ipar xà cunea to ipar. Na quê ha ihtỳjcute pjê
pupun ata wỳr axà, quê ha mehtàmxwỳ ihtỳj hakàn pê pjê atakam me
ipa, ne kam me amji to ajpa.
25 — Ne apẽ quê ha ajte ma Amarec catêjê me, Canãn catêjê, por
caprũm kam mehkrĩ atajê japy, hacpỹmã põ kam hamreare ata wỳr me
26-27 Jirô pê mã ri Pahhiti te hipêr Mojxe me Arãw mã hũjarẽn to:
— Jũ caxuw mã quê ha ajte cute me imã amji kôt harẽn jàhcahhõn
xitiitajê mã me hikra? Wa ite ramã cute imã me hàhcahhõn na mempar,
ne ahna imã mehkĩn nare. 28 Na ca ha me cumã ijarẽn to: “Ipê me gõ
Pahhiti pê Pahpãm. Wa ha itỳj me amã, por me amã ampo cupahti na,
ate me amji jarẽn ata to. 29-30 Na ca ha me acunea põti kam me hamreare
ata kam me atyc pa, por ramã me ana caku te winti jirô pê atajê, ca ha
me atyc pa. Ampo na? Meacunea te imã me gàhcahhõn par, na ca ha me
atyc pa, quê ha me ahkrare pit iteme cumã pjê to ijũjahkre xà ata mã me
axà. Ne mehkà pijakrut japrỳ teCarep me Jojuw itajê, quê ha mehkà na
me ajkrut peaj ne mehkôt pjê ata mã me axà.
31 — Ne me acunea te me akra pê, por Canãn jõ pjê kam me xa atajê
mã, camame hàpên catêjê na ate me harẽn cakrô, waha itỳj me hamã,
ME CAHYT XÀ JÕ KÀHHÔC 14
ne pjê ata wỳr me toicato, quê ha quêt kam me ipa. Ne ate me pjê kêanre
na me harẽn ata kam, quêt ihcunea na me amji pupun pejti to me ipa.
32 Ne me ca nare. Quê ha me gĩ itajê ajhu ne ty, põti kam me hamreare
ata kam. 33 Ne quê ha me apê amji jahkre kêt, ca ha atỳj me akra me, põti
kam mehamreare ata kam me apa to me caku to me cwarẽnta. Ne me
akôt quê ha meakra me amji pupun xà kêanreto me ipa, ne ate amji mã
me ito ahimpej nare itakam, ca ha xa me acunea me atyc pa, jirô pê mã
quê ha cormã me akrame, me atàmxwỳ pit pjê ata mã me axà.
34-35 — Ne ca ha me apê, por pê me pjê pupun catêjê atajê pyràac, pême
mõar to me amcro to cwarẽnta, jĩkjê na ca ha põti kam me hamreareita
kam ame apa to me caku to cwarẽnta. Ampo na? He wa ha ita caxuwme
ato impej jicu, ca ha ame akên xà pytĩtiatajê to ame acuhkwỳr. Quê
ha ahpỹanre na ate me ina ajpẽn par xàatajêa me gipej, põti kam me
hamreare ata kam. He ipê me gõ Pahhiti, na wa iteame amã icakôc xà ita
ton, na ca ha atỳj põti itakam ame ty” — hajỹr.
mehcunea hi kwĩn, ne mehcunea to me hàhcahhõn xi, na ri mehtycxà
kêanre kam mehcunea tyc pyrentu, me pajõ Pahhiti kam mare mã. Mã
Carep me Jojuw pijakrut peaj ne mehtĩar na me hàhhuc.
Pê Mojxe tee mehkwỳ mã me curê xwỳn cawpa
Mã Mojxe te mehkwỳ mã Pahpãm jarkwa ita jarẽn, mã mehũpar xà
ita kam amehpeacre, ne me cumã amji kĩn nare. 40 Mã amcro nõ na iràrà
na mehcunea jỹr, ne ma, por pjê kam awjarôto cute me cumã hũjahkre
ata wỳr, cute me mõr na me ipyr. Ne cute me Mojxe mã me harkwa to:
— Wa itỳj ite me Pahpãm cuna mã me ikêanre na me amjipupun, na wa
ha itỳj ita caxuw, por me pajõ Pahhiti te me pamã pjê tohũjahkre ata wỳr
me ikràr — hajỹr.
41 Mã Mojxe te me cumã harkwa to:
— Ca rỳ mã mam me hane na mã, ca neeajte ate me Pahpãm par
nare. Mã ramãahna ahtũm rytu, ne ramã hõ amcro jirô pê ihpỳm ita
kam, jũ wỳr ca ha curi me mõ. Ca ha ita kam me ate me amõr na,
ca ramãate me pajõ Pahhiti pê Pahpãm jarkwa par nare. 42 Ne pom
curmã ate amji kam me gapac xà jarẽn itajê, ca nee kam me toacrà
nare, ne me hicu. Nãmri ca haate pjê kam awjarô ata pytàr prãm kam
me to acrà na, quê ha me acurê xwỳn me atohamre. Ampo na? He me
pajõ Pahhiti pê Pahpãm nee me akôt mõr nare ita kam, quê ha ihtỳj
me gipej. 43 Xà ca nee me Amarec catêjê me, Canãn catêjê to me amji
japackrenare? He cormã me pahcumam me xa! Ca ate me pajõ Pahhiti
pê Pahpãm mãhikran, cwỳrjapê quê ha hanea ne me amã hikra, ne
neeme apijapu xà kam meatehcajpar nare, quê ha me acurê xwỳn ihtỳj
me acura — hajỹr.
ME CAHYT XÀ JÕ KÀHHÔC 14
Ne te Mojxe te me cumã me cawpa cakrô, mãajte ma me mõr kam
mencrà, pjê kam kẽnti atajê cajpuw. Mã curia me hakàn pê Mojxeme
Pahpãm jàmcjênxà jàhhuc, mã me hàhtôa ne amũ me pra. 45 Mã kẽnti
ne cute me Ixaher catêjê curan kam mehtẽm, ne mamehcuran to mõ.
Mã ma me hũpate mehprõt. Mã ihtỳj mehcuranto me mõ, ne cute
mehcuran itaa to, ma Horma jõ krĩ mã me cator. Ne Ixaher catêjê
cahhur te ma Mojxe kôt põti kam me hamrearewỳr me amji jaxàr, ne
kam ajco ame ipa.
Pê Ixaher catêjê kwỳ Mojxe jũhhyr prãm
aku te cwarẽnta atajê nõ kam, amcro atajê nõ na me hũmre
atajêjaprỳ teCôre me, Tatã me Apirãw te Ixaher catêjê jõ pahhi te
me xẽj pijakrut ne ihkôt xĩncwẽnta me, me ajpẽnpar, cute me pahhi tête
me Mojxe jũhhyr prãmte. Ne ma Mojxe meArãw wỳr me cator, ne cute
me cumã me harkwa to hajỹr he:
— Nee mã me ijirôa pê acati nare. Pahpãm te Ixaher catêjêcunea capi,
cute me to amji kwỳ prãmte, ne mepahcunea kam ihkrĩ. Ne mẽr ampo na
mã ca atỳj ite me apar ita na, hãnne me imã garkwa jirê? — hajỹr.
Mã Mojxe me cumã:
— Xãmte icaxuw ate me amji kam me gapac xà te hajỹr? Hã, quê ha
apẽ, quê ha Pahpãm iràrà na me gõ ikwỳ nõ itajê mea mã, me amã
cuteamji mã jũmjê capi atajêjahkre, ca ha me hõmpu. Ca ha apẽ na ajpên
me Pahpãm wỳr me mõ, wa ha hanea ne Arãw me hỹrmã mõ, cu ha curia
me ajpẽn cajpa — hane.
Mã apẽ mã Côre me, mehkwỳ te xẽj pijakrut ne ihkôt xĩncwẽnta atajê
me mõ, neampo kà te Pahpãm jũrkwa na cute me cuprõn. Mã hanea
ne Mojxe me Arãw me, mehkwỳhajỹar ne harkwa ata jĩkjê rũm cute
me cuprõn. Mã me hàhtôa te me cuprõn ne cama amehcuhhê, ne ame
ampote me to jũ mãn xà ata na ame hõmpu.
Mã pea Pahpãm carôt jàhcujrohti te mehcunea mã amji to ipipẽ, necute
Mojxe me Arãw mã harkwa to:
— Me cupê me hawry, ne me haprã, nãmri wa hamehcunea jipej
hiahpuro! — hajỹr.
mecumã mehcajrẽn to:
— Me ijõ Inxũ Cati, pê ca me icunea mãite amji kam ijapac xà ita gõ. Xà
ca ha mehũmre kên incrê peaj atajê kôt mehcunea jipej? — hajỹr.
Mã Pahpãm Mojxe mã harkwa to:
ME CAHYT XÀ JÕ KÀHHÔC 21
— Me cumã awjarẽ, quê me Côre me, Tatã me Apirãw jõ pryre kà te
ikre ita pê me ajcamẽ — hane.
Mã Mojxe xãm ne ma me hũmreitajê jũrkwa wỳr tẽ, ne cute mehkwỳ
mã caràar kam hũjarẽn to:
— Me hũmre kêanre itajê jũrkwa pê me ajcamẽ, ne me hawry! Ne nee
amehàhcukrêj caxun ne amehcupên nare! — hajỹr. Mã pea mehcunea
cator, ne me cupê me hũjawry.
Mã Côre me Tatã me Apirãwme hũrkwa jarkwa mã mehkra me, mehprõ
mea mãamehcuhhê. Mã Mojxe te mehcunea mã harkwa to:
— Ca ha ita caxuw me Pahpãmte pahhi na ixãm na me ijahkre pej to
hane he. Quê ha pjê te catac ne me cumãipicapôn, mã kam me hũmre
itajê te me ipijaxwỳr, mã cute mehkrẽr na, ca ha cormã Pahpãm te me gõ
pahhi na ixãm na me ijahkre pej — hajỹr.
Ne cormã cute ihcakôc jicu me ajkaam mã Côre me, mehkwỳ krac ri
pjê catac ne me cumãipicapôn, ne kre catia. Mã kam Côre me, mehkjêjê
me, me kôt cute me Mojxe jũhhyr prãm catêjê me, mehpỳm. Ne hanea ne
kam ampo cunea to me hõ tekjê atajê cunea pỳpỳm, ne mehtyc partu. Mã
me ahna pjê pijapỳn. Mã ma Ixahercatêjê mehkôt kre ata mã mehpỳpỳm
cupate, ma me pra.
Mã kỳj rũm Pahpãm jõcuhy wrỳc, ne me hõ pahhi kwỳ te me xẽj
pijakrut ne ihkôt xĩncwẽnta te Mojxe jũhhyr na me ajpẽnpar atajê cunea
to caxàr tu, mã me hamre.
Pê cagã me hàhtôa jipej
Mã ma Ixaher catêjê te me mõr kam mencrà, ne cute me
pu na me ipijarõ prãmte me mõ. 5 Mã amehpec ne nee hipêr cumã me
hikaj prãm nare, mã ajpẽnmã ame Pahpãm jarẽnto amehkêanre, ne cute
me Mojxe to me hajỹar, ne ajpẽn mã ame harẽnto kêanre, ne me cumã
— Ampo na mã ate põti ita mã, Ejit jõ pjêpê me ito acator, ita ri me ityc
xà itacaxuw? Ita ri ite me ampo krẽr xà hamreare, ne nee me ikõm xà
hamreare. Ne ramã me imã kwỳr pê mana ita kĩn nare — hajỹr.
6 Mã Pahpãm te me hàhcahhõn xà kêanre atajahpan xà na, mehwỳr
cagã jàhtôa ne kujahêc, cute mehcãmxar prãmte. Mã ramã cute
ame hàhtôa ne amehcãmxar, mã amehtyc. 7 Cwỳrjapê ri ma Mojxe
wỳrmehprõt, ne cute me cumã me amji jarẽn to:
— Wa ame amji pupun kêanre! Wa ite Pahpãm me, me acuna mã me
ikên xà kêanre itajê ton, cwỳrjapê ri me ikêanre. Na ca ha Pahpãm mã
ME CAHYT XÀ JÕ KÀHHÔC 21
acakôc, ne cumã me icajrẽn, quê meitête cagãti itajê to hawry — hajỹr.
Mã Mojxe te Pahpãm mã mehcajrẽn.
8 Mã Pahpãm te Mojxe mã harkwa to:
— Wakỳre nõ to cagã, quê ha cagã xàhti itajê mehcãmxa, quê ha
mewakỳre te cagã ita pupu, ne nee amehtyc nare — hajỹr.
9 Mã Mojxe te Pahpãm jarkwa na wakỳre to cagã, ne me hipôc ri inxôr.
Mã cagã xàhti atajê mehcãmxa, mã me wakỳre te cagã ita pupu, ne
hacpỹa mã mempej. Hamre.
Pê cawrô cahàcre Parãw mã ihcakôc
irô pê mã pê Ixaher catêjê ramã Mowap jõ pjê na me ahtêp. Mã
Mowap jõ pjê jõ pahhi catêjê mãampeaj kam me hũpa, mã cute
me ahna hũxy xiti japrỳ te Parãw ata mẽn, mãr quê mencrôn xà kêanre
to me cucrô. Ne cute mencrôn xà kêanre to mencrôn jahpan xà na, ihtỳj
cute me cumã ihpore to hũjahkre.
Mã Pahpãm te Parãw mã hũjarẽn, quê nee me hỹrmã ihtẽm nare. Mã
Parãw ihtỳj apu Pahpãm ihtẽm xà na ahwỳ. Mã apu kam incryc, ne
hàhcuprõn, ne ma kam hỹr ne to tẽ, me hỹrmã.
Mã Pahpãm apu kam incryc, ne cute hỹrmã côjkwa pĩn cumã
ipijapucatê nõ kujahêc, cute cupê pry jahêr xà caxuw. Mã ma tẽ ne xa.
Mã cawrô cahàcre te mam Pahpãm mã ipijapu catê ata tepry kam wapo
to hãm na hõmpun, ne hũpate cute pry hyr. Mã Parãw te neeihkĩnte
hõmpun nare, ne apu cawrô cahàcre cahhy, cute pry wỳr to amjijaxàr
prãmte. Mã hipêr Pahpãm mã me ipijapu catê te kẽn te pry to ihkre pucre
atawỳr ipicamẽn.
Mã cawrô cahàcre te hipêr hõmpun, ne tee apu hĩpêhahpan to hahkre,
ne cute kẽn to Parãw par jaxôp. Cwỳrjapê ri hipêr apuihcahhy. Mã hipêr
hỹrmã me ipijapu catê itapicamẽn, pry kre pucreata wỳr. Ne cute hahêr.
Mãcatàtkre jamreare ita kam, jũ na quê cawrô cahàcre ata mõ.
Ne cawrô cahàcre te hipêr me ipijapu catê ata pupun, ne hũpateParãw
to ihpỳm. Mã Parãw apu kam incryc ne hipêr pĩ cajrer to ihcahhy. Mã
Pahpãm te cawrô cahàcre cakôc na mẽn, mã ihcakôc, ne cute Parãwcukij
ne cumã harkwa to:
— Ampo to mã ite apê jũ mãn, mã ca ajte ate icahhyr ita
toincrê? — hajỹr.
Mã pea Parãw caràr ne cute harkwa to:
— Ampo na mã ca apu imã? Quê imã wapo na mã, wa ha ramã acuran
hiahpuro — hajỹr.
ME CAHYT XÀ JÕ KÀHHÔC 23-24
Mã cawrô cahàcre cumã:
— Pom ipê gõ cawrô cahàcre ita, neramã ite ato impej crire nare ita. Xà
ita kam ite ijàpên xà tonita to ramã ajkĩ ite amji pyràc tu? — hajỹr.
— Quê — hane.
Mã pea Pahpãm te Parãw mã into jahkjên. Mã cute amji cumam côjkwa
pĩn me ipijapu catê nõ atapupun. Mã ramã wapohti to cute caxwỳr xàa
kam xa. Mã Parãw hũpate pjê kam ihpỳm.
— Ampo na mã ate cawrô cahàcre cahhyr to incrê? Wa ita ri ite amji
toacurê xwỳn ne xa, ne apu gahkre. Ampo na? Por ca jũ ri amõr xà wỳr
mõ ata, nee Pahpãm mã impej nare. Ca cama ate ame to kên prãmte, ca
mõ. Mãquêt mam cawrô cahàcre te ipupun ne ato hàhhuc, ne cute ato
atyc xà jahpan — hajỹr.
Mã Parãw te cumãamji jarẽn to:
— Wa ajmãr itea amji kên mã amjimẽn, wa nee ite pry kôt amji cuna
mã gahkre pej nare. Nequê imõr xà ita na Pahpãm pê ihkaj na, ca imã
awjarẽ, wa ha nee imõr nare, ne ita ri ijũrkwa wỳr amji jaxà — hajỹr.
— Gapacta ne atỳj me hỹrmã mõ, ne Pahpãm te amã ampo jarẽn itajêa
to me cumã awjarẽ — hane.
Mã ma Parãw Mowap catêjê wỳr tẽ, ne curi cator. Mã mehõ pahhi
Parac te cumã harkwa to:
— Ỹuỹ Parãw, Ixaher catêjê jàhtôa to me hàhtô, ne imã mehũpaa to me
hũpa. Cwỳrjapê ca ha Apãm Cati te me to hy xàa kôt me tohy, wa ha itỳj
ate me to hy jahpan xà na amã ihpore catia ne cugõ — hajỹr.
Mã Parãw cumã:
— Wa ha caxi, pa me to hahkre, ne ijõ Inxũ Cati te me ahna imẽn xà
kôt pit mã, wa ha me to hy — hane.
Pê Parãw tee mencrôn kêanre to hahkre
ã ma Mowap catêjê jõ pahhi pê Parac te Parãw japrôr
ne to mõ, ne kẽn na to hàpir. Mã ahpar mã, caprũm
kôt, cute Ixaher catêjê jàhtôa ne me hõmpun. Mã cumã:
— Hamre, ca ha me hàhtôti itajê incrôn kam tẽ, ne mencrôn xà
kêanreto me acrô. Ne me hũn xà kêanre to ame hũn, quê ha ate me hũn
xà kêanre atajêa me to hy, ne ame to kêanre ne. Nehanea ne côjkwa kam
gõPahhiti wỳ, quê ha ame to kêanre ne, neme to hamre — hane.
Mã Parãw teharkwa to me cumãn kam ihtẽm, ne me cumã:
ME CAHYT XÀ JÕ KÀHHÔC 23-24
ne me ahna imẽn to:
“Ixaher catêjê itajê to kên kam tẽ” hajỹr.
Ne jũ mã wa ha ajte,
ne por Pahpãm mehkwỳ to impejti atajê to apu ihkên?
He ajteare mã me, ne ampeaj kam me hàhtô,
ne ihtỳj me ipicamẽn to me mõr ita na.
Na wa itỳj mehkôat amji ton to prãm — hajỹr.
Mã Parac apu Parãw kam incryac to incryc ne cumã:
— Nãmri! Xà wa aracri ite amã ijarkwa to hajỹr? Mãr wa ite amã
me to kêanre na ijarkwa hyr ta! Nõ na mã ca ate me to impejti ita to
apuacakôc! — hane.
Mã Parãw cumã:
— Jũ wỳr wa amjia kôt ampo to icakôc, por me ijõ Inxũ Cati teijarkwa
to icakôc xà na imẽn atajêa to, wa ha icakôc — hane.
MãParac te hipêr ihcajpẽr to ipijakrut xà ata wỳr to hàpir, ne hipêr
cute me to kên xà caxuw cumã harkwa hyr. Mã Parãw teamencrôn kên
to hahkre, ne nee cute mencrôn xà kên nõ to mencrôn nare, necama
harkwa pejti to me ahna ihcakôc. Mã Parac apu kam incryac to incryc, ne
cutecumã hàmjõr nare, ne ma hũrkwa wỳr, hũre kam ihkujahêc.
Pê Mojxe me amji pytàr jõ krĩ to mehhimpej
ê Pahpãm Mojxemã harkwa ta, quê Ixaher catêjê mã harẽ ne
— Ahtũmre quê ha, por ite mecumã Canãn jõ pjê jahkre ata mã me
cato. Ne wa ha cormã me hàhcuran catêjê kôt amã harẽ, ne amã me
tohahkre. Ne ate me toamji pyràc xà ata kôt, quê ha jũmamji pê hũkjê nõ
cura, quê ha ihtỳj ihtyc ata jũkjê hanea ne cuteihcuran catê ata cura. Ne
quê ihhêaj to cute ihcuran prãm narekam ihcuran na, quê nee hahpan xà
na mehcuran nare.
— Cwỳrjapê ca ha me cumã garkwa ta, quê me krĩ to xêj ne me capi,
mãr quê cutemehcuran prãm nare kam mehcuran catêjê atajêkrĩ itajêa
ipimxur ata ri me pro, ne mehcura. Ne quê ha me cute mehcukij catêjê
mehkrĩ, ne mehcukij ne mehkôpĩr peajne, xà ajkĩ amjia kôt cute ihcuran,
nare, cute ihcuranprãm nare kam ihcuran. Mõrmõ ajkĩ cute ampo to jũm
jixôn prãm nare kam to hixôn. Quê cute nee jũm curan prãm nare kam
ihcuranna, quê ha ihtỳj mehcunea, cuteihcuran ata jũkjê pê, amji pytàr
xà na mehtehcajpa.
ME CAHYT XÀ JÕ KÀHHÔC 35
— Ne quê ha curia cute apu ipa na, quê ha ahnaaimã mehcajrẽn catêjê
jõ pahhi ihwej ne ty. Jirô pê mã quê ha ihtỳjhapacta ne hõ krĩ wỳramji
jaxà. Ne por amjia kôt mehcuran prãam kam mehcura atajê, quê ha
cuteme harẽn catêjê me ajkrut, ne ajpẽan kôt me harẽn na, quê ha ihtỳj
mehcura, cute jũm curan jahpan xà na — hane.
Te Me To Ihhimpej Xà
Ỹuỹ, ihkàhhôc te xĩc kam ri, Mojxe te Canãn jõ pjê mã me hàr xà, ne hipêr
cute me cumã cute me hapackre xà cunea jarẽn. Cwỳrjapê ri ihkàhhôc ita
japrỳ te Cute Me To Ihhimpej Xà Jõ Kàhhôc (Cute Me To Ihhimpej Xà).
Hipêr cute me to ihhimpej xà
e pê Mojxe hipêr Ixaher catêjê to ihhimpej to:
— Ixaher catêjê, me ikampa, Pahpãm pê ri me pajõ Pahhiti, ne taa
mã ri pyxitpeaj ne cupê Pahpãm. Cwỳrjapê cu ha me pahna cuhkõnrecunea
me, me pahcaxwỳn cunea me, me pahcarôt cunea to, quê ha mepamã ihkĩn,
ne to pit mã amji kam me pajapac to me papa. Ne nee me Pahpãm ràn xà
na, ame amji mã ampo kĩnnare. Ca ha atỳj, cute me acaxuw imã ampo
na harkwa, wa ite me amãharẽn atajê to me amji japackre. Ca ha atỳj me
pahkra mã harẽn xà itajê to me harẽ, ne me cumã to hahkre, ne hanea ne
ikre kam me cumã toawjarẽ, ne ca ha hanea ne põ pê ame apaxà ata kam,
atỳj me cumã awjarẽ. Ne caxwa ri ca ha hanea ne me gikwa xà wỳr amjimã
me harẽ, ne hanea ne iràrà na me akrĩ pê amji mã me harkwa ita to awjarẽ.
— Pê Pahpãm me aquêtjê pê Aprãw me, Ixac me, Jaco mã pjê ita
pê canee me krĩ catia ton nare atajê gõ, ne ramãkam me amã ampo pejti
te hipu hiahpuro. Quê ha meamã ate me kwa kwỳn nare atajê gõ, ne me
amã me ate me pĩxô pàr krenare atajê gõ, ca ha me ku ne me togarte. Ata
caxuw ca ha Pahpãm te, por Ejit jõpjê kam ateme amji pupun xà kêanre,
mã cute ihpĩn me ato cator na, ca ha atỳj me to amji japackre.
— Ne ame garte jirô pê, ca ha harkwa kôt ame apa, ne cumã pit mã me
apê. Ne nee ca ame pahpãm cahàckrekà atajê kĩn nare. Ampo na? Ca ha
ate amepahpãm cahàc krekà atajê kĩn, ne ihkôt ame amji kam gapac, ne
me Pahpãm tĩar ita mãhikran na, quê ha hanea ne me Pahpãm me amã
hikra. Ne ame akam incryac toincryc, ne ame ato kêanre ne. Ca ha ampo
kên cunea kam me amji pupun xàkêanre atajê to ame amji pupu, ne kaam
me gamre. Cupate ca ha Pahpãam kôt pit mã me apa, nenee pahpãm
cahàc krekà to hipêr me amji japackre nare — hane.
CUTE ME TO IHHIMPEJ XÀ JÕ KÀHHÔC 31
Pê Mojxe me cute Pahpãm mã ampo jõr xà to ihhimpej
ê ajco Mojxe Ixaher catêjê japackre to hane he:
— Ca ha ma Pahpãm te me amã pjê to hũjahkre ata wỳr me
acato, ne curimehkrĩ catêjê tohjê, ne me hipej ne hõ pjê kam me akrĩjirô
pê, ca ha me gõ pur ata kam mam ate me gõ to mecuprõn atajê, Pahpãm
— Ca ha kàhà kam me to hipu, ne ma Pahpãm to me amjijapackre
xà jũrkwa wỳr me to apa. Ne Pahpãm mã mehcajrẽn catê mã me agõ,
necumã me amji jarẽn to hane he: “Ite Pahpãm mã ampo jõr xà ita mã he.
Cute pjê to imã hũjahkreata mã ito hàr na, harẽn xà mã he” hane.
— Quê ha Pahpãm mã mehcajrẽn catêkàhà na me gõ atajê incwa,
ne Pahpãm mã cute me hõ to caxàr xà cuna mã me hũxwỳ. Ca ha me
acuneaPahpãm mã me acakôc to me hane he. “Pê me iquêtjê mencrêre,
ne Ejitjõ pjê mã me axà. Ne ita caxuw ite me amji ràn ne me ijàhtôa to
me ijàhtô. Ne ite ame amji pupun xà kêanre tome amji pupun, ca ate me
ikam gapac, ne apatỳjti ita to ate me ito acator, pjê impejti ita mã. Jahpan
— Jirô pê ca ha mecumã cre, ne ma me gũrkwa wỳr me amji jacjê,
ne ame gàpàn xà impejtiatajê to ame apà, ne ameakwỳ cunea kam me
gakryti ne — hane.
Mojxe jaxà kam Jojuw pê pahhi tuw
e Mojxe te Pahpãm mã ihcakôc ne cumã harkwa to:
— Me ijõ Inxũ Cati, pê ca me icunea mã ite amji kam me
ijapac xà gõ, na caha meicaxuw me akwỳ nõ capi, ne to me ijõ pahhi
tuw na. Ne por me hũmre nõ mã meipijapu kam me to ihhimpej jahkre
pej ata pê, quê ha me ijõ pahhi, mãr quê nee me cupê me akwỳ pê carà
cahàcrejamãr catê nare atajê pyràc, ne amjia kôt ame ipa, ne me ipictor
nare — hajỹr.
Mã Pahpãm Mojxe mã:
— Jojuw pê Nũm kra ata, ca ha ihpa na me apy. Ampo na? He kaamri
Icarõ Pejti te hipu tu. Ca ha Erexa pê imã mehcajrẽncatê ata wỳr to tẽ, ne
mehcunea kammare mã me cuna mã ihkrã na gũ xi. Ne cumã me caxuw
cupê pahhi ita gõ, mãr quê mehcunea me kampa. Ne wa ha itỳj ite cumã
icakôc prãmte, caxuwErexa pê imã mehcajrẽn catê ata mã ijarkwa juwahi.
CUTE ME TO IHHIMPEJ XÀ JÕ KÀHHÔC 31
— Hõ, wa ha me to hajỹr to xa. Wa ha ampo na Jojuw mãicakôc prãm,
ne mam Erexa mã icakôc, mãr quê ikampa ne Jojuw mãijarkwa jarẽ, quê
ha Jojuw xwỳjê ma amũ mehkwỳ mã ijarkwa toawjarẽ — hane.
Mã Mojxe te Pahpãm te ampo na mẽn xà ata ton, ne maJojuw japrôr
ne ihpa na ipyr ne to mõ, Pahpãm mã cute mehcajrẽn catêjaprỳ teErexa
ata wỳr. Mã cormã mehcunea me xa ne me hõmpu, mã Mojxe te me
kammare mã Jojuw krã na hũ xir, necute cupê me hõ pahhi xà caxuw
cumã carôt jõr.
e Mojxe ihtyc xà wỳr pjê pupun prãmte, por Canãnjõ pjê cahê
na kẽnti japrỳ te Nepo ata na hàpir. Mã Pahpãm te cumãpjê ata
jahkre, mã cute hõmpun, Krĩcuxwati me. Jirô pê mã ri Pahpãm cumã:
amã hahkre. Ca rỳ cama ate hõmpun, ne ca, ca ha nee curi mehkôtacator
nare — hane. Me ajkaam mã Mojxe tyc, mãcuria Pahpãm te jũ ri harêt.
Mã neejũ ri Pahpãm te harêt xà ata najũm te hahkre pej, ne hõmpun
nare. Pê Mojxe cormãirĩt peaj, ne cormãcarôt pê mentuaw carôt, ne ahna
caku xẽntiwinti pê ty.
Pê Ixaher catêjêMojxe xwỳ to hapac xà te mencwỳar to me putwrỳ
pyxit. Pêmam pahhi cati to cute amji kam me hapac xà te hajỹr tũam,
na pê me tohane. Mã Nũm krapê Jojuw ata te amji jahkre pejti, Pahpãm
Carõ Pejti kôt. Ampo na? PêMojxe ihkrã incwỳrpê hũhkra pẽ, na pê cumã
amji jahkre pej. MãIxaher catêjê ihtỳj me Jojuw kampa, por pê Pahpãm
Mojxe mã ahnaaharkwa to ata na.
Rỳ jũ caxuw Pahpãm mã ihcakôc catê nõ pê Mojxe xwỳ pyràc nare.
Pom ahnaa mã me hõ ikwỳ nõ mã ihcakôc ita na, pê me Pahpãm ajco
ihkuc ri cumã ihcakôc.
Krãhtare Jõ Pahhi Pê
Ỹuỹ, pê Mojxe ty jakàn pê Jojuw pê Ixaher catêjê to ihhimpej catê.
Cwỳrjapê ri ihkàhhôc ita japrỳ te Jojuw Jõ Kàhhôc (Jojuw). Ne ihkàhhôc
ita, Ixaher catêjê te Canãn jõ pjê pê mam menquêtti pê Aprãw xwỳ ata jõ pjê
to cute me amji pytàr, ne kam me ipicràn na, me pamã harẽ.
Pê me hũcapi catêjê me Krĩcuxwati pupu
uỹ, pê Canãn jõ pjê kam Krĩcuxwati ata quê ha mam me hũtà. Mã
pahhi pê Jojuw te me hũmre to ipijakrut ne mehkujahêc, cute me,
por pjê to Pahpãm te me cumã hũjahkre ata pupunprãmte. Mã me hũmre
itajê mahỹr xà ata pê me cator, ne ma me pra. Ne Côpijapjêr jõ cô na
meirêr, ne ma Krĩcuxwati ita wỳr me cator, ne ma harkwa na me hàr, krĩ
wỳr, ne ma pyjê nõ inxyre japrỳ te Rapekwỳj ata wỳrme tẽ, curi me hõt
prãmte. Mã jũm te Krĩcuxwati jõ pahhi mã Ixahercatêjê xũmre pijakrut te
pjê pupun prãmte me cator na harẽn.
Mã krĩ jõ pahhi te me hỹrmã krãhtare kwỳ kujahêc, cute me hũmreitajê
Mã Rapekwỳj te ikre jimoac ri me to ipimxur. Ne cute krãhtare kwỳ
atajê mã ihhêj, ne cumã:
— Ita ri me hũmre pijakrut ne me cator, ne ma ramã me tẽ. Wa nee ite
jũ ri me mõr xà na me hahkre pej nare ita kam, atỳjame hapê. Ca ha jũ ri
me cumã me acato — hajỹr.
Mã ma krãhtare kwỳ, mehcaprỳ kôt pra. Ne harkwa na me cator me
ajkaam mã krĩ mãmencjêj xà jõ harkwa te amji jihê. Mã ma Côpijapjêrjõ
cô ri ihcaprỳ na ame hapê.
Mã Rapekwỳj me hũmrepijakrut atajê nõr xàa kam me hỹrmã hàpir ne
jỹ, ne ame cumã amji toihhimpej, ne cute me cumã:
— Ỹuỹ, he wa ite me Apãm Cati te me amã pjê ita jõr na ramã me gahkre
pejtu. Ne ampeaj kam ri ame acupa. Ampo na? Pê wa Ejit jõ pjê pê me
acator na me garẽn pa, ne hanea neme Apãm Cati te me amã cô jahkjên,
ca ahna me arêr na me garẽn pa. Nehanea ne ramã ite, me ate Amorit
catêjê jõ pahhi to me ipijakrut nemehcuran na me garẽn par. Cwỳrjapê ri
JOJUW JÕ KÀHHÔC 2
ampeaj kam me imã me acupa. Ampona ri ame acupa? He me Apãm Cati
pê côjkwa jõ Pahpãm, ne hanea ne cupêpjê jõ Pahpãm, na ri ame acupa.
— Ne ita caxuw ca ha me imã amji ton xànõ to me amji ton hiahpuro,
me Apãm Cati japrỳa na. Quê ha jũ caxuwme akwỳ me ijõ pjê ita pytà,
ca ha atỳj ite me ato me atyc jahpan xà na me ijamã. Wa ha me acahê na
ameipa, inxũ me, inxê me, pa me, me ikjêjê cunea me. Ampo na? Wa ha
meatehcajpa, ca ha hanea ne jũ caxuw me itehcajpa — hajỹr.
Mã me hũmreitajê te me amji kam hapac, ne me cumã harkwa to:
— Ca ha ate ita ri me ipimxur na me ijarẽn nare na, wa ha itỳj me
acunea pytà. Ne ite gũrkwa jahkre pej prãmte ca ha harkwa krare na
pàrcuxê tepti nõ ata xô — hajỹr.
Mã Rapekwỳj te me cumã harkwa to:
— Pom wa me amã ita. Me tẽ ne kẽnti atajê nõ na ca me amxu, ne
meamji jaxà, ca ha cormã me akwỳ wỳr me tẽ — hajỹr. Pê hũrkwa kẽn te
krĩ tête kwỳc ata jipya xa. Na ri cute põ rũm harkwa krare nõ atana pàr
cuxêti xôr, ne ahna me iwrỳc na me ton. Mã ma krĩ pê ahna me iwrỳc,
põ wỳr. Ne ma kẽnti nõ ita wỳr me tẽ, ne curia cuteamji to me amcro
to incrê. Jirô pê mã ri ma cô na me irêr, ne ma Ixahercatêjê jỹr xà ata ri
me hỹrmã me cator. Ne cute me hõ pahhi Jojuw mã ihcunea na me amji
jarẽn par, ampo te jũ mã me ton xà atajê na.
Pê ame Côpijapjêr jõ cô na rê
ã Jojuw te Ixaher catêjê cunea to Côpijapjêr jõ côna hàhhuc,
ne curia ame ipa. Mã me ahna amcro incrê, mã me toihhimpej
catêjê atajê te ame to ihhimpej, ne me cumã:
— Quê ha Pahpãm mã mehcajrẽn catêjê Pahpãm jàmcjên xà to me mõ,
caha me hõmpu, ne atỳj me hũnãr pyrentu — hajỹr.
Ne pê ma ajco me pĩ pote Pahpãm jàmcjên xà ata pupu, ne Pahpãm me
cute me ajpẽn par xà ata to me amji japackre pyrentu. Mã Jojuw te me
cumã harkwa to:
— Quê ha apẽ, quê ha Pahpãm carôt tỳjti ata to me pamã ajpẽ.
Cwỳrjapê ca ha caxuw ame amji cũmpej to mempeaj ne, ate me amji kam
gapac xà mea mã, mãr ca Pahpãm to pit mã me amji kampa — hajỹr.
Ne me ahna apẽ mã Jojuw te Pahpãm mã mehcajrẽn catêjê to ihhimpej,
mam cutePahpãm jàmcjên xà ata to cô wỳr memõr prãmte. Jirô pê mã ri
Jojuw te mehcunea mã hàkjêr ne me cumã:
— Ajpên me mõ ne Pahpãm te ihcakôc xà ton ata na me kampa. Ne ita
kamca ha me Pahpãm tĩar te me pahcahê na apu ipa na me hahkre pej.
JOJUW JÕ KÀHHÔC 6
PorPahpãm pê pjê cunea Pãm Cati ata jàmcjên xàa ri hãn ne me acumam
ipa, cô na me parêrxà na. Na ca ha me Pahpãm jàmcjên xà ata pupu,
ne me Pahpãm te mepahpytàr na amji ton xà ata to me amji japackre
pyrentu. Quê hame hàmcjên xà to me ipa catêjê par cô kam ahtwỳ, me
Ne ta kam pê ita hane. Mã Côpijapjêr jõ cô tàm te hipu tu, ne ihtu. Mã
por me Pahpãm jàmcjên xà to me mõ atajê te cormã cô kam mehparxãm,
mã pea cô kỳj rũm ajpjê ata cunea pinkrên, mã ahpar mãihcahhur cunea
pijapjêr par, ne ihcajpuw amcrà.
Mã Pahpãm mã mehcajrẽncatêjê atajê te hàmcjên xà ata to cô jipôc ri
amcrà ata kam mehàhhuc, ne me to xa. Mã mehcunea rêr partu, hĩkjê mã,
Krĩcuxwati wỳr. Mã Pahpãm mã mehcajrẽn catêjê hapu na me irêr, me
ajkaam mã cô teipijapjêr kam ihtẽm, ne ipijapjêr ta to ajpjê, ne cute hipu tu.
Pê Ixaher catêjê Krĩcuxwati to hamre
ê ramã Ixaher catêjê cupate, Krĩcuxwati jõ harkwati hihê, na pê
nee jũm hàr nare, ne nee pê hanea nejũm cator nare. Ampo na? He
ramã ajpên Ixahercatêjê me hàhtêp to mõ, cute me krĩ ata pytàr, ne me to
hamre xàcaxuw. Mã Pahpãm te Jojuw mã hũjarẽn, ne cumã:
— Imãa ramã Krĩcuxwati me, me hõ krãhtare me, hõ pahhi me, ramã
mehamre tu. Ampo na? He wa ha me gũhkra mã me haxà.
— Ne ca ha ita caxuw me hane he. Quê ha me gõ krãhtare catêjê cunea,
amcro cunea kam krĩ itapu na me ipixêr to pyxit, ne ma hacpỹ mã me
amji jacjê, me gỹr xà wỳr. Quê ha hanea ne imã mehcajrẽn catêjê te xet
itajê, ijàmcjên xà cumam mehàkôr xà atajê to me ipa. Ne ca ha me hajỹr
ita to me amcro to xêj.
— Ne amcro te xet ita kam, ca ha me apixêr cahhur to krĩ pu na me
ajxê to mexet. Quê ha imã mehcajrẽn catêjê me hàkôr xà itajê cakôr
tome ipa, ne cute mehcakôr jicu xà wỳr, quê ha mehcakôr kam me to
incrà tune, quê ha Ixaher catêjê cunea kỳj cati pêa mã ame caràr. Me
ajkaamquê ha krĩ tête kwỳc ata cunea apu ajxwỳ. Ca ha me acunea krĩ
ata mãme axà, ne me hipej tu ne — hajỹr.
Mã Jojuw te Pahpãm mã mehcajrẽn catêjê me mehcunea to cuprõn, ne
me to ihhimpej, ne me cumã:
— Ca ha nee cormã ne me anõ acaràr nare, ne nee acakôc nare. Wa ha
Ne me hõ krãhtare catêjê cunea me, Pahpãm mãmehcajrẽn catêjê kwỳ
Pahpãm jàmcjên xà ata to hãn ne krĩ pu na meipixêr to pyxit, ne ma
hacpỹ mã me to ipa, me hỹr xà wỳr. Ne iràràna Krĩcuxwati pu na cute
JOJUW JÕ KÀHHÔC 6
me ipixêr to me pyxit, ne mame amji jaxàr, me hỹr xà wỳr. Cute me ita to
hajỹar toamcro to xêj.
Ne me ahna amcro te xet ata kam ri, cutekrĩ ata pu na me ipixêr to xet.
Ne me ipixêr jicu xàata kam ri Pahpãm mã mehcajrẽn catêjê te kỳj cati
pêa mã amehàkôr xà atajê cakôr. Mã Jojuw te me cumã harkwa to:
— Ame acaràr! Pahpãm te me pamã krĩ ita jõr! — hajỹr. Me ajkaam,
mãkỳj cati pêa mã ame caràr, mã krĩ tête kwỳc ita cunea apuipijaxwỳr,
mã Ixaher catêjê cunea xàr, krĩ ata wỳr.
Ne cute mehcunea jipej, me hũmre me, pyjê me, me ahkrare me, me hõ
parxare mea mã.
Ne cute me hipej xwỳjrea na Jojuw te, por pê mentuw me ajkrut ne me
krĩ pupun to me tẽ ata mã:
— Mãr ca me jũm cahãj pê Rapekwỳj pijapit xyre ata to me amji
japackre, porate mehkên pê me hũtàr xà na me cumã amji tonata na. Me
tẽ ne me haprô, me hũmjê me, mehũkjê mea mã — hajỹr.
Mã ma mentuw itajê ajwar me tẽ, ne cute me pàr cuxê tepti te harkwa
krare na harij ata pupun, ne cute me jũmcahãjre ata me, me hũkjê me,
mehcunea japrôr ne amji cahê na me cumãampo kà te hũrkwa pyxwỳr.
Mã Ixaher catêjê te krĩ kam ampo atajê cunea to caxàr, ne kẽn pràtime,
wakỳre pràti me, wakỳre te ampo run xà atajê ri, nee cute jũ name ton
nare, ne Pahpãm jarkwa kôt, ma ampo kà te Pahpãm to me amji japackre
xà jũrkwawỳr, ampo atajê cunea to me mõ.
Hõ, ita na ri Jojuw te pyjê nõ inxyre ita me, me hũkjê cunea pytàr, pê
mentuwjê me krĩ pupun to pra, pê mehtehcajpa na pê.
Pê Jojuw Pahpãm wỳ, pyt me putwrỳ to ipinkrênprãmte
nekrĩ nõ ita to me hamre. Na pêKrĩpinkrên jõ pahhi, Jojuw te
krĩ atajê jipej na harẽn pa, ne hanea ne cute Gipõm jõ krĩ me, me ajpẽn
mã mehõ cô xãm na me harẽn pa, ne ampeaj kamcumã me hũpaa to me
hũpa. Mã cute Amorit catêjê jõ pahhi kwỳ wỳrharkwa kujahêc, ne me
cumã harkwa to:
— Ajpên me pra ne ite me Gipõm catêjê jipej na me itehcajpa. Ampo
na? Cute Ixaher catêjê pê me pahcurê xwỳn atajê me, me ajpẽn mãme hõ
cô xãm jahpan xà na, cu ha me hipej — hajỹr. Mã pahhi texĩc te Gipõm
catêjê jipej na me amji par.
Mã Gipõm catêjê te amji na mempar, ne Jojuw wỳr me harkwa kujahêc to:
— Ajpên gũjarêan kam tẽ, ne me ipê amã me ijàpên catêjê tehcajpa!
Nãmri Amorit catêjê jõ pahhi catêjê kwỳ ihtỳj me icuna mã me ipijapu
JOJUW JÕ KÀHHÔC 10
prãm, ne ramãajpên me hõ krãhtare to me iwỳr me mõ — hajỹr. Mã
Jojuw ma Ixaher catêjê jõ krãhtare to mõ, cute Gipõm catêjê tehcajpar
Mã Pahpãm te Jojuw mã harkwa to:
— Apu pa nare, wa ramã ite gũhkra mã mehcunea jaxàr, na ca ha
atỳjmehcunea tohjê ne me hirô pê xa — hajỹr. Mã ma caxwari Jojuw
hõ krãhtare to mõ, iràràtia na, ne cama cute me curê xwỳn itajê mã me
ipikrar, ne amehpro. Mã Pahpãm te jũmã ame curê xwỳn itajê ton, mã
ampeaj kam cumã me hũpaa to me hũpa. Mã Ixaher catêjê jõ krãhtare te
me hàhtôa ne me hipej, ne mapry kôt mehkwỳ jahê, ne ihtỳj mehcuran
to me mõ. Mã Pahpãm te kẽntite ta catia ne ihkujahêc, mã cute Ixaher
catêjê jõ krãhtare jirôa pê me curê xwỳn atajê jipej. Ne cute mehcuran to
Ne cormã Jojuw jõ krãhtare ame curê xwỳn itajê jahêar kam, mã
ramãpyt to mõ. Mã caxwari ma jũ kam, jũm tẽm cupate, Jojuw te Ixaher
catêjê mã Pahpãm na hàhwỳr to hajỹr he:
— Me ijõ Pahhiti, pyt me putwrỳ to ankrê, côjkwa kam, mãr quê
neeawcapàtkô nare — hajỹr.
Ixahercatêjê jõ krãhtare te me curê xwỳn catêjê cunea jipej tu. Mã
pytipinkrên itaa na ajêt.
Rỳ jũ caxuw amcro nõ pê amcro ita pyràc nare. Ampo na? Côjkwa
kam pyt me putwrỳ ita pinkrên ne ajêt, me hũmre nõpyxit peaj ata te
Pahpãm na hàhwỳr na ri. Ampeaj kam Pahpãm pê Pahhitite Ixaher catêjê
tehcajpar crire nare. Mã Jojuw me, mehkwỳ te me curê xwỳnjipej jirô pê
mã, ma me amji jaxàr, mehkrĩ xà wỳr.
Pê Jojuw mehkwỳ to ihhimpej to caku to hàhtôa. Na pê pjê ata cunea
pytà ne to hõ tekjê, mehkwỳ caxuw. Na ri Ixaher catêjê te amji mã Canãn
jõ pjê kwỳ pytàr ne me cumã haprỳ to Ixaher jõ pjê. Mã ahpỹanre na me
hakrã cunea te amji mã pjê ata to ipicokjêr par.
Pê Rewi kra nee mehkjêjê cuxà me amji mã pjê nõ pyr nare. Ampo na?
Me cupê Pahpãm te amji kam hapac xà jũrkwa kam me hàpên catêjê,
mehkjêjê cunea jaxà kam. Na pê mehkjêjê cunea ihtỳj me hõ to Rewi
kra tehcajpar xà. Pê Rewi kra jaxà kam, Joje kra pijakrut pê Manaxê me
Eprĩ me amji mã pjê kwỳ cwa. Na pê ahpỹanre na me hakrã te tôxi atajê
amji mã pjê ata toipicokjêr par to hane: Ximãw jõ pjê me, Juta jõ pjê me,
Rupẽn jõ pjê me, Pẽnjamĩ jõ pjê me, Tã jõ pjê me, Eprĩ jõ pjê me, Manaxê
jõ pjê pijakrut me, Cate jõ pjê me, Ixaca jõ pjê me, Xepurõ jõ pjê me,
Naptar jõ pjê me, Axer jõ pjê.
Ne pê cormã Jojuw me, me cupê prohti kam mehtĩar ajco me to
ihhimpej to me ipa, na pê ihtỳj mehkwỳ mehkôt Pahpãm to me amji
japackre. Ne pê Jojuw ihwej ne ty, pê pjê pê hõ pjêa kam me harêt.
ME TO IHHIMPEJ CATÊJÊ
Ỹuỹ, pê Jojuw tyc jakàn pê Ixaher catêjê cama amji pê Pahpãm pê Pahhiti
to me hapac kêtto me mõ. Cwỳrjapê ri ihtỳj Pahpãm te me ipu namehkrĩ
atajê te me kam ihtẽm na me hamãr, mãr quê mehapu, ne ame to kêanre ne.
Cwỳrjapê ri Pahpãm te me ahna me to ihhimpej catêjê kwỳ pyxwỳr, mãr
quê me to ihhimpej. Na ri ihkàhhôc ita japrỳ te Me To Ihhimpej Catêjê Jõ
Pahpãm na mehkwỳ to ihhimpej catê pê Gitõ
õ, pê me hajỹr to mõar kam, ajmãr me pjê ata cunea pytà. Jirô
pêmã pê cama Pahpãm to me hapac kêt to me mõ. Pê Pahpãm
hacpỹa mã amji wỳr me to ipipkjêr prãmte, ihtỳj me curê xwỳn jũhkramã
ajco me hacjê, ne me hỹrmã Mitij catêjê kujahêc to caku toxet. Pê Ixaher
catêjê me hũpate ma ramã krĩ pême cuto, ne kẽn kre kam ajco amehkrĩ.
Neajco Ixaher catêjê me hõ pur kam ahkre, pê ajco me hapôj ne mame
cupê ampo to hàhkĩj partu, ne ma me to cuto, me hõ parxare mea mã.
Cwỳrjapê ri Ixaher catêjê te hacpỹamã Pahpãm wỳr me amji jaxàr,
ne amjitehcajpar xà na me ahna hàhwỳr. Mã amcro nõ na Pahpãm te
harkwato imprar catê nõ na amji ton, ne ma Ixaher catêjê nõ intuw japrỳ
teGitõ ita wỳr cator, ne cumã:
— Hàpà! Côjkwa kam Pahhiti pê Apãm Cati quê haamã acaxwỳn kam
acarôt gõ. Pahhiti quê ha ato ihhimpej, mãr ca Mitij catêjê jũhkra pê
Ixaher catêjê pytà — hajỹr.
Pê Pahpãm Gitõ pê hõ krãhtare to incri
ã Gitõ te impar ne ma tẽ, ne cute mehkwỳ xũmrejàhtôa to ajmãr
mir te trĩnta ne ihkôt mir pijakrut ne me to cuprõn. Pê ramã
mecaxuw, Mitij catêjê jõ krãhtareme hirôa pê hàhtôa, ne kẽnti cahê na
caprũm ata kam me ahtwỳ. Ne pê me krãhtare atajêjàhtô, pê ihhêj rũm
peture jàhtô. Ne hanea ne me hõ cawrô kô jarôtipê camer atajê hàhtôa,
pê ihhêj rũm pjênxôm carôt jàhtô, na quê nee jũm me cahyt par nare.
ME TO IHHIMPEJ CATÊJÊ JÕ KÀHHÔC 7
Mã Pahhitipê Pahpãm te Gitõ mã me hũmre jàhtôa na me hõmpun, ne
cumã harkwa to:
— Ampeaj kam amã me hũmre jàhtô. Ne wa ha nee me hàhtôti itajê
pijapuna me hamãr quê me ipijapu nare. Ampo na? Quê ha mehàhtôti
atajê me ajpu, ne me cuteame amji pytàr na ihtỳj me amji cãmjĩ, ne me
amji mã: “Me itea, wa meamji pytàr” hane. Cwỳrjapê ca ha ma hacpỹ
kujate — hajỹr.
Mã ma cute me mir te winti ne ihkôt mir pijakrut ne ikre wỳr me amji
jaxàr. Mã cormã me hũmrete me mir te tej ne me hàhhuc, ne ramã me
ipijapu xà caxuw ame amji cũmpej.
Mã Pahhiti pê Pahpãm te Gitõ mã:
— Cormã ampeaj kam amã me hũmre jàhtô. Ma cô mã me to mõ, quê
ha ameikõ, wa ha cormã amã jũmjê atajê jarẽ — hajỹr. Mã ma cô mã me
tomõ, ne me iwrỳc, mã ame ikõ.
Mã Pahpãm te Gitõ mã hũjarẽn to:
— Por me cupê rop, ne me harkwa to ame cô to ikõ atajê, quê ha
ikre wỳr meamji jaxà, ne por me hũhkra na ame ikõ atajê quê hame
ajpu — hajỹr.
Mã me hũmre te xẽj crê peaj, ne me hũhkra na me cô toikõ. Mã Pahpãm
te me hõmpun ne Gitõ mã:
— Pom me hũmre te xẽj crê itajêa to, wa ha Mitij catêjê jàhtôa atajê
me ajpu, ne mehipej tu. Ne mehkwỳ itajê ca ha hacpỹa mã ikre wỳr
mehkujate — hajỹr. Mã cute ikre wỳr me hàhtôti atajê kwỳ kujahêc. Mã
cute me xẽj crê peaj ne me hàhhuc.
Pê Gitõ jõ krãhtare incrêre atajê me curê xwỳn jàhtôa jipej
Mã caxwa ata kam Pahpãm te Gitõ mã harkwa to:
— To jỹ, ne gõ krãhtare to mõ, me acurê xwỳn catêjê wỳr, ne me kamtẽ,
wa ha me atehcajpa, caha me hipej tu — hajỹr. Mã Gitõ te hõ krãhtarena
hàhwỳr, ne me cumã:
— Me to jỹ! Nãmri ramã Pahpãm te me pajũhkra mã Mitij catêjêcunea
jaxàr — hajỹr.
Ne cute me to hakrã to incrê, ne ahpỹanre na mecumã me hàkôr xà jõr
par, ne ihkôt me cumã pjê te cô run xà caxwãm pêcuhy pôr atajê jõr par.
Mã ma põ pê Mitij catêjê jàhhuc xà ata wỳr me to mõ, ne curi awcapàtkô
picapôn jirô pê me cator, neme ahna me ipixêr. Ne ihprõt pê cute ame
mã krã, ihpôc xà jàhcujro. Mã cute ame caràr to:
ME TO IHHIMPEJ CATÊJÊ JÕ KÀHHÔC 7
— Pahpãm me Gitõ quê ha me gipej! — hajỹr.
Ne nee cute me kam ihtẽm nare, ne cama mehkrã ne me to xa, ne ame
hõmpu, ampo te jũ na ame ton xà ata na. Mã Pahpãm te jũ mã me curê
xwỳn atajê ton, mã me taa amehprõt ne awcapàtkô kam me amji kwỳa
cura. Ne mehcahhur ma me pra, me hõ pjê wỳr.
Hõhõ, pê Pahhiti pê Pahpãm hõ krãhtare to Mitij catêjêjipej to hane,
ne Ixaher catêjê pytà. Pê Gitõ me to ihhimpej to cakujàhtôa, pê ajco ihtỳj
Pahpãm kôt me ipa.
Me to ihhimpej catê Xãnxã
e pê Gitõ ty jirô pê mã, pê hipêr Ixaher catêjê Pahpãm to amji
pê me hapac kêt, ne me cumã hikra. Cwỳrjapê pê Pahpãm me
curê xwỳn pê Piritew catêjê te Ixaher catêjê jõ pjê toihhimpej na me to
tojnõ, mãr quê ha me taa caku jàhtôakam me to ihhimpej.
Ne ajco amji to me curê xwỳn xà ata jõ amcrokam pê Xãnxã pê Ixaher
catêjê jõpahhi, ne me to ihhimpej ita to caku to winti. Ne ajco Piritew
catêjê jàhtôa ne ihcura. Na pê Pahpãm me caxuw mehcunea jirôa pê hĩ
kam cumã carôt tỳj catia ne cugõ.
Pê Xãnxã amcro nõ na, maPiritew catêjê jõ krĩ nõ wỳr mõ, ne cumã
hàr. Mã cute ahna me to me hõ krĩ jõ harkwa jihê, ne ihtỳj curia cute
amji to apẽ na amehcãmjĩ. Mãiràrà na me curê xwỳn jõ xũmre jàhtôa te
me cuprõn, ne mehpro prãmte hỹrmã me mõ.
Mã Xãnxã naawcapàtkô picapôn, mã ma mõ ne cute krĩ jõ harkwatiita
hyr, ne impỳn, ne ma krĩ pê to cator nekẽnti nõ ita wỳr to mõ. Ne ahna
to hàpir ne himoac kam cute hir. Hõ, cute harkwati ita hyr to hajỹr, ne
Piritew catêjê jũhkra pê amji pytàr.
Xãnxã te amji curan xà kam, me curê xwỳn jàhtôa ne mehcura
Ne ahna caku te winti ita jicu xàkam ri Xãnxã te Pahpãm kôt amji ton
mã carôt peacre. Neihprõ ata pê ri Piritew catêjê kranõa, na ri cupê
curê xwỳn, mã cute Xãnxãpro na mehkwỳ tehcajpar prãmte cumã ihhêj.
Mãcute mehpro, ne wakỳre to mehcajpre, ne cute mento krỳn. Ne kẽnti
te kwỳr kên xà ata na, cute me hãm, ne mecumã hê. Mã ihtỳj ihcuhhê ne
ame cumã to kwỳr kê.
ME TO IHHIMPEJ CATÊJÊ JÕ KÀHHÔC 16
Mã Piritew catêjê te Xãnxã proxà ita to me amji japackre xà to, cuteamji
mã me amji kĩn nõ ton. Ne mehõ pahpãm cahàc krekà japrỳ te Tagõ ita to
me catiprãmte, ame to ihcakôc pejti, ne meamji mã:
— Me ijõ pahpãm pê Tagõ te ita caxuw meijũhkra mã Xãnxã jaxàr. Ne
taa mãpê ramã me ikwỳ to kêanre, mã tapan me ijõ pahpãmte me ijũhkra
mã haxàr. Ajpên me iwỳr Xãnxã to mõ, wa ame to ijapactu — hajỹr.
Mãajpên mehwỳr me to mõ, ne pahpãm cahàc krekà Tagõ jũrkwati mã
kẽn teihcuhhê xàhti atajê cote na, cute me hãm.
Mã Xãnxã te me hõntuw nõ mã harkwa to:
— Ikre mã ihcuhhê xàhti itajê nõna ijũhkra xi, wa ahna cupy ne kôt —
hajỹr. Ne pê Tagõ jũrkwati atato me hipu tu. Pê me to ihhimpej catêjê
cunea curi mehkrĩ. Ne hanea nekỳj rũm ihkre nõ kam, me hàhtô na me
mir crê ne mejỹ, ne ahpar mã cute me Xãnxã pupun, ne ame hũn kêanre
to prãmte pê me jỹ.
Mã Xãnxã te Pahpãm mã ihcakôc ne ahna hàhwỳr ne cumã:
— Me ijõ Inxũ Cati pê Pahhiti, itoamji japackre, ne hipêr imã icarôt
catia ne agõ, wa to Piritew catêjê to apu kên, cute me ito krỳn jahpan xà
na — hajỹr. Mã Pahpãm te hacpỹa mã cumã carôt catihti jõr. Mã cute
carôt cunea to ikre mã ihcuhhêxàhti atajê mã quêat neihkujahêc, mã me
hipy ihcunea pỳm, ne cute mehcunea jipej tu.
Ne pê ihtĩr reria mãajco me hàhtôa ne mehcura. Ne ita caxuw cutea
mehkôt ikre to amji curan xàa kam hàhhuc, mã cute mam mehcuran
atajêjirôa pê mehcuran. Mã me ahna ahtũm nare mãme hũkjê cator, ne
Ỹuỹ, ihkàhhôc ita ri jũm cahãj cuprỳ japrỳ te Rutikwỳj pê Ixaher
cahãjnare cakrô, ihtỳj Ixaher catêjê jõ xũmre nõ me hikwa na, me pamã
harẽ. Ne cupê pahhi pê Tawi tocatyjre. Ne mehhimpej catêjê jõ caku kam pê
ita hane. Ne ihkàhhôc ita japrỳ te Rutikwỳj Jõ Kàhhôc (Rutikwỳj).
Rutikwỳj jarẽn xà
ê Ixaher catêjê xũmrenõ ita Pãw jõ krĩ kam, Juta jõ pjê kam ihkrĩ.
Pê caku atajê kam, Ixaher jõ pjê cunea kam, me cupê hõ hamreare.
Cwỳrjapê pê ma Mowap jõpjê wỳr mentuw nõ ita me hĩxi japrỳ te
Nomikwỳj ita me, mehkra xũmre pijakrut itajê mea mã, me antuw. Ne
curia mehkrĩ to me caku tohàhtôa ne ihtyc.
Ne pê ihtyc jirô pê, pê mehkra xũmre itajê ajwar me hikwa tuw. Ne
mehprõatajê japrỳ pê Orpakwỳj me Rutikwỳj, ne me cupê Mowapjõ
pjê catêjê cahãj, na pê nee me cupê Ixaher catêjê cahãj nare. Nepê me
ahna caku jũũ mãn jirô pê mã ri, mempjê itajê ajwar mehtyc. Jakàn pê
mã ri Nomikwỳj pijapit tehacpỹa mã Ixaher catêjê jõ pjê pê Canãn jõ
pjêwỳr amji jaxàr na amji kam hapac. Ampo na? Pê ramã hacpỹa mã me
cumã hõ na me harẽn pa, na pê apu amji jaxàr prãm. Ne Nomikwỳj te
mewỳjxwỳ itajê mã harkwa to:
— Wa ha ma ijõ pjêwỳr amji jaxà, ne me ca, ca ha ma hacpỹa mã me
akwỳ wỳr me amji jaxà. Ne ramã iwej ita kam, ikra jũ wa hipêr me amã
cugõ? Wa haate me ito impejti ita jahpan xà na, Pahpãm mã me acajrẽn,
quê me ato impejti ne — hajỹr.
Ne cute me cumã amji jarẽn. Ne peamencrê itajê cunea amji to me
hapac xà te ame amjikam amrã. Mã Orpakwỳj te Nomikwỳj cahôr ne
cumã amji jarẽn, ne mahũm me inxi jũrkwa wỳr amji jaxàr.
Mã curia quêt Rutikwỳj hũprequêj nahàhhuc, mã cumã:
— Hõmpu he, ma ramã me anõ te mehkwỳ me, me hõpahpãm cahàc
krekà wỳr amji jaxàr. Ne ca, xà ca ha nee cuxà mehwỳr amji jaxàr
nare? — hane.
— Nee ite gicu na apu iton nare. Ampo na? He wa ha jũ ri amõr xà
ata wỳr, hanea ne ikràr. Ne ca jũ ri akrĩ prãm ata ri, wa hanea ne ikrĩ
RUTIKWỲJ JÕ KÀHHÔC 2, 4
toprãm. Ne me akwỳ itajê pê me ikwỳa, ne me gõ Pahpãm ita pê ijõ
Pahpãam ri, na wa ha itỳj amji mã to ihimpej to ipa. Ne curi atyc xàata
ri, wa ha hanea ne ityc prãm, quê ha curia me ijarêt — hane.
Mã Nomikwỳj cumã:
— Tahnaa, mẽr hacu — hane.
Ne ma ajwar Ixaher jõ pjê kam, Pãw jõ krĩ ata wỳr, cute me amji jaxàr,
ne me cator. Mã mehcunea te amji mã me to ipikrar, cute cakujàhtôa kam
me Nomikwỳj pupun nare na ri.
Pê Powa me Rutikwỳj hikwa
e pê Nomikwỳj pê impjê ty ata jũkjêxũmre nõ ita Pãw jõ
krĩ kam ihkrĩ, ne pê ampeaj kam hakràj cati, ne haprỳ pê
Powa. Mã amcro nõ na Rutikwỳjte hũprequêj mã amji jarẽn to:
— Ito tojnõ wa mõ, ne jũm jõ pur kam, cute ame arỳjhy cupan mã pjê
kamapu hikwa atajê to cuprõ — hajỹr. Mã hũprequêj te to tojnõ, mãma
mõ, ne nee cute Powa te pur to hõ tekjê na hahkre pejnare kam hỹrmã
cator, ne kam apu arỳjhy to cuprõn to mõ.
Mã krĩ pĩn Powa cator, ne cuteme cumã me hàpên catêjê jõ pahhi cukij,
— Mẽr jũm cuprỳhti mã apumõ ita? — hajỹr.
Mã cumã me hàpên catêjê jõ pahhi cumã:
— Por Mowap jõ pjê pĩn, Nomikwỳj kôt jũmcator ata ri apu pjê kam
arỳjhypỳpỳm atajê to cuprõn to mõ. Ne nee rỳ ihkôt nare, ne cute hàpên
itakam to incrà tu — hane.
Mã ma Powa hỹrmã mõ ne cute cumã ihcakôc necumã:
— Ỹuỹ, gapacta ne apu mõ. Quê ha ma me imã me hàpên catêjê me
gamã, quê ha nee jũm apu acaxun nare. Quê amã kôr, ca gapacta ne mõ,
ne imã me hàpên catêjê kõm xà kam côkwỳ jaxà ne to ikõ — hajỹr.
— He ipê ampo kwỳj cakrô, ca ate ito kênre nare, wa ha
ahnaamã — hajỹr.
Mã Powa cumã:
— Wa ite, ate apjên tyc jakàn pê aprequêj to impejti na garẽnpar. Ne
quê ha Pahpãm, ate aprequêj to impejti ita jahpan xà na, atoimpejti ne —
hajỹr. Ne ramã Powa jàpàn xàa kam hàhhuc, mã cute cumãhàkjêr ne
— Ajpên mõ ne me icahê na apà — hajỹr. Mã ma mõ ne cumã me
hàpêncatêjê cahê na hỹr. Mã cute ihtu jirôa pê hàpàn xà kam me cumãhõ
xãm. Mã hàpàn jirô pê, ma cute pur wỳr amji jaxàr, necute hàpêan to pyt.
RUTIKWỲJ JÕ KÀHHÔC 2, 4
Ne ma krĩ mã cute amji jaxàr, ne hũprequêjwỳr arỳjhy to mõ, ne cute
cumã hõr. Ne hanea ne cute cumã me hõ to ihhi, ne to mõ ata jõr. Ne cute
hũprequêj mã ihcunea naamji jarẽn, mã hũprequêj hũrên apu hakry, ne
cutePahpãm pejti kĩnti na harẽn.
Pê Powa na ahtũm nare pê Rutikwỳj me hikwa. Pê Pahpãm me cumã
ihkra xũmre japrỳ pê Opet ita gõ. Pê Opet ata pê Tawi quêtti. Hamre.
Pahhi Catêjê Pê
XAWRÔ ME TAWI
Ỹuỹ, pê Xamer pê Pahpãm jarkwa to ihcakôc catêjê nõ, ne cupê me
toihhimpej catê cahhur. Cwỳrjapê ri hõ kàhhôcpijakrut itajê japrỳ te Mam
Xamer Jõ Kàhhôc (1 Xamer) ne Hapu Na Xamer Jõ Kàhhôc (2 Xamer).
Ne Pahpãmte Xamer te Xawrô pê Ixaher catêjê jõ pahhi na hãm na hũjahkre.
Ne ihkàhhôc ita hanea ne Tawi to ihcakôc.
Xamer pê Pahpãm jarkwa to ihcakôc catê
ê Ixaher catêjê xũmre nõ ita japrỳpê Ercãn. Ne pê ihprõ
ajkrutatajê japrỳ pê Anakwỳj me Penkwỳj. Pê Penkwỳj mã
mehkra, ne Anakwỳj pêihkra nare, ne ihkrecrà. Pê ajco caku cunea kam
Ercãn me, mehkra cunea krĩ cati nõwỳr me pra, Pahpãm mã cute me ampo
jõr prãmte. Ne Ercãn pê ajco ihtỳjmehkra mã cute ampo jõr xà atajê gõ.
ajco Anakwỳj curê to ipa, ihkranare kam, ne ajco cumãn kêanre.
Pê caku cunea kam ajco to hajỹr to xa. Pê Anakwỳj ajco nee hàpàn
nare, necama ajco apu amrã. Pê Ercãn hõtpê ajco ihcukij ne cumã:
— Anakwỳj, ampo na mã ca apu amrã, ne nee gàpàn nare, ne cama
apu apec? Xàwa akra te tej xà jirôa pê ato impej xà ata na amã ikĩn
nare? — hane.
Mã amcro nõ na ma hipêr krĩ cati ata wỳr me mõ, mã ma Anakwỳj
ampo kà te Pahpãmto me amji kam hapac xà jũrkwa wỳr hàr, cute
Pahpãm na hàhwỳr prãmte. Mã Pahpãm mã mehcajrẽn catê pê Eri ata jỹ,
harkwa mã mencjêj xàna, ne Anakwỳj pupu. Mã cumã amji kĩn nare, ne
ihpeacre, mã cute Pahpãm mã ihcakôc na cumã amji ton, ne cumã:
— Ỹuỹ, côjkwa jõ Pahhiti carôt tỳjti ita, ca haate ipupun, ne ito amji
japackre, ne imãikra xũmre nõ jõr na, wa ha hacpỹa mã amã cugõ, quê
ha cupê amãhàpên catê rohnỳtti mã — hajỹr.
Mã Eri te harkwa kà pupun, mã ihtỳj amji cahhy, ne nee ihcakôc nare.
Ampo na? Amji caxwãm pê Pahpãm mã ihcakôc na ri. Mã Eri apu ipipãn
na ihcãmjĩ, ne cute cumãn to:
— Pĩxô cacô xỳre to akõm jicu! — hajỹr.
MAM XAMER JÕ KÀHHÔC 1-2
— Wa nee apu ipipãn nare, ne cama ipeacre, na wa apu Pahpãm mã
amji jarẽ, ne apu ahna ahwỳ — hane.
— Hã, apej pêa mã mõ. Quê ha Pahpãm ihtỳj amã gàhwỳr xà itagõ —
hane. Mã cute amji jaxàr. Jirô pê mãri jũ mã me ahna amcro te, mã ma
cute me amji jaxàr, me hõ krĩ wỳr.
Mã Pahpãm te cute ahna hàhwỳr xà ata to amji japackre, ne cumã
ihkraxũmre ita jõr. Mã cumã ihpỳm, mã cute cumã haprỳ to Xamer,
nehaprỳ ata kôt harẽn xà te “Pahpãm te ipar”.
Pê cormã Xamer incrire, na pê nee hacpỹ mã krĩ cati wỳr me to
amjijaxàr nare to me caku to cwat. Jirô pê mã ri ma inxi me hũm to mõ,
Ne peaAnakwỳj te Eri mã amji jarẽn ne cumã:
— Ipê, por pê pyjê nõ hĩ cuneapeacre to Pahpãm mã ihcakôc, ne ihkra
naahwỳ ata. Mã Pahpãm te imã ikra ita jõr, wa hacpỹa mã cumã hõr tomõ. Cute
ita ri, hàpên xà ita to cumã hàpên ita kam ahnaa ihwej xà caxuw — hajỹr.
Mã Eri te Pahpãm mã, Anakwỳj me, impjên cajrẽn. Mã impjên me
ajwarPahpãm mã increr jirô pê mã ri cute me amji jaxàr, me hõ krĩwỳr,
ne curia cute me Eri na Xamer juwahi. Pê Pahpãm hipêr Anakwỳj mã
ihkra xũmre toincrê ne cugõ, ne cumã ihkra cahãj to ajkrut ne cugõ.
Pê Xamer ajco Eri tehcajpar to ipa, ampo kà te Pahpãm jũrkwa kam
hàpên xà atajê cunea na. Ne ajco ihkà impejti to ihkà, pê inxi caku cunea
kam, ajco cumã hitô kàkrare to ipa, impjên pê Ercãn me ipa xà ata kam.
Hõhõ, pê intuwre ata to ipijapar to me hane, ampo kà te Pahpãm to me
amji kam hapac xà jũrkwa kam.
Pê Pahpãm Xamer cukij
ê ramã Eri ihwej ne ajmãr into tũm, ne ramã into puror. Ne amcro
nõ naramã hõt xà caxuw nõr. Mã Xamer ampo kà te Pahpãm jũrkwa
kam nõ ne gõr, pĩ pote Pahpãm jàmcjên xà cahê na. Mã Pahpãm te Xamer
cukij ne cumã:
— Xamer, Xamer — hajỹr.
Mã Xamer cumã:
— Ampo? — hane, ne ma Eri wỳr tẽ ne cumã:
— Ampo? Wa ramã ita ri xa. Xà ca apu icukij? — hane.
— Hacpỹ mã amji jaxà, anõr xà wỳr. Wa nee apu amã ijàkjêrnare —
hane. Mã ma Xamer te amji jaxàr.
MAM XAMER JÕ KÀHHÔC 4
Mã Pahpãm te hipêr ihcukij, ne cumã:
— Xamer! — hajỹr.
Mã Xamer hipêr hỹr ne ma Eri wỳr tẽ ne cumã:
— Ampo? Xà ca apu icukij? — hane.
hane. Mã ma cute amji jaxàr.
He pê cormã Xamer kam Pahpãm jarkwa hamreare, ne nee cormã
Pahpãmjahkre pej nare. Mã Pahpãm te hipêr ihcukij, mã ma hipêr Eri
wỳr tẽ ne cumã:
— Ca ate ampeaj kam imã gàkjêr, na wa ramã acuna mã xa — hajỹr.
Mã Eri te Pahpãm te ramã apu Xamer tuwre ata mã hàkjêr na hahkre
pej, ne toihhimpej ne cumã:
— Anõr xà wỳr tẽ ne kam nõ. Quê hipêr jũm acukij, ca cumã: “Pahhiti,
pom ipê amã ijàpên catê ita, gapacta ne acakôc, wa ha itỳj akampa” —
hajỹr. Mã ma Xamer te amji jaxàr ne tẽ ne nõ.
Mã Pahpãm te hipêr ihcukij, ne cumã:
— Xamer, Xamer! — hajỹr.
— Pahhiti, pom ipê amã ijàpên catê ita, gapacta ne acakôc, wa ha itỳj
akampa — hane.
Mã Pahpãm cumã:
— Wa ha Eri na mehkwỳ kam apu ampo to kêanre ne. Ne por pê
waramã me cumã ampo cawpa, ata to wa ha mehkwỳ cuneato hamre
tu. Ampo na? He Eri kra xũmre ipijakrut itajê te ramã mehkên ton xà ita
te ihhêj ne ramãamehtũmti. Ne ame to kêanre ita kam, jũ mã wa ha me
to, ne hacpỹmã me to ihtetet? Ramã mehtũm ita te me hirô pê ihpỳm
Mã iràrà, mã Xamer te Pahpãm te ampo to cumã hũjarẽn atajê cuneato
Eri mã hũjarẽn partu.
— Ita na ri Pahpãm mã me to prãm — hane.
Pê Xamer ihkà to mõ, pê Pahpãm pê Pahhitia ajco cape na apu ipa.
Nepê mehkwỳ cunea ihtỳj harkwa na me kampa. Ampo na? Pê ajco
Pahpãmjarkwa to pit mã, me cumã ihcakôc, na pê ajco me kampa.
Pê Piritew catêjê me amji mã Pahpãm jàmcjên xà pytà
ê caku ata jõ amcro atajê nõ na, Ixaher catêjê me Piritew
catêjêipijapu kam tẽ. Mã Piritew catêjê te Ixaher catêjê jõ krãhtare
to mirte cwat ne mehcuran. Mã ma hacpỹ mã mehkwỳ te me amji jaxàr,
por curi mehỹr xà ata wỳr, ne me cator.
Mã Ixaher catêjê pê prohkam cute meamji cukij, ne me amji mã:
— Ampo na mã me Pahpãm te me pahna Piritew catêjê jamãr, mã cute
mepahkwỳ jipej? Hacme, ne me Pahpãm jàmcjên xà to ajpên me mõ, ne
mame papijapu xà wỳr me to mõ, quê ha hàmcjên xà ata ihtỳj mepahcurê
xwỳn pê me pahpytà — hajỹr.
Ne ma cute Pahpãm jàmcjên xà wỳr mehkujahêc, mã me cator. Mã Eri kra
xũmrepijakrut atajê te me ahna hàhwỳ ne ma me ipijapu xà wỳr me to tẽ.
Ne pê ihhêj ne Pahpãm jàmcjên xà ita to pit mã me amji mã
mehhimpej, ne nee Pahpãm to amji mã mehhimpej nare. Ne hàmcjênxà
to me cator pêê mã, Ixaher catêjê kỳj catipêa mã ame caràr, me hakryte.
Mã Piritew catêjê ihtỳj ame Ixaher catêjê jõ Pahhiti te me ipijapu na
mehtehcajpar naame cãmjĩ, ne ame amji mã hũpa. Ne hacpỹma mã
Piritew catêjê te me kam ihtẽm, ne ihtỳj me hapu, ne mehcura. Ne cute
me to mir te trĩnta ne mehcuran. Ne hanea ne cute me Eri kra xũmre
itajê ajwar mehcuran. Mã mamehcahhur me hũrkwa wỳr me cupê ame
pra. MãPiritew catêjê ma me Pahpãm jàmcjên xà to me mõ.
Mã Ixaher catêjê nõ pyxit ne ma Eri jõ krĩ wỳr cumã hũjarẽn to tẽ. Ne
ihtẽm ita kam cute ajkamhapac xà te apu amji pê ihkà cokjêr, ne apu amji
tũm, ne Eri wỳrcator. Mã ramã Eri pry jahkà kam ihkrĩ xà ata na jỹ.
Mã hũjarẽn catê ata cator, ne cute cumã me ipijapu xà atajê jarẽn to hajỹr:
— Wa ita kam ma ajpên me ipijapu xà pê tẽ. Ne Piritew catêjê te
mepahkwỳ jipej tu. Ne me akra xũmre atajê ajwar mehhi, ne Pahpãm
jàmcjênxà te hajỹar, ne ramã ipictor tu. Ma Piritew catêjê te me hũtàr ne
me to mõ — hajỹr.
Ne cormã jũm tuw ita te Eri mã Pahpãm jàmcjên xàjarẽn, me ajkaam
mã Eri te amji mã ipikrar, ne ihkrĩ xà pê catuat toihpỳm. Pê ramã ihwej ne
ampeaj kam hicot, cwỳrjapê pêcatut to ihpỳm, ne imput kwĩn pyrentu ne ty.
e pê caku itajê nõ kam Ixaher catêjê xũmre nõ intuw ita
japrỳ Xawrô. Ne pêhĩ to impeaj to impej, ne mehkwỳ jirôa
pê ihte ry ne ihhi ihtỳj.
Ne pê Xamer ata ajco Pahpãm kampa, ne ma mehkwỳ mãharkwa jarẽ.
Ne pê mam ramã amcro nõ na, Pahpãm Xamer mã Xawrô to ihcakôc, ne
— Piritew catêjê te ame ikwỳ pê Ixaher catêjê to kêanre, mãcama
ame amrã, wa ite mempar ne imã me caprĩ xà. Cwỳrjapê wa ha amãjũm
MAM XAMER JÕ KÀHHÔC 15-16
xũmre kujate, wa ha me ikwỳ jõ pahhi catia na hãm xà caxuw. Ite ramã
amji mã capi, mãr quê taa me hũtà — hane.
Ne pê amcro nõ na Xawrô pãm ata ma Xawrô me, cumã hàpên catê ita
me ajwar ihkujate, por cawrô cahàcre pictor ata japên to. Pê ma Xawrô
me hũm mã hàpên catê ita ame cawrô cahàcre japên to memõ. Ne ame
mõr ita kam, Xamer me, cute me ajpẽn cajpar. Mã Xamer te Xawrô
pupun, mã Pahpãm cumã:
— Pom hũmre ita wa ite amji mã capi, ne amã harẽn. Ne cupêa quê ha
meikwỳ jõ pahhi, ne me to ihhimpej — hajỹr.
Mã Xamer te Xawrô me, hũm mã hàpên catê ata me ajwar cute me
haprôr, ne ma amjikĩn cati nõ ata wỳr me to mõ, ne me to cator. Ne
mehkrĩ xà impeaj nõkam cute Xawrô jỹr, ne hàwmrõ catê mã harkwa
hyr, quê hõ nõ impeaj to hỹrmã mõ.
Mã Xawrô Xamer cahê na hàpàn, jirô pê mã ri ma Xamer hũrkwa wỳr
Xawrô to mõ, cute curi cahê na hõt prãmte. Ne caxwa ri jỹ neajpẽn mã
amehcakôc, ne nõ ne me hõt. Mã iràrà na Xamer jỹr ne ma põmã, krĩ pê,
Xawrô to cator, ne cumã:
— Pahpãm te imã acaxuw ampo jarẽn xà ata ri, ite amã harẽn xà —
hane. Ne cute ampo cacô impêti, incoti itacaxàr ne ihkrã kam haxwỳr, ne
to impê, ne me ajpẽn pỳn, mã cumã:
— Ampo na mã wa apu ato hane? Nee mãampo na nare. He Pahpãm
hane — hajỹr. Ne ma me ipicapôn.
Mã Pahpãm te Xawrô mã cute amji kam hapac xà intuwti jõr, mã
ihtỳjPahpãm kampa. Mã jũ mã ahna amcro te, mã cute pahhi na amji
ton, ne caku jàhtôa kam ajco Ixaher catêjê to ihhimpej to ipa. Ne caku
jàhtôakam, cute me curê xwỳn pê mehkwỳ jũtàr. Ne pê cute amji to cati
prãmte, tàkamrỳ amji pê Pahpãm to hapac kêt to mõ.
Pê Pahpãm Xawrô jaxà kam pahhi na Tawi capi
ê ajkĩ Xawrô nee Pahpãm jarkwa kôt ipa nare, ne amjia
kôt ipa. Napê jũ mã ahna caku jirô pê mã, Pahpãm te
Xamer mã amji jarẽn to:
— Wa ite Xawrô to pahhi ita jũ na ri ipeacre. Ampo na? Nee
iparnare — hajỹr. Mã Xamer mã amji kĩn nare, mã cutePahpãm mã
Xawrô cajrẽan to apẽ. Mã Pahpãm cumã:
— Wa ramã ite pahhi tête Xawrô camẽn ita kam, Xamer, jũ caxuw ca
hahũ na apec jicu? Ca ha ma ampo cacô incoti ata nõ py ne to tẽ, Pãw jõ
krĩ wỳr. Ne to acato, ne curi me hũmre nõ japrỳ te Jexê itana ahcukij,
MAM XAMER JÕ KÀHHÔC 15-16
nãmri ramã ite pahhi na amji mã mehkra nõ ata capi, quê ha jũ caxuw
Xawrô tyc xà jirô pê ihtỳj haxà kam axà, ne amji topahhi — hajỹr. Mã
cute impar ne ampo cacô incotiita pyr, ne ma Pãw jõ krĩ wỳrto tẽ ne to
Mã curi pahhi catêjê te ihcajpar prãmte hỹrmã mepra, ne mehcukij to:
— Hàpà ijõ pahhi! Ampo wỳr mã ca mõ? — hajỹr. Mã Xamer me cumã:
— Hamreare, ite cama Pahpãm mã ampo jõr xà jõ amji kĩn wỳr wamõ.
Ne ate Pahpãm to amji kam gapac prãmte, ca ate to amji kamgapac xà
itajê cunea to amji mã ahcuprõ ne to amji cũmpej, neajpên ikôt amji
kĩnwỳr me mõ — hane. Ne ma cute Jexê jũrkwa na hàhcukjêr, mã cute
me cumã harẽn.
Mã ma hỹrmã mõ ne hàr, ne cute mehkra to cuprõn na mẽn, quê me to
cuprõ, ne amehcũmpej. Mã Jexê te mehkra to cuprõn, mãXamer te mam
— Pom ita mõrmõ Pahpãm te amji mã capi — hajỹr.
Mã Pahpãm cumã:
— Hamreare, nee ipê me axũmre pyràc nare. Wa nee mehkucpupun
xà kôt, jũm te amjikam hapac xà na hahkre pej nare. Ne me hũmre ri
mehkuc pupun xà kôt, hãnne cute amji kam hapac xà na me hahkre
pej. Ne pa wa quêt me caxwãm pê, cute me amji kam me hapac xà kôt,
mehahkre pej — hane.
Jirô pê mã ri hipêr Jexê te mehkra kwỳ pyxwỳr, Xamer kuc ri, mã ame
ipa. Mã Pahpãm Xamer mã:
— Por wa ite amji mã capi ata, nee ita ri apu mõr nare — hane.
Mã Xamer te Jexê mã harkwa to:
— Xà ajkĩ me akra itajê pit? Nãmri Pahpãm te nee amji mã itajê nõ capi
nare. Xànee cormã jũm apu mõr nare? — hajỹr.
Mã Jexê cumã:
— Cormã intuwre japrỳ te Tawi ita pit apu mõ. Ne nee ita ri apu mõr
nare, ma põ pê apucarà cahàcre jamãr to mõ — hane.
Mã Xamer cumã:
— Hỹrmã garkwa kujate quê me haprô, ne me to cato. Cuha nee cormã
ne me pajàpàn nare. Quê ha xa cato, cu ha cormã me apà — hane.
Mã Jexê te Tawi japrôr na harkwa. Ne pê ampeaj kam Tawi ata
impej. Mã cute me haprôr ne me to cator, mã Pahpãm te Xamer mã
— Ita wa quêt ite amji mã capi he. Ne ihkrãa kam ca ha ampo cacô
impêti, incoti ata jaxwỳ, cupê pahhi xà caxuw — hajỹr.
Mã cormã Tawiapu mehkjêjê cote na mõar kam, mã Xamer te ihkrã
kam ampo cacô impêti ata jaxwỳr. Me ajkaam mã PahpãmCarõ Pejti te
cupê pahhi xà caxuw cumã cute amji jahkrepej catia ne hõr, ajpên amcro
teamji to hapu na kjê atajê caxuw.
MAM XAMER JÕ KÀHHÔC 17
Pê Tawi Piritew catêjê jàprê xakat cura
wỳr me mõr, ne me ipijapu prãmte. Pê Ixaher catêjê me Piritew
catêjê ajco ajpẽn wỳr me ipa, ne ajpẽn jĩkjê na caprũam wỳr meahtwỳ.
Ne pê Piritew catêjê jõkrãhtare jõ pahhi nõ ita ihkàa to ihkà. Ne
ihkà ita pê, ihhêj rũmme ipijakrut te amji jikre kam mehcuhhê kà. Ne
ampeaj kam ihtỳj nehàprê, ne haprỳ pê Gorijti. Ne ajco amcro cunea
kam mehkwỳ pê hapôj, ne ajco Pahpãm me Ixaher catêjê jõ krãhtare na,
hàprãr xàato me cumã akij, ne me cumã:
— Wa ha itỳj Piritew catêjê kôt ajpu, ne me ca, ca ha amji mã me jũm
xũmre japê, ne me capi, quê me akôt ajpu. Ne quê ha jũm icuranna, wa
ha me icunea pê cama me amã me ijàpên catêjê. Nãmri wa ha ite jũm
curan na, ca ha me acunea pê cama me imã me gàpên catêjê. Ampeaj
kam wa me amã, ca ha me jũm xũmre ata mã me acato, wa haitỳj cume
Pê nee jũm Gorijti catihti ata me ipijapu naamji ton nare. Na pê amcro
cunea kam ajco me ahna hàprãr to ipa.
Mã amcro nõ na Tawicuri cator, ne cute hàprãr xà ita na impar. Ne pê
Tawi cormã intuwrecakrô, amji mã harkwa to:
— Wa ha itỳj cume ajpu. Wa hãn ne apu inxũ jõ carà cahàcre hôhti
jamãr to ipa. Mã hãn ne rop jõkre hôhti me rop tycti, ihkur prãmtehỹrmã
hapôj, wa itỳj ihcura. Na wa ha itỳj Piritew catêjê jàprê xakat ata to
hanea. Ampo na? Cute Pahpãm tĩar cuna mã ihcakôckêanre. Ne Pahpãm
ihtỳj hãn ne ropti atajê pê ipytà, na quê ha hanea ne ihtỳjPiritew catêjê
nõ ita pê ipytà — hane.
Mã pahhi Xawrô te ita kam hapac, ne cama apu ajpẽn na Tawi me
Gorijti jamã.
Mã Tawi tẽ ne caprũm kam cute kẽn crecrerti to xĩc ne incwỳr, ne hõ
kẽn cjên xà kam incjên. Ne cute hõ kôtàre pyr, ne hanea ne hũhkrana
hũcapêr xà pyr, ne ma cuna mã to tẽ, ne Gorijti me cute ajpẽn cajpar.
Mã Gorijti te incryac kam cumã caràr, ne cumã:
— Xà ipê rop mã ca ajpên pĩ ita to pitmã iwỳr tẽ, pahte to papijapu xà
cati quê haitehcajpa, wa ha apu ato kêanre ne — hajỹr.
Mã Tawi te cumã caràr ne cumã harkwa to:
— Ca ajpên gõ xwapo xwahhihti me gõ kruwxwa to tẽ, ne pa, wa
quêtijõ Pahhiti carôt tỳjti pê Ixaher catêjê jõ krãhtarejõ Pahhiti jarkwa
kôt awỳr tẽ. Ne itakam quê ha ijõ Pahhiti ijũhkra mã gaxà. Wa ha acura,
MAM XAMER JÕ KÀHHÔC 17
ne ihkôt akrã jakep, quê ha ampo kên te mehtyc kur xà atajê gĩ me,
gõkrãhtare itajê jĩ pin partu. Quê ha krĩ cunea kôt mehcunea me ijõ
Pahhitite Ixaher jõ pjê kam me cahê na ipana me hahkre pej — hajỹr.
Mã ahna Gorijti jàhtêp. Mã hỹrmã Tawi picahur ne cute hõ kẽn cjên
xàpĩn, kẽn nõ pyxit ne caxàr, ne hũhkra na hũcapêr xà ata kamhir, ne
kam to hũcapêr. Mã kẽn ita te Gorijti kuc tỳj mã hàr, mãpjê kam ihkuc to
ihpỳm. Mã Tawi te cupê hõ xwapo xwahhihti atacaxàr, ne toa inxec, ne
to ihkrã jakep.
Mã Piritew catêjê te mehàprê xakat tyc na me hõmpun, ne ma ame
prõt. Mã Ixaher jõ krãhtarete me cumã me caràr, ne ma mehkôt me pra.
Ne pry kôt cute me cahuc. Neihtỳj ajpẽn pê mehcuran to me mõ, ne me
haxôp to me mõ, ne cute me hõkrĩa mã me haxàr. Mã hamre, pry kôt
mehtyc me, me haxôp catêjê te ame hikwaati.
Pê Tawi Xawrô mã me hàprê catêjê kam jũ mã amji to putwrỳto, ne ajco
me curê xwỳn catêjê jàhtôa ne me hipej.
Tawi me Jônata
e pê Jônata pê pahhi pê Xawrô kra xũmre, ne Tawi
me ajpẽn cajpa ne me ajpẽn pupu, ne me cumã ajpẽn
kĩn hyre nare. Mã Xawrô te Pahpãm te Tawi to ipa, mã mehcunea mã
ihkĩn na, hahkre pej. Cwỳrjapê ri hũ na apu amji to prãm, ne apuTawi
kam incryac to incryc, ne amcro cunea kam, kam incryc ita cumã ajcamẽ.
Mã tee apu ihcuran to hahkre.
Mã Tawi te cupê amji pytàr, ne ma tẽ. Ne cute Jônata me ajpẽn cajpar,
— Ampo to mã ite jũ na, mã apãm apu icuran prãm? — hajỹr.
Mã Jônata cumã:
— Hamreare, nee apu acuran prãm nare — hane.
Mã Tawi cumã:
— Quê! Ihtỳj icuran prãm! Ca ha hane ne hõmpu he. Apẽ quê ha
putwrỳintuw jõ amji kĩn. Wa ijõtpê gũrkwa ri apà, ne apẽ wa ha ma põ
mãicato, ne jũ ri amxu. Quê ha apãm ina acukij, ca ha cumã itẽm caprỳ
na, ito ahêj ne cumã, wa ma inxũ jũrkwa ri amji kĩn wỳr, Pãw jõ krĩ kam
itẽm na, ijarẽ. Quê ha cute ita na amji caxàr na, cu ha ramã ihcunea
impeaj na hahkre pej. Nãmri quê ha cute ita na ikam incryc na, cu ha
ramã cute icuran prãm na hahkre pej — hane.
Mã Jônata cumã:
— Imã inxũ tyc jakàn pê Pahpãm te ato pahhi na gahkre pej. Ne ipê
pahhi kra cakrô, wa ha nee ipê pahhi nare. Na wa ha ampeajkam amã
MAM XAMER JÕ KÀHHÔC 24
amji to, wa ha inxũ mã icakôc, quê ha cute apuakam incryc ne apu
acuran prãm na, wa ha ma tẽ ne amã awjarẽ, ca ha hahkre pej, ne atỳj
cupê amji pytà. Ne quê ha Pahpãm akôt ipato hanea, pom quê pê ajco
inxũ kôt ipa he. Ne ca, ca ha cormã itĩarkam ito impeaj ne, ne ityc jirô pê,
ca ha hanea ne me ikra to impeaj ne, Pahpãm te amji mã ato ihhimpej
xàa kôt — hane. Mã Jônata me Tawite ajpẽn par pejti to hajỹr.
Mã ma Tawi tẽ ne põ kam ipimxur. Mã amji kĩn kam hàhhuc, mã
Xawrô pêpahhi ata hỹr xà ata kam hỹr, ikre kat na pire mã. Mã hanea ne
Jônatahũm cuna mã hỹr, mã Tawi jỹr xà kam caprỳ. Ne hipêr amcro nõ
na, cormã hỹr xà kam caprỳ ita na. Mã Xawrô te Jônata cukij ne cumã:
— Ampo na mã nee ihnõ kam ajpên Tawi mõr ne cute ampo krẽr nare,
ne itakam ajte cute hajỹar? — hajỹr.
Mã Jônata cumã:
— Tawi te iwỳr, wa ite to tojnõ mã ma Pãw jõ krĩ wỳr tẽ, me hũmjêwỳr.
Mã Xawrô apu incryac to incryc necaràar kam cute Jônata mã harkwa to:
— Quê ha ihtĩar na ipa, ca ha nee jũ caxuw apê pahhi nare, ityc
xàxwỳjrea na. Tẽ ne haprô, wa ha ihcura — hajỹr.
Mã Jônata te hũmjahkre pej, cute Tawi curan prãm na, ne ma me hàpàn
xà pê incryac kamhãm ne tẽ. Ne nee hàpàn nare amcro ata kam. Ne
amcro nõ na Jônata mapõ mã tẽ, ne cute Tawi me ajpẽn cajpar. Ne cute
me ajpẽn cajpar xà atakam me ajwar me cumã amji kĩn nare, mã cama
ame amrã. Mã Jônatate Tawi mã harkwa to:
— Cu ramã pahte ajpẽn par to impejti, na ca ha gapacta ne apej pêa
mãtẽ — hajỹr. Ne ma Jônata hacpỹ mã krĩ mã cute amji jaxàr. Mã ma
Tawi xwỳjê tẽ.
Pê Tawi mã Xawrô caprĩ
ã pahhi Xawrô ma Piritew catêjê me ipijapu to mõ, ne cute
amji jaxàr. Mã cute me cumã Tawi te Engeti jõ põ kam apu ipa
na harẽn. Mã Xawrô tekrãhtare impej to pit mãmir crê ne capi, ne ma
hàhkà jakôtti nõ ita wỳr meto mõ, ne ame Tawi japê. Ne pea kẽn kre nõ
ita mã me cator, mã kẽnkre ita mã Xawrô ihkwỳr prãmte hàr. Mã Tawi
curia hanea ne hõ krãhtarete xêjxẽnta atajê to cute ipimxur ne to jỹ, mã
nee Xawrô te me hõmpun nare.
Mã Tawi cahê na ame ipa atajê cama ame Tawi mã incryc tohahkre, ne
me cumã harkwa to:
— Ita kam Pahpãm te amã acurê xwỳn ata jõr he, ca ha caa, ate jũ
naton xà nõ ata na to — hajỹr. Mã Tawi te amji mã ihprĩ, ne aracri
MAM XAMER JÕ KÀHHÔC 24
Xawrôpê ihkà japjêhti ata kwỳ jakep, ne nee cute ihcuran nare. Mã
Xawrô kẽn kre pê cator, ne ramã hũwryre.
Mã ihkôt Tawi cator, ne cute cumã caràr to:
— Hàpà, ijõ pahhi! — hajỹr.
Mã hỹrmã Xawrô pipkjêr ne cute Tawi pupun, mã cuna mã ihkuc to pjê
— Ampo na mã ca apu ite acuran na, cute me amã ito ihhêj catêjê
kampa? Ita kam ateatoa to amehhêj xi xà ita na me hõmpun he. Pahpãm
te kẽn kre ita kamijũhkra mã gaxàr. Mã me ikwỳ acuran na me imã
awjahkre, wa nee ite ita ton nare.
— Pê Pahpãm amji mã pahhi na acapi, na wa nee ite acuran nare. Ne
ijũhkra kam ca rĩt ne kam akà ita kwỳ pupu he. Ite cama apê ihkwỳjakep,
ne nee ite to gaxôp nare. Quê ha Pahpãm ajpẽn na pahpupu, cu ha pahnõ
te ajpẽn to kên na, quê ha Pahpãmapu pahnõ to kên — hajỹr.
Mã Xawrô te cumã harkwa to:
— Xà Tawi ca mã ca? — hajỹr. Ne cama ihpahàmte apu amrã, ne hipêr
— Ijirôa pê apê me hũmre impejti nõ. Ampo na? Wa ite, ate ito impejti
na, gahkre pej. Na ca ha atỳj jũ caxuw apê Ixaher catêjê jõ pahhi —
hane. Ne ma Xawrô te amji jaxàr ikre wỳr. Mã ma põ kam, kẽn kre wỳr
Tawi te amji jaxàr.
Pê Pahhi Cati
Ỹuỹ, pê Xamer pê Pahpãm jarkwa to ihcakôc catêjê nõ, ne cupê me to
ihhimpej catê cahhur. Cwỳrjapê ri hõ kàhhôcpijakrut itajê japrỳ te Mam
Xamer Jõ Kàhhôc (1 Xamer) ne Hapu Na Xamer Jõ Kàhhôc (2 Xamer).
Pê pahhi Xawrô tyc jakàn pê ri Tawi pê Ixaher catêjê jõ pahhi. Ne pê
mam cupê harã catêjê jõ pahhi, ne ita caxuw hanea ne cupê kỳj catêjê jõ
pahhi. Nepê pahhi cunea jirôa pê Tawi mã Pahpãm jahkre pej, na pê ajco
cumãihcakôc, ne cumã mencrer xà na ihhôc.
Tawi pê Pahhi tuw
ã caku nõ na Piritew catêjê hipêr apu Ixaher catêjê japu,
nemehcuran to mõ. Mã Ixaher catêjê jõ krãhtare kwỳ ma me
pra, mã Gipôw jõ kẽnti na, cute hipêr mehkwỳ curan. Ne Piritew catêjê te
hanea ne pahhipê Xawrô me, mehkra mea mã mehkrã, ne cute me hipej
prãmte me kam mehtẽm. Ne cute me Jônata me, mehkjêjê curan ne me
Xawrô caxwỳr neme haxôp, ne ma me pra, ne ihtỳj ihtyc na amji mã me
Jirô pê mãri ma Tawi wỳr, Ixaher catêjê jakrã jõ pahhi catêjêcunea me
pra, Heprõm jõkrĩ kam, ne cute me cumã amji jarẽn to:
— Ipê me akwỳa wa me, pê Pahpãm ramã apê pahhi na ato ihcakôc.
Na caha apê me ijõ pahhi, ne ma me ijamãr catê na amji to — hajỹr. Mã
Tawi te Pahpãm kam mare mã, mehkwỳ mã amji to ihhimpej to intuw,
mã cute me toIxaher catêjê jõ pahhi. Pê Tawi me to ihhimpej ita to caku
Pê Tawi hacpỹa ne Pahpãm jàmcjên xà to amji jaxà
ê rỳ pêa mã Piritew catêjê ma me hõ pjê wỳr pĩ pote Pahpãm
jàmcjên xà ata pytà ne mame to mõ, pê curia ihcuhhê. Cwỳrjapê pê
HAPU NA XAMER JÕ KÀHHÔC 6
Pahpãm Piritew catêjêkam incryc, ne ajco ameto kêanre. Ne jũ mã me to,
pê ame amji pupun xà kêanre to ame amji pupu.
Cwỳrjapê ri Piritew catêjê te hacpỹa ne Pahpãm jàmcjên xàkujahêc,
Ixaher catêjê jõ pjê wỳr. Mã hàmcjên xà ita Apinatapjũrkwa ri hàhhuc.
Jirô pê mã ri Tawi, ma ajpên Krĩpinkrên wỳrPahpãm jàmcjên xà ata to
mõr prãm. Ne cute krãhtare impej to pit mã mir te trĩnta ne ma me to
ihhimpej to mõ, hàmcjên xà ata wỳr.
Pê Pahpãm rỳ pêa mã hàmcjên xà to ipa xà to ramã me cumã hahkre.
Quê nee ihtỳj amehcupên nare, ne nee cawrô jõ kàhà kam me to ipa
nare. Ne me to ipa catêjê atajêa, quê ha me cumã pĩ jacjê, ne me hikre
kam me to ipa.
Mã nee Tawi te ihhimpej xà ata kôt, hàmcjên xà ata to mõr nare. Ne
me to ipa xà ata kaj na hacpỹ ne me to mõ. Ne cute pryti jõkujti intuw nõ
kam me hãm, ne ma me to mõ. Mã Apinatap kra pijakrutitajê mam pryti
jõ kujti to mehhimpej to me mõ. Mã hapu na Tawi me, mehkwỳ cunea
me, me mõ, pryti jõ kujti kôt. Ne Pahpãm kam mare mã amehakrya to
ame hakry, ne cama ame hàkôr xà atajê cakô, ne ame cre.
Mã pryti te amji tõc, mã Apinatap kra ata te hũhkra to Pahpãm jàmcjên
xà juwahi, ihpỳm cupate. Mã Pahpãm kam incryc pyrentu. Ampo na?
ihtyc pyrentu.
Mã Tawi mã Pahpãm cupaa to hũpa, amcro atana, mã cute amji mã
— Jũ mã wa ha Pahpãm jàmcjên xà ita to, ne krĩ mã to mõ? — hajỹr.
Ne ma Opet jũrkwa wỳr to mõ, ne cute curia huwahi, mã hàhhuc ne ahna
putwrỳ incrê. Mã Pahpãm te Opet na mehkwỳ cunea to impej, hũrkwa
kam hàmcjên xà jàhhuc ata jahpan xà na.
Mã Tawi te ita par, ne hacpỹa ne cute amji jaxàr, ne ma hõ krĩ
wỳrPahpãm jàmcjên xà ata to me mõ. Ne ita caxuw nee pryti jõ kujti kam
meto mõr nare, ne quêt Pahpãm himpej xàa kôtme hikre kam me to mõ,
ne amji mã me hũpahti to mõ. Ne cute me to mõr xà ita kamme pryti me,
carà cahàcti hôhti jàhtôa ne me to caxàr, cute me to Pahpãm cajpuaw
Mã Tawi mã amji kĩan kam Pahpãm kam mare mã hàkrun to mõ. Ne
hanea neame hàkôr xà cakô, ne krĩ mã me to cator. Ne cute Pahpãm to
me amjikam hapac xà jũrkwa kam, me hàmcjên xà ata xãm. Ne cute
hipêr prytinõ curan, ne me to caxàr, ne Pahpãm mã me hõr. Ne cumã
mehkwỳ cunea cajrẽn, quê me to impeaj ne. Ne mehcajrẽn jirô pêmã ri
cute ahpỹanre na me cumã kwỳr te pro me, pĩxô pijakrut crà ata jõr. Mã
ma ame cahkũm, mehũrkwa wỳr. Mã ma Tawi te hũrkwa wỳr amjijaxàr,
cute mehkra cajrẽn prãmte.
HAPU NA XAMER JÕ KÀHHÔC 11-12
Ne pê caku jàhtôa kam Tawi pê pahhi, ne cupê hõ krãhtare to
ihhimpejcatê impeaj. Ne ajco amji na mehkwỳ to cuprõn tu, ne Pahpãm
jarkwa kôt me ipu na krĩxàre catêjê cuneame, me ajpu. Ne ihtỳj ajco catyt
kam Pahpãm kôt ipa, ne ihtỳj amji kôtmehkwỳ cunea Pahpãm wỳr to
Pê Tawi ihkên to
ê Tawi pê pahhi na ramã caku jàhtôa, ne ramã hakràaj
to hakràj, ne cumã ampo pej hàhtôa to hàhtô. Mã amcro
nõ na, ramã pyt pec kam, Tawi tepyjê impejti nõ pupun, ne ihtỳj to
ihpahàm nõ prãm. Ne ramã impjêa kam ri, ahnaa cute haprôr ne apu
Mã Tawi te amji mã huwahi prãmte, ma me ipijapu xà kêanre
wỳrimpjên pê krãhtare ata kujahêc, mãr quê ahte ajpu ne ty. Ne cute
impjên kujahêc, mã jũm te ihtehcajpar nare kam ipijapu ne ihtyc. MãTawi
te amji wỳr hĩxi na hàhwỳr, cahê na hàhhuc prãmte. Mã ahnaahtũm nare
mã cumã ihkra pỳm.
Mã Pahpãm mãa Tawi te ampo ita ton xà ita kêanre, cwỳrjapê ri cute
hỹrmã cumã harkwa to ihcakôc catê nõ kujahêc. Mã hỹrmãcator, ne cute
Tawi mã hũjarẽn xà ita to hũjarẽn to:
— Pê krĩ nõ ita kam, me hũmre me ajkrut, ne pyxit ita jakràj, neihnõ
ita pê ihkĩnte hamreare. Ne hakràjti ita mã ampeajkam pryti, ne cumã
carà cahàcre hôhti hàhtô. Ne cupê hamreare itapê cumã carà cahàcre
hôhtikrare incrire ita pyxit peaj, pê ajco to ajpa. Pê ajco ikrea kam
mehkra cahê na apu ipa, ne curia gõr, ne mehcunea mã ihkĩnti.
— Mã amcro nõ na jũa rũm memprar catêjê kwỳ cator, hakràjtiata
jũrkwa ri. Mã cute me cumã harte xà caxuw neecute hõ pryti me, hõ
carà cahàc hôhti nõcuran nare, ne cute cupê hamreare ata pê hõ carà
cahàcreincrire pyxit peaj ata curan na me mẽn. Mã cute mehcuran, ne me
to hàr, mã cute mehkrẽr — hajỹr.
Mã Tawi te hũjarẽn xà ita par ne apu incryac to incryc, ne cute
Pahpãmjarkwa to ihcakôc catê ita mã harkwa to:
— Ampeaj kam wa ha amã awjarẽ, pom hũmre jakràjti te ita ton ita,
ihtỳj cute mehcuran xà. Quê ha carà cahàcrepyxit jahpan xà na, to cwat
ne ahna amgõ — hajỹr.
Mã cute Tawi mã:
— He apêa ri jũm xũmre ata! Ne atea ca ita ton. Ita caxuw ca ha
Pahpãm jarkwa nakampa he. Cute garẽn to hajỹr he: “Wa ite ato Ixaher
HAPU NA XAMER JÕ KÀHHÔC 11-12
catêjê jõ pahhi, ne ite acurê xwỳn Xawrô xwỳ pê ato ipimxur ne apytàr.
Ne ite amã gũrkwaton, ne amã me aprõ jõr, ne hipêr amã ampo jõr.
mã apu ampo kên itajê to? Ca ate impjên curan na me mẽn, mã cute
mehcuran, ca ate cupê hĩxi togàhkĩj. Cwỳrjapê ca ha ita caxuw gõtpê me
akwỳ me, me apijapu to me apa.
— Ne ca nee ate amji mã ijarkwa par, ne amji mã hũpa nare,
incwỳrjapê quê ha me akra atajê kôt me awỳr ampo kên cato. Ne quê ha
acunamã me amji kam hapac to me hanea, pomquê ate ton he. Ne quê ha
ihtỳj jũmjê apê me aprõ to ahkĩ. Ne quê ha ihtỳj mehcunea cute hajỹr xà
ita na me hahkre pej” — hajỹr.
Mã Tawi te Pahpãm jarkwa to ihcakôc catê mã harkwa to:
— Ampeaj kam, wa ite Pahpãm cuna mã ikên xà kêanre ita
— Pahpãm te ihtỳj akên ita to amã impej ne to tojnõ, na ca ha nee
atycnare. Ne ate cahãj kam akra mã ramã ihpỳm ita, quê ha ihtỳj apê ty.
Ampo na? Quê ha Pahpãmcurê xwỳn, ate me kam mare mã akên xà ton
atajahpan xà na, nee amji mã hũpa nare — hajỹr.
Ne ma tẽ, hũrkwa wỳr. Mã ahna ahtũm nare mã Tawi kra ata xà ne
Pê Tawi kra pê Axarãw mã amji to pahhi prãm
ê Tawi mã hapua na ihkra xũmre nõ ita, ne haprỳ
Axarãw. Pê ihtỳjhũm Tawi jaxà kam ajco amji to pahhi
prãm. Ne cute caxuw krãhtare kwỳ me amji par, cute hũm cuna mã me
ipijapu prãmte. Ne cute me ipijapukam ihtẽm. Mã ahkêt kam Tawi jõ
krãhtare te Axarãw jõ krãhtare tohjê, ne me to winti mir ne me hipej.
Mã ma pjê cunea kôt apu mehkwỳcahkũm. Ne mehtyc atajê jirôa pê me
hàhtôa ne ahkêt kam me ipictor.
Mã Axarãw te hũm jõ krãhtare kwỳ me amji cajpar. Ne me hũpate ma
jũ kamihtẽm prãmte, hõ cawrô to pĩ nõ catia ita krac rihàr. Mã Axarãw
kĩ japjêhti ata te pĩ na hê, mã curiakam ajêt, mã ma hõ cawrô ita tẽ. Mã
Tawi jõ krãhtare nõ te hõmpun ne hõ pahhi Jôwape mã harẽn.
Mã Jôwape cumã:
— Mẽr ampo na mã ate mehcuran hiahpuro nare? Ca ha ihcura na mã,
Mã krãhtare cumã harkwa to:
HAPU NA XAMER JÕ KÀHHÔC 15, 18
— Wa ite pahhi pê Tawi par, mã ma apu jũm te ihkra curan na to
ihcaca, nawa nee ite ihcuran nare — hane.
Mã Jôwape te wapo xwahhire to incrê ne incwỳr, ne ma to tẽ. Ne por
pĩ pa na Axarãw ajêt ata wỳr cator, ne cute wapo to pôj ne toAxarãw na
cuhkõnre kam to caxwỳr. Mã krãhtare te tej ne Axarãw curan na, cute
me Jôwape tehcajpar.
Mã Jôwape te kỳj cati pêa mã hõ hõhhicakôr, cute to hõ krãhtare mã
hàkjêr xà na, mã cute me ipijapu tohicu, ne me cuprõn. Ne cute me kreti
catia kamAxarãw jĩ to me hũcapêr, nehipy me kẽn jakôt. Ne ma ikre wỳr
me amji jaxàr.
Mã pahhi Tawi te ihkra curan na harẽn par, ne cama apu hapête amrã.
Ne pê caku jàhtôa kam Tawi Ixaher catêjê jõ pjê cunea to ihhimpej ne
pea ihtyc. Ne pê ihcunea na catyt kam Tawi ajco Pahpãm kôt ipa. Ne hãn
ne ajco ampokên to, ne amji jũ na ajco ihpeacre, ne ajco hicu, ne ajco
Pahpãm mã ahnaamji jarẽ, ne nee hipêr ton nare. Ne ampeaj kam Tawi
mã Pahpãm kĩn, ne hanea ne cumã ihkĩn. Na ri cutePahpãm na increr xà
jàhtôa ne to increr, ne ahna ihhôc par. Ne cute ahna ihhôc par itajê kwỳ
mã ita ri he.
Ỹhỹ, pahhi pê Xawrô tycjakàn pê ri Tawi pê Ixaher catêjê jõ pahhi. Ne pê
mam cupê harã catêjê jõ pahhi, ne hanea ne ita caxuw cupê kỳj catêjê jõ
pahhi. Ne pê pahhi cunea jirôa pê Tawi mã Pahpãm jahkre pej, na pê ajco
Pahpãm mãihcakôc, ne cumã mencrer xà na ihhôc. Na ri hõ kàhhôc ita
japrỳ te Mencrer Xà Jõ Kàhhôc (Mencrer Xà). Ne ita caxuw increr xà kwỳ
Ampeaj kam me pajakry xà na mencrer
Ỹhỹ me ikwỳ, ca hãn ne me icukij to:
“Jũ mã cu ajte ame, ne amepajakryti,
ne me pamã amji kĩnti ne?” hane.
Ca ha nee mehkrã kên catêjê te me pajapackre xà na,
me amji to pôj nare.
Ne nee mehkrã kên catêjê te amji kam hapac xà kôt,
me amji ton nare.
Ne nee hanea ne,
cute me Pahpãm to me amjijapackre prãm nare,
mã cama me ahna xwỳ xi atajê kwỳ mã me acjêj nare.
Ca ha ate me krã kên kôt me ampoitajê ton to me apa na,
ca ha nee jũ caxuw me amã amji kĩnti nare.
Ca ha quêt me hane he:
Ca ha atỳj me amã amji kĩan kam,
me amã ihkàhhôc cahytprãam kam,
me Pahpãm jarkwa pejti ita cahyt, ne ihkôat me apa.
Ne amcro mecaxwa cunea kam,
ca ha Pahpãm jarkwa cupahti jõ kàhhôc ita cahyt,
ne ampeaj kam ihkôt me hakop to meapa.
Ne ate ihkôt hakop xà ata kam,
ca ha atỳj me gakry, ne me amã amji kĩnti kam me apa.
3 	Ne ca ha me apê cô tohkà na pĩxô pàr amji to ajpa ata pyràac.
Por pĩxô pàr hô xà jõ amcroa kam hãn ne hô,
MENCRER XÀ JÕ KÀHHÔC 2
ne ampeaj kam ihrôt,
ne nee jũ caxuw ihhô incrà nare.
Ata jĩkjê na, ca ha Pahpãm jarkwa cahyt neihkôt hakop,
ne catyt kam ihkôt apa na,
ca ha ampo cunea to me apê ata,
quê ha ihtỳj ahnaa me amã,
ne nee jũ caxuw me apê ihkôt hamre nare.
Nãmri ca ha ate ma ame amji pê Pahpãm jarkwa curê na,
ne nee me apê pĩxô pàr pejti atapyràc nare.
Ampo na? He mehkrã kên atajê pê arỳjhy krekà pyràac,
mã ihtỳj kôc mehcarê.
5	Jĩkjê na, quê ha Pahpãm mehkrã kên atajê kên mã me curẽ,
ne quêt amji mã me to hõ tekjê catêjê juwahi.
6	Quê ha ihtỳj catyt kam me ipa catêjê atajê jamã,
ne mehkênpê me hũtà.
Ne mehkrã kên catêjê, quê ha mehkĩnte ame tokêanre ne,
quê ha me acto.
Pahpãm te mehkwỳ mã pahhi capi ne hãm na mencrer
Ampo na mã amji caprỳ to krĩxàre kôt
ame côjkwa kam Pahhitipê Pahpãm kam mencryc,
ne cute ame hapu prãmte ame cuprõ?
Jũ wỳr quê ame amji mã hamã.
2 	Ne ampo na mã me cupê mehcahkrit atajê jõ pahhi kwỳ,
hãn nePahhiti te me cumã hõ pahhi xãm ata cuna mã ame cuprõ,
ne ahna ame ajpẽn pa?
Ne me hõ pahhi catêjê me amji to cuprõ,
ne tee ahna me ajpẽn cukij to:
“Jũ mã cu ha ajte me,
ne cute me pahto ihhimpej xà ita pê me pahcato?” hane.
3 	Ne amji caprỳ to me amji mã:
“Jũ wỳr cu ha me harkwa kôt ame papa!
Ne nee quê ha me cupê me pajõ pahhi nare!
Ne nee cu ha me pahnõ amjimã me hũpa to ame papa nare!
Quê ha pea cute me pahto ihhimpej xà ita caxuw
me cupê me carôt hamre,
na cu ha pahtỳj ame papa” hane.
Mã côjkwa kam Pahhiti,
MENCRER XÀ JÕ KÀHHÔC 2
ne nee me harkwa ita kam apu amji to hàptõ nare,
ne cama ame ahna acxa, ne ame ahna xwỳ, ne amji mã:
“Me cumã ipar prãm nare catêjê amji caprỳ to ame ijũhhyr prãm,
ne jũ wỳr quême ito cô, ne me ijũhta” hane.
5-6	Pahhiti te me cumã me hõ pahhi xãm,
mã mehkwỳ ma amehcaca atajê kam ri incryac to incryc.
Na quê ha ihtỳj jũ caxuw incryac kam, ame cumãnkam tẽ,
“He itea wa amji mã me gõ pahhi ata capi,
cupê pjêcunea kam me gõ pahhi xà caxuw!
Ne quê ha ihtỳj Xijãw jõ kẽn kamihkrĩ xà ata kam ihkrĩ,
quê ha pjê cunea kam mehcunea me kampa!” hane.
Quê ha me hũpar nare atajê me kampa,
ne ampeaj kam me cumã hũpaa tohũpa,
ne mehkrã acto tu ne.
Mã Pahhiti te pjê cunea caxuw,
me cumã me hõ pahhi xãm ata te mehkwỳmã amji jarẽn to:
“Wa ha Pahhiti te ito hũjarẽn xà ata kôt me amã harẽ.
He cute cumã:
‘Apê ikra, ne ita caxuw ipê Apãm Cati.
8 	Na ca ha ate mehcunea to ahimpej xà caxuw ina ahwỳ.
Wa ha amã krĩxàre cunea jahkre ne amã cugõ,
ca ha me to ahimpej to apa, quê ha me akampa.
9	Ne ca ha acarôt tỳjti ita to me to ahimpej to ihtỳaj to apa.
Ne me hũpar nare atajê, ca ha me to pjê te pot pyràac,
ne cute me amji kam me hapac xà kên mea mã,
me kam acryac kam me gãn partu’ hane”.
Hõ, pê Pahhiti me to hũjarẽn to hane.
Cwỳrjapê ca ha me apê pjê jõ pahhi catêjê,
Ne me apê meto ahimpej catêjê cunea, ajco me ikam gapac peaj ne!
11	Na ca ha amji mã me Pahhiti cupa to kryjre nare.
Ne ate amji mã hũpahti na cute gahkre pej prãmte,
ca ha cuna mã akõn krã na jỹ, ne cumã amjijarẽn to:
“Wa ha ite amji kam ijapac xà cunea kam,
itỳj ihcunea na akampa” hane.
Hõhõ, ca ha ita to hajỹr nare na,
quê ha ihprõt pê akam incryc pyrentu,
MENCRER XÀ JÕ KÀHHÔC 8
ne ihtỳj akên catia mã amẽ,
Ne por me amji pytàr prãmte,
Pahhiti wỳr me pra atajê,
quê ha quêt ame hakry.
Me pajirôa pê Pahpãm cati cakrô, ihtỳj me pahto amji japackre na mencrer
Ỹhỹ côjkwa kam Pahhiti, apê me ijõ Pahhiti.
Ne ampeaj kam pjê cunea kam,
mehcunea mã gaprỳ ita catia to cati, ne impeaj to impej!
Apej cati ita pêihhêj rũm pyt me côjkwa jàhcujro pyràac,
ne ampo cunea jirôa pê cati ne impej.
2 	Mã mehcunea acatihti ita na ihtỳj meana cre,
me ahkrare me, mehkà na kjê kryjre atajê mea mã.
Ca ate me acurê xwỳn mã acarôt tỳjti ita to apipẽ,
mãr quê acuna mã amehcuhhê catêjê atajê cunea carĩcti na me to,
quê mehcarĩc.
He ate me cupê amji tête gàmtàr,
quê nee jũm, jũ mã aton nare.
Wa hãn ne ate côjkwa ton ita wỳr rĩt,
ne pom pê ca caa putwrỳ me caxêre to,
ne ihkrĩ xàa kam ihkrĩ na me to, mã ihkrĩ atajê pupu.
“Pỳhàpà, he Pahpãm kĩnte me ipê mehũmre pit,
ne taa mã ri quêt ampeaj kam cati.
Ne mẽr ampo na mã,
ma meito amji japackre ne me ijamã?”
Hõhõ, wa amji mã hane.
Pê ca me ijĩa na me ito ixũmre.
Ne ate, cute amji mã me icupahti xà to ateme cumãn to hajỹr,
pom quê amji mã me pahhi cupa he.
Ne apyxit peaj ne me ijirôa pê acati.
6	Ne ate, ite ampo cunea to me ihimpej xà na me ixãm.
Ne ate ampo cunea ton itajê to ite me ihimpej,
ne hirô pê me icuhhê na me iton.
7-8 	Atajê pê carà cahàcti hôhti me, pryti me,
hanea ne ahkêt jõampo jàprê itajê me, pryrejara me, tep me,
hanea ne, pom cô kam ampo cunea amji to ajpa itajê cunea jirô pê
me icuhhê xà na,
MENCRER XÀ JÕ KÀHHÔC 8
Ỹhỹ Pahhiti, apê me ijõ Pahhiti!
Ne ampeaj kam pjê cunea kam mehcunea mã gaprỳ ita catia to cati,
ne impeaj to impej.
Me pahpỳpỳm pêa mã me pahcunea krã kêanre na mencrer
Pom me amji mã:
“Pahpãm nee ite amji kam me ijapac xà na,
me ito amji japackre nare” hane.
Itajê krã nare, ne cute amji kam mehapac xà maj pit.
Ne ihcunea na mehkêanre.
Ne nee jũm pyxit ne catyt kam ipa nare.
Mã côjkwa kam Pahpãm ihkrĩ ne mehkôpĩ,
ne tee apu jũm krã kreti te catyt kam ipa ata japê,
3 	Mã mehcunea te me pry cupan,
ne ihcunea na mehcunea kêanre,
ne nee mehnõ pyxitre catyt kam ipa nare.
Ne ampeaj kam ri, nee jũm catyt kam ipa nare!
Ne Pahpãm te mehkrã kên itajê jarẽn to hajỹr he:
“Imãa ihcunea na me cupê amji jahkre kêatre!
Ne ihtỳj cute amji to me ipijapar xà caxuw,
meikwỳ pê me hàhkĩj to me ipa,
ne nee jũ caxuw ite me to ipijapar xà na,
amjimã me ina hàhwỳr nare” hane.
5	Ne cute mehkên ton to me ipa xà ata kam,
quê ha ihtỳj jũ caxuwPahpãm cupate,
amehterteat to amehtertet.
Pahpãm ihtỳj catyt kamharkwa kôt me ipa catêjê cahê na ipa,
ne ma me hamã.
6	Mehkrã kên catêjê mã,
ampeaj kam catyt kam me ipa atajê me,
me cupê hamreare catêjê atajê cahpêrkàr prãm,
mã ihtỳj Pahpãm me cupê mempej pytà.
Wa itỳj Pahpãm mã me ikwỳ cajrẽn to hane he:
“Ỹhỹ, ijõ Pahhiti.
Jamã ne ca, ite me ato amji kam ijapac xà jũrkwa ita pĩn,
me ijõ pjê cunea kam,
me cupê me ikwỳ pê Ixaher catêjê te me icurê xwỳn atajê tohjê na,
MENCRER XÀ JÕ KÀHHÔC 15
me itehcajpa” hane.
Ỹhỹ, quê ha ampeaj kam me pajõ Pahhiti te hacpỹ mã
me pampej pêa mã me papa na me pahton na,
cu ha pahtỳj hũrên me pajakrytito me cumã cre,
Pahpãm cahê na mehkrĩ catêjê jõ increr
Pahhiti, apê me ijõ Pahpãm!
Mẽr itajê cunea jipôc ri, jũmjê mã caha garkwa to:
“Ajpên ijũrkwa wỳr me mõ, ne icahê na ame apa”? hane.
Ne jũmjê mã ca ha garkwa to:
“Ajpên ijõ hàpkàjti pê Xijãw ata na me api,
ne kam me akrĩ, ne ito me amji kampa”? hane.
2 	Ne cute hajỹr he,
quê ha jũm ihcunea na catyyt kam ipa,
ne hãn ne ihcunea na akam hapac to ipa,
ne ampo pej pit ton to ipa,
ne ampeaj kam caxwãm catia mã, to ihcakôc to ipa ata,
quê ha ma amã axà.
3 	Ne hanea ne nee amehkwỳ kôt harẽn hêj xi xà atajê jarẽn nare,
ne nee hanea ne mehkwỳ kên mã me irẽn prãm nare,
ne nee jũmjê jarẽn kêncràn to ipa nare ata,
quê ha ma amã axà.
Ỹhỹ ijõ Pahhiti, pom ca ha ma apu jũm kên curê ata,
quê ha hanea ne ma jũm acuxà, apu jũm kên ata curê.
Ne hanea ne, ihtỳj quêt cumãihcunea na,
catyt kam cute me apar catêjê atajê te amji mã acupahti xà.
Ne quê ha jũm mã cute ampo na, amji to hũjahkre xà ata kam,
ihkên mã hàr cakrô,
ihtỳj cormã cute ahna cumã amji ton xà ata na to,
ata quê ha amã axà.
5	Ne hanea ne cute me cumã ampo jõr atajê,
quê ha hacpỹ ne cute hõrxà ata na,
taa pit cwa, ne nee hipy kam ihkwỳ mẽn nare.
Ne hanea ne, quêjũm cumã,
quê ha nee ahna amji caxàr ne ipyr,
ne hahpan xà na jũm pejti ata kên mã mẽn nare.
Quê ha ma apu ampo jõr xà ata caca.
MENCRER XÀ JÕ KÀHHÔC 15
Ỹhỹ ijõ Pahhiti, hecute me hajỹr catêjê,
quê ha nee akrac ri ampo ihcaxun nare.
Ne quê ha quêt catyt kam acahê na ipa rohnỳtti mã.
Pahpãm te ampo cunea ton atajê me pamã catihti na harẽn na me pancrer
Ỹhỹ me ikwỳ,
wa ha me amã ite Pahpãm to amji kam ijapac xà na harẽ.
Cu me côjkwa pupu ita,
ihtỳj hirã pê me pamã Pahpãm catia to cati naharẽ.
Ne Pahpãam te ri kam caxêre me, kam ampo itajê cunea ton.
2 	Ne cu hãn ne amcro cunea kam,
me pyt japôj xà na me hõmpu, ne amji mã me harẽn to:
“Ampeaj kam ri Pahpãm mã ihtỳj ampo cunea ton xà” hane.
Ne hanea ne cu caxwari côjkwa kam me caxêre me, putwrỳ pupu,
ne hacpỹ ma mã me amji mã:
“Nee Pahpãm mã ampo pyxit ne hahkre pej nare,
ne cumã ampo cunea ton jahkre pej” hane.
3 	He nee côjkwa kam ampo ihkrĩ itajê me pamã harkwa to ihcakôc
cakrô cu me rĩt ne me hõmpu atajê kôat,
ramã me pamã Pahpãm catia to cati na hahkre pej.
4	Ne côjkwa kam ampo pejti catihti itajê te amcro me caxwa cunea
ramã pjê cunea kam Pahpãm catia to cati na harẽn cràn.
Ne nee jũ ri me cupê ita jahkre kêatre nare,
ne mehcunea te me hahkre pej xà.
Ne Pahpãm te côjkwa kam pyt mã ihkrĩ xà ton, mã kaam ihkrĩ.
Ne pom cu me pajikwa tuw xà wỳr,
ne amcro cunea kam, ihkrĩ xà pê hapôj,
ne cumãamji kĩan kam catyatre na ma hàpir to impraar to pra.
6	Ne me pahnõ imprar tỳjti,
mã ihcuhhê pê cumã ipicahur prãmti, jĩkjê na mã,
hãn ne pyt hapôj pê ma cumã côjkwa cahpêrkàr toprãam kam,
ihtỳj catyatre na ihcahpêrkà.
Ne jũ wỳr quê jũm apu amji mã hamã,
ne cacro pê amji to amxu, quê nee cacro nare.
7	Ỹhỹ me ikwỳ, pom wa ite me amã harẽn ita jĩkjê na,
cu nee me pahnõ amji mã hamã, ne Pahpãm pê me papimxur nare.
Cwỳrjapê cu ha pahtỳj mepajõ Pahhiti jarkwa pejti,
kam ampo kên nare ata kam,
MENCRER XÀ JÕ KÀHHÔC 19
me pajapac na me amji to prãm.
Ne cute me pajapackre xà ata, ihtỳj me pamã me pahcarôt to intuw.
Ne quê ha me pahnõ pê hahkre kêatre,
quê ha me pajõ Pahhiti te ampeaj kam
me pamã harkwa jirên atajê pictor,
ne ihkôt hamre xà nare atajêa to cumãhahkre,
quê ha hahkre pej,
na cu ha pahtỳj amji mã me to pahhimpej.
8 	Ne me pajõ Pahhiti te me pamã ampo to hahkre xà ata ri
quêt catyt kam ihcuhtacti.
Ne pahte me kam pajapac catêjê ri,
ampeaj kam me pajakry.
Ne cute me pajapackre xà kam ampo kên nare itajê,
ihtỳj pahte ampo cunea jahkre pejna me pahto,
cu me hahkre pej.
Cu ha pahte amji mã Pahhiti cupahti to me papa na,
Ne me pajõ Pahhiti ita pê ihhêj xi jahkre kêatre,
ne cumã ampo cunea jahkre pej.
Cwỳrjapê quê ha mehcukij xà jõ amcro kam,
cute jũm pejti na harẽn to:
“Ampeaj kam jũm ita pej” hane.
Ne hanea ne jũm krã kên ata jarẽn to:
“Jũm ita krã kêanre” hane.
10	Ne cu wakỳre prà tepti pê ôr na hĩ jàhwỳrti ata jirôa pê
me Pahpãm jarkwa na prãm.
Ne pen cacô jirôa pê ri Pahpãm jarkwa me pahcajpuaw.
Ỹhỹ côjkwa kam ijõ Pahhiti pê Pahpãm.
Ate ijapackre xà itajê teipê ampo kên cunea cawpa,
ne ikên mã ixàr cupate, cute intête ito hũjawry tu.
Ne wa itỳj amji mã acupahti to ipa, ca cormã ita jipy,
hahpan xà na ito impej. 12 Ne wa hãn ne me to ihcupan xà na
me amji jahkre pej nare kam,
me to ihcupa,
ne hãn ne imã garkwa itajê jahkrepej nare kam,
hirô pê me ipỳpỳm to ipa atato tojnõ,
ne nee ca hahpan xà na ito kên nare.
13 	Ne hanea ne ite garkwa jirô pê ipỳpỳm,
ne garkwa kaj na ampo kên tonprãmti ata na ijamãr,
MENCRER XÀ JÕ KÀHHÔC 19
Ne intête ipê amtà,
mãr quê nee ampo kên itajê ito ihhimpej nare.
Ca ha ito hane, wa ha itỳj amã ipej,
nenee ampo kên pyxitre nõ ton nare,
ca ha ina amji capa.
Ijõ Pahhiti, apê ikên pê itête gàmtàr catê,
Imã icakôc xà me,
ite amji kam ijapac xà cunea teacajpuaw na to prãm.
Tawi te amji pupun xà kêanre kam, Pahpãm
teihtehcajpar na hàhwỳr xà na mencrer
Inxũ Cati! Inxũ Cati!
Ampo na mã ahte ate irer to hajỹr?
Wa tee ate itehcajpar xà na icagãgãa kam ana ahwỳ,
ca nee ate ipar nare!
Ca ihhêj ne ipê ampỳa mã apu mõ.
2 	Wa ihcaprỳ na ite amã icwỳr to pyt,
ne ite amã ijàkjêar to apẽ,
ca nee ate imã jũ mãn nare.
Cakrô wa itỳj cormã amã akij,
ne nee wa ha uu ne ijàkjêr jicu nare.
Wa cormã pa xàhte ikrihkrit ita na ikrĩ,
ne ramã ijõtnare na, ina amcro jàhtô.
3 	Cakrô, wa itỳj ate apejti,
mehcunea na atetetti to Pahhiti krĩ xàcatihti ata kam gỹr na,
imã gahkre pej.
Ne Ixaher catêjê cunea acatihti na amji mã me garẽn to me ipa.
Pê me iquêtjê ihtỳj ajco amji mã me ato ihhimpej to me ipa,
cwỳrjapê pê ca atỳj mehkên pê me to acato.
5	Pê ajco me amã akij,
pê ca ajco atỳj mehkên xà atajê pê me to gapôj.
He nee cute ihcaprỳ na amji mã me ato ihhimpej nare.
6	Ne mehkĩnte nee ipê me hũmre te ihkên xà pê amji pytàr xà ata nare.
Ne ihhêj rũm ipê ampo cô pyràac, ne icrire, ne icarôt peacre.
Mã mehcunea ame ixũn, ne ma amji tête ame icurê.
7	Ne ame ipupu atajê cama ame ina xwỳ,
MENCRER XÀ JÕ KÀHHÔC 22
“Gõ Pahhiti ita te ramã amã hikran! 8 Pom ca ate gõ Pahhiti to amji
mã hajỹr ita?
Mẽr ampo na mã nee akênmã axàr xà ita pê cute ato cator nare?
Quê gõ Pahhiti ita mã akĩn na mã,
quê ha rỳ pêa mã atehcajpa,
ne akên mã axàr xà ita pê apytà!” hane.
Hõ, ame ina xwỳ to hane.
Ne cute me ijarẽn to hajỹr cakrô,
pê ca caa, ipỳm pêa mã, ajpên itehcajpar kam tẽ,
ne imã icaca xà gõ, ne icrire naa mã ijamãr kam tẽ,
ne cormã ijamãr to apa.
10	Ne ipỳm pêa mã ri, ipê atekjê,
ne apê ijõ Pahpãm rohnỳtti mã.
11	Ne hamre, wa ramã ikêan kam ipa,
na ca nee irer ne ipê gũjawry nare.
He nee aràn xà na
jũm te itehcajpar xà caxuw hamreare.
Ramã me icurê xwỳn catêjê te me ito kên prãmte me ikrãhtu,
ne me cupê ihhêj rũm
Paxã jõ pjê jõ pryti xũmti jàprêhti te apu ikam imprar atajêpyràac.
13 	Ne me cupê rop tycti hãn ne pryre mã wa japrã,
ne cumã carõrõ,
ne kam intoj ne ihcakê, ne ihcãmxa
ita kôpit na mã,
ihtỳj me ito kên to prãm.
Ramã icarôt jamre xà ita pê ihhêj rũm
cô te pjê kam ipijaxwỳr ne hamre.
Ne ajpẽn kam ihi ihcuhhê xà itajê,
ne ihcuhhê xà kaj na apu ihcuhhê.
Ne ina cuhkõnre pê ihhêj rũm
amcro te apu penhê to ihhorhot,
ne ramã ipigãn to mõ.
15	Ne ramã imã kôar to kôr,
ne ijõkre kam ihhêj ne pjê jacrô ne incràre.
Mã ijõhto te ijapto na impỳn ita kam,
ca ihhêj ne ityc na apu icãmjĩ,
ne ihhêj ne ate pjê jacrô ita kam irer.
MENCRER XÀ JÕ KÀHHÔC 22
Ne mehkrã kên catêjê te me ito kên prãmte, me ina cuprõn.
Ne me cupê ihhêj rũmrop te apu pryre na cuprõn ne ihkrã,
ne ajpẽn pê ihcyt to ipa atajê pyràac.
Ne ramã cute ame ipê ipar me ijũhkra caxwỳrti.
17	Ne wa icakrô te amji capô, ne ihire ita kam,
quê ha ihtỳj me ihi cunea pupu.
Ne me icurê xwỳn catêjê cama ame ikôpĩr to me ipa,
ne ite amji pupun xà kêanre ita pyrên ame hakry.
18 	Ne cute ikà to ajpẽn mã me ipicràn,
ne ihkôt kẽn to ajpẽn pê me hũhkàr.
Ijõ Pahhiti!
Nee ca ipê gũjawry nare,
ne apu awjarêa ne itehcajpa!
He apêa ri ikên mã ixàr xà ita pê ipytàr catê!
20	Ityc xà ita pê ipytà!
Ne me icurê xwỳn pê me ikwỳ nare pê rop pyràc itajê pê ipytà.
21	He me cupê ihhêj rũm rop tycti pyràac,
ne me wa te icaxwỳr xà ata pê ipytà!
Ne jũ wỳr wa ahte me cupê ihhêj rũm
Ne caa, ca ha atỳj me icurê xwỳn itajê pê ipytà!
Ca ha ito hane,
wa ha me ikwỳ cunea mã
ate ikên mã ixàr xà ata pê ito acator na garẽ,
ne itỳj cute me cuprõn xà kam mehcuneamã
apejti na garẽ, ne me cumã:
23 	“Me apê Pahhiti kôt me apa catêjê,
ca ha me gõ Pahhiti to me gàmnãn prãmte me cumã:
‘Imã acupa hyre nare, na wa itỳj garkwa kôt ipa!’ hane.
Ne me apê Jaco tàmxwỳ tàmxwỳ atajê,
ate me amji mã Pahpãm cupa prãm to, ca ha me cumã:
‘Apeaj to apej! Ne ampo cunea jirôa pê acati!’ hane.
Ne me apê Ixaher catêjê pê Pahpãm na mehkwỳ atajê,
ca ha Pahpãm to ate mecati prãmte me cumã:
‘Apyxit peaj pê ri me ijõ Pahhiti pê Pahpãm!’ hane” hajỹr.
Ỹhỹ me ikwỳ,
he Pahpãm nee amji tête
me cupê hamreare atajê curê to ipa nare.
Ne nee cute me amji pupun xà kêanre to
MENCRER XÀ JÕ KÀHHÔC 22
me amji pupun to me ipa atajê to hãn ne hapac kêt nare.
Ne nee me cupê amji to ipimxur to ipa nare.
Na quê ha jũm amji tehcajpar xà na cumã akij,
quê ha ihtỳj jũm ata kampa.
Ỹhỹ Ijõ Pahhiti, pê wa ikên kam ipa xà ata kam amã:
“Ate itehcajpar jahpan xà na, wa ha itỳj amã ampo gõ” hane.
Cwỳrjapê wa ha cute me cuprõn xà kam,
cute me ato amji kam hapac prãmti atajê cunea kam mare mã,
amã ite ampo na amji ton xà ata to.
ne me cupê hamreare atajê mã harte.
Quê ha me cumã akĩn atajê me amã:
“Mehcunea jirô pê apej ne acati” hane.
Na quê ha hõtpê amji to ipijapar pej rohnỳtti mã.
Ỹhỹ me ikwỳ,
quê ha pjê cunea kam krĩxàre Pahpãm to amji kampa,
ne to amji japackre.
Quê ha jũa ri amehkrĩ atajê,
ihtỳj Pahpãm wỳrme apkjê.
Ne quê ha ampo kra cunea me hõmpun xà ata kôt,
Pahpãm to cute amji kam me hapac prãmte mecumã:
“Apêa ri me ijõ Pahhiti,
na ri mehcunea jirôa pê me imã me akĩn” hane.
Pahpãm pê me pajõ Pahhiti,
ne cupê pjê kam mehcunea to ihhimpejcatê,
ne ihtỳj ampo kra cunea to ihhimpej.
29	Ne cute amji to me cati prãmti atajê,
quê ha ihtỳj cuna mã mehpỳpỳm,
ne mehkryjre na cumã me amji jarẽ.
Ne cu me pahcunea me pahtycto mõ atajê,
quê ha Pahpãm cuna mã mehkõn krã na me jỹ ne me cumã:
“Wa itỳj amji mã me acupa” hane.
30	Na quê ha mehtàmxwỳ tàmxwỳ ihtỳj amji mã me hũpa,
ne me kam hapac to me ipa,
ne ihtỳj mehkra mã me Pahhiti jarẽn to me ipa.
31	Quê ha me kampa,
ne hanea ne cormã nee mehpỳpỳm nare atajê mã me harẽn to:
“Me pajõ Pahhiti pê Pahpãm
pê ajco mehkwỳ kên mã mencjêj xà atajê pê me hũtà” hane.
Pahpãm pê me pajamãr catê impeaj na mencrer xà
Ihhêj rũm ipê carà cahàcre hôhti pyràac,
mã Pahpãm pê ijamãr catê.
Cwỳrjapê ri nee ipê ampo jamre nare.
2 	Ne pom carà cahàcre hôhti jamãr catêjê
cama hõ ahtu kukũmti rericre kam hikwa na hamã,
mã kam hikwa,
ita na mã Pahpãm ito,
ne ihtỳj imã ite ijikwa ne ikôt xà ita gõ.
Ne pom carà cahàcre hôhti jamãr catêjê cô pinkrinti wỳr,
hõ carà cahàcre hôhti to ipa, mã to ikõ,
ita na mã ihhêj ne Pahpãm ito,
ne ihtỳj ite amji kam ijapac xà kam ikrihkritti ita to imã ihcarĩc,
ne imã to ankrê.
3 	Ne hõtpê imã, ite amji kam ijapac xà to intuw.
Ne carà cahàcre jamãr catêjê hãn ne pry cuhtacti kôt
catyt kam ipa na to,
mã ihkôt ipa,
ita kôpit na mã, Pahpãm catyt kam ite ipa na ito ipa,
mãr wa ampo pej pit ton to ipa.
Hõ, pê cute ijamãr na amji to awjahkre ata na mã ijamãr to ipa.
Ỹhỹ ijõ Inxũ Cati,
pom hãn ne carà cahàcre hamãr catêcãmtà rũm,
nee cumã awcapàtkô cupa nare,
ita na mã ite.
He apê ijamãr catê,
ne wa itỳj akôt cormãcaprũm kôt
ityc xà jõ awcapàtkô jakren to ipa.
Ne ca icumam apa ita kam ri, acãmtà rũm,
Ne pom carà cahàcre jamãr catêjê hõparxare jamãr caxuw,
hõ kôtàre incwa ne to ipa,
mã curê xwỳn hỹrmã hapôj,
mã kô ata to ihcura,
ita na mã ate, ne ramã ate icurê xwỳncatêjê caxuw
amji mã gàhcuprõn hiahpuro.
Mã ihhêj ne, gõ kôtàre ma icurê xwỳn pê itête hàmtàr to ipa.
Ne ca hanea ne gõ pĩcajrer ita to, prya kôt icapôr to apa.
Na ri ate ijamãr xà ita pyrên,
imã amji kĩnti.
MENCRER XÀ JÕ KÀHHÔC 32
Ne pom carà cahàcre jamãr catêjê,
hãn ne ampo pê curê xwỳn atajê cunea jipôc ri cumã harte,
ita kôpit na mã,
ca ate cute me icurê xwỳn catêjê kam mare mã,
gàpàn xà wỳr ijator.
Ne ate ijator ita kam,
quê nee me icurê xwỳn itajê nõ jũ mã iton nare.
Ca hãn ne ina amji tohpôj to hanea,
pom quê hãn ne me catia na me amji tohpôj he.
Ne gõtpê ikõm xà kam
imã ampo cacô impejti ata to hipu tu, mã ajxwỳ,
6	Ne quê ha amã ikĩnti itaa na, imã gahkre pej.
Na ca ha imã gàhcajrẽn to axãm itaa na, wa ha ahnaa ty,
ne itỳj gũrkwa kam amji to ipijapar rohnỳtti mã.
Cu ha Pahpãm mã pahte me to kên xà na me amji jarẽna mencrer
Ỹhỹ me ikwỳ!
Ampo pyrên cu ha ame pajakry?
He Pahpãm te me pamã, por pahte harkwa jirô pê me pahpỳm,
ne to tojnõ ne ihhur ata pyrên,
cu ha ame pajakry.
2 	Por Pahpãm te ampo kên ton atajê na
me pajarẽn kên nare atajê pyrên,
cu ha ame pajakry.
Por me pahcaxwãm pê
me pahte amji kam me pajapac xà hêj xi nare atajê pyrên,
cu ha ame pajakry.
Ne pê wa cumã ite ikên ton xà to icakôc nare ri mã,
ajco amcro cunea kam icwỳr to amji pectu, ne ipeacre.
4	Ỹhỹ, ijõ Inxũ pê Pahpãm,
wa itỳj ite ikên ton jahpan xà na,
ajco amcro me caxwa cunea kam ate ito kên xà atajê cajpẽ,
ne ramã ipê icarôt jamre to mõr te hajỹar,
pom quê pyt cacro atàr to incrà to ipa he.
5	Jicu xà kam, pê wa amji mã:
“Wa ha Pahpãm mã ite to kên na amji jarẽ” hane.
Pê wa amã ikên xà cunea na amji jarẽ.
Ne nee pê wa ite ampo kên ton xà atajê nõ to apê ipimxur nare.
MENCRER XÀ JÕ KÀHHÔC 32
Ne ite amã ihcunea to icakôc xà ata kam,
pê ca ampo to ite ato kên atajê cunea to tojnõ, ne hicu.
6	Ne por mehcunea mã akĩn,
mã amji mã me ato ihhimpej atajê te ri,
ihtỳjme amã amji cajrẽn to ipa xà.
Mãr quê jũ caxuw me hỹrmã ampo kên catia te cator xà ata kam,
nee cute me amã amji cajrẽn catêjê wỳr cator nare.
7	He apêa ri ito apimxur catê.
Ca ampo kên atajê cunea pê ito amxu ne itête amtà.
kỳj cati pêa mã, amã cre.
Ỹhỹ me ikwỳ, Pahpãm te me pamã amji jarẽn to:
“Wa ha jũ ri me amõr xà ata jõ pry to me amã hahkre,
ca ha ihkôt me mõ.
Wa ha pa me gapackre, ne me gamãr to mõ.
9	Na ca ha nee me apê cawrô me,
cawrô cahàcre jũpar nare atajê te mempar prãmte,
mehkrã na hê,
ne jũ kam me to mõr xà ata wỳr
mehkjên to meipa atajê pyràc nare” hajỹr.
Ỹhỹ me ikwỳ, ampeaj kam ri,
mehkên catêjê hãn ne me amji pupun kên to ihkryjre nare.
Ne quêt me Pahpãm to amji mã mehhimpej catêjêatajê ri,
Pahpãm te me to ihhêj rũm pryjara pyràc,
ne ma mentête hara to kwỳcto ipa ita na,
ampo kên atajê cupate.
Ne ihtỳj hàhcajrẽan kam, cumã mehkĩan kam,
mentête hàmtàr to ipa.
11	Ne pom ca me acunea catyt kam me apa atajê,
me acunea me gakry!
Ne Pahpãm te me ato impejti xà atajê pyrên
hanea ne me amã amji kĩan ne!
Pom ca me amji mã kam gapac pejti,
ne catyt kam me apa itajê,
me gakrya ne,
ne pom me gakryti itajê to, me cumã cre!
Pahpãm to hàmnãn na mencrer
Ỹhỹ me ikwỳ, por ca me acunea catyt kam me apa atajê,
Pahpãm pyrên me gakrya ne.
Mempejti catêjê te me Pahpãm mã catihti,
ne impejti jarẽn xà ri quêt ahnaa.
Na ca ha atỳj me cumã cati ne impejti jarẽ.
2 	Ca ha Pahpãm mã catihti ne impejti jarẽn xà ata kam,
atỳj me cumã cre ne me gàkôr xà cakô,
ne cumã cuhkõnre cakô.
3 	Ne Pahpãm mã me acrer xà intuwti to
kỳj cati pêa mã, me cumã cre,
ne cuhtõj cajrõn pejti ata to,
ca ha me gakryti to me cumã cre.
Ne mẽr ampo na mã cu ha me to hajỹr to prãm?
Nee mã ampo na nare, he Pahpãm jarkwa pê ri quêt,
ampeaj kam, ne catyt kam,
ne quêt cute ampocunea ton xà na,
ihtỳj amji jarkwa na amji kampa.
5	Ne Pahpãm mã, pjê kam mehkrĩ atajê cunea kĩn,
mã me hamãr to impejti.
Ne cumã ihtỳj catyt kam me ipa atajê kĩn,
ne catyt kam, cute mehkwỳ to amji kam hapac na
cumã me to prãm.
Pê Pahpãm ihcakôc xàa to, cama ihcakôc,
ne ramã côjkwa to,
ne kamcaxêre me ampo cunea ihkrĩ atajê to.
7	Pê Pahpãm côxwa cunea to cuprõ, ne hỹr xàa kam hỹr,
mãr quê hàhhuc tu rohnỳtti mã.
8-9	Pê cama Pahpãm pjê ton xà ata to cumã ihcakôc,
pê ramã pjê amji to,
ne ampo cunea te amji ton xà na cumã harkwa,
pê ramã ampo cunea amji to.
ate atỳj amji mã me Pahpãm cupa xà.
He me pahcunea mã,
pahte amji mã me Pahpãm cupahti kam
me cumã amji jarẽn xà.
Ne mẽr ampo na mã pahte me to hajỹr xà?
Nee mã ampo na nare.
Pahpãm ihtỳj krĩxàre te me ajpẽn par xà kêanre atajê to
me cupê hamre,
mãr quê nee ihkôt me ampo kên ton to me ipa nare.
MENCRER XÀ JÕ KÀHHÔC 33
Ne quêt Pahpãm te ampo na amji ton xà ata ri,
nee ihkôt hamre xà nare,
ne ihtỳj quêt cute ahna amji ton xà, ne ahna to hãm ita na.
12 	Pê Pahpãm cute me pahto hõ tekjê xà caxuw
amji mã me pahcapi,
na ri hũrên me pajakryti.
He ampeaj kam quê ha jũ ri, krĩ nõ kam,
Pahpãm toamji mã me hõ Pahhiti,
ne por toa amji mã mehhimpej atajê,
quê ha ihtỳj hanea ne me hakry.
Ne ampo na mã
cu ha cumã cati me impejti to cumã me cre?
Nee mã ampo na nare.
Côjkwa pĩn Pahhiti pjê kam mehcunea mehkrĩ atajê cunea pupu.
Ne cutea ri me pamã pahte amji kam me pajapac xà ton,
ne ihtỳj pahte me ampo cunea ton atajê na me pahpupu,
ne kam amji kampa.
Ne ihtỳj ihkrĩ xà ata pĩn pjê kam,
por mehcunea mehkrĩ atajê pupu,
Ne mẽr ampo na mã cu ha me cumã cre?
Nee mã ampo na nare.
Jũ wỳr quê Pahpãm krãhtare jõ pahhi tehcajpar nare kam,
quê apu amji mã hamã, ne curê xwỳn tohjê.
Ne quê ha te krãhtare pahtỳj cakrô,
quê Pahpãm cumã carôt jõr nare,
quê nee ihtyc xà ata jahpan nare.
17	Quê me pamã cawrô carôt tỳjti cati cakrô,
jũ wỳr quê Pahpãm ihtehcajpar nare kam,
quê cawrô ata me pahcurê xwỳn pê me pahpytà.
18 	Ne Pahpãm ihtỳj quêt amji mã me hũpahti atajê jamã.
Cu ha me Pahpãm jàhcaprĩa kam,
cumã me pahkĩn rohnỳtti mã ata te,
me pahtehcajpar xà naaracri me hikaj,
quê ha ihtỳj me pajamãr to ipa.
19	Ne quê ha ihtỳj pahte me pahtyc xà jahpan na me pahto,
cu ha me hahpa.
Ne prãm catia te cator xà ata kam,
quê ha nee prãm ata te me pajipej na hamãr nare.
MENCRER XÀ JÕ KÀHHÔC 37
cu ha Pahpãm te me pahto impejti itajê cunea pyrên
me pajakryti na cumã me amji jarẽ,
ne cumã me cre to hane he.
“Ỹhỹ me ijõ Pahhiti, apê me itehcajpar catê,
ne apê ampo kên pê itête gàmtàr catê.
Na wa itỳj aracri ahna me gikaj to me ipa ita na.
21	He apyrêan ri me ijakryti.
Na wa itỳj apejti ita to amji mã me ihimpej to me ipa.
22 	Ne wa itỳj cormã aracri me gikaj to ipa ita kam,
Mehkrã kên mehkên mã me acjêj, ne mehkrã
pej mempej mã me acjêj na mencrer
Ỹhỹ me ikwỳ,
nee ca mehkrã kên catêjê jũ na ame akrihkrit to me apa nare.
Ne nee ame hũ na cute mehkên ton atajê kĩn nare.
2 	Ampo na? He me cupê ahtu te êê ne apu incrà pyràac,
quê ha me ahna ahtũm nare quê ha me hamre.
He ampeaj kam ri me cupê põre pit,
na quê haihtỳj me hamre tu.
Ca ha côjkwa kam me Pahhiti pê Pahpãm to amji mã me ahimpej,
ne me ampo pej pit ton to me apa.
Mã cute me amã pjê jõr, ca kam me akrĩ,
mãkam me atête ampo kên pê amtà.
Ne ca ha hàmtàr xà ata kĩan kam, kam me akrĩ.
4	Ca ha Pahhiti cukwa kam,
me amã amji kĩnti kam me apa na,
quê ha ihtỳj me amã,
ate amji mã me ampo na prãmti xà atajê cunea gõ.
5	Ne ca ha Pahhiti mã me ate amji kam me gapac xà cunea gõ,
mãr quê taa, ate amji kam me gapac xà to ihhimpej.
Ne ca ha ate amji mã me toahimpej to me apa na,
quê ha me ato impejti to hane he.
6	Pom quê pyt hapôj mã mehcunea me hàhcujro pupu,
ita jĩkjê na,
quê ha Pahhiti mehcunea te me apupun na me to,
mãr quê cutea me ana amji caxàr na me gahkre pej.
Ne me pahkrã jimoc kam pyt ihkrĩ, mã me ihprà pupu,
ita jĩkjê na,
MENCRER XÀ JÕ KÀHHÔC 37
cute megahkre pej na me to,
quê ha me gahkre pej.
7	Na ca ha aracri, amji mã me aprĩa kam,
me Pahhiti te me atehcajpar xà na me hikaj.
Ne quê mehkrã kên catêjê
hãn ne me ampo kên ton to me ipa xà ata kôt,
amji to me cati to me ipa,
ca ha nee me hũ na ame akrihkrit to me apa nare.
8 	Ne nee ca ame kam acryc, ne me kam acàcàc nare.
Ne nee ame hũ na ame akrihkrit nare.
Ca ha ate, cute me ampo kên ton ata kam akrihkrit na,
quê ha ihtỳj ate ampo kên ton wỳr ato mõ.
Ne quê ha Pahhiti mehkrã kên atajê
mõr pejti kam, me to hamre hiahpuro.
Ne por ca quêt
me Pahhiti te mehkên mã me hàr xà pê
me hũtàr xà na me hikaj atajê,
quê ha ihtỳj cute pjê to me cumã hũjahkre ata kam
me amji to ajpa.
Ne quê ha mehkrã kên atajê na ahtũm nare,
quê ha me hamre partu.
Ca ha tee ame hapê, ne nee hipêr me jũm mã acator nare.
11	Ne quêt cute amji to mehkryjre prãm atajê,
quê ha ihtỳj cute pjê to me cumã hũjahkre ata kam me amji to ajpa.
Ne curia, quê ha mehcarĩcti kam,
nee amji mã me ampo kên cupa nare kam me ipa.
Ne mehkrã kên catêjê tee cute catyt kam me ipa itajê to kên prãmte,
ahna ame ajpẽn kampa.
Ne ihtỳj me kam incryac kam ame wa gyj to me ipa.
na ri cama ame ahna acxa.
Ne ramã mehkrã kên catêjê te me hõ wapo xwahhihti tohpôj,
neramã me hõ cuhê na cute ame amji cohe,
cute me cupê hamreare atajê me,
MENCRER XÀ JÕ KÀHHÔC 37
catyt kam me ipa atajê jipej prãmte.
Cakrô, quê ha nee me to hajỹr nare.
He quê ha me hõ wapo xwahhihti atajêa
me ahna cuhkõnre japôc, ne me hõ cuhê itajê,
quê ha hanea ne me cupê impàt pa.
Ne mehkrã kêanre catêjê,
quê ha me acto tu.
Ne Pahhiti curê xwỳn atajê,
quê ha me cupê põ kam pĩrã pejti atajê pyràac,
ne êê ne me hamre.
Ne me cupê cuhy kũm te apu hamre pyràac,
ne ma jũ kam me acto.
21	Ne mehkrã kên catêjê hãn ne mehkwỳ pê ampo cwa,
ne nee hacpỹ mã me hõr na me amji to hũjahkre ata na,
me amji jarkwa par nare.
Ne quêt catyt kam me ipa catêjê ri me hàhcajrẽan kam,
ampo to mehkwỳ tehcajpar to me ipa.
22 	Pahhiti te mehkrã kam harcô mẽn atajê,
quê ha pjê to cute me cumã hũjahkre ata kam
me amji to ipijapar rohnỳtti mã,
cute mencrôn atajê, quê ha me mõr pejti kam me to hamre.
23 	Ne quê ha Pahhiti pry kam jũm mẽ ata,
quê ha catyt kam pry ata kôt ipa,
quê ha jũm ata mã cute amji kam hapac xà kĩn hyre nare.
Pahpãm mãa, catyt kam me ipa itajê pê ampo crêre atajê ri,
mehkrã kên mã ampo jàhtôti itajê jirôa pê impej.
17	Ampo na?
He quê ha Pahhiti mehkrã kêanre atajê pê me carôt to hamre,
ne quêt catyt kam me ipa atajê,
quê ha mehtehcajpar to impeaj ne.
18 	Quê ha Pahhiti amcro cunea kam,
catyt kam me ipa atajê jamãr to ipa,
quê ha ihtỳj cute me cumã pjê jõr xà ata kam,
amji to me ipijapar to me ipa rohnỳtti mã.
19	Ne quê ha me hỹrmã ampo kên catia te cator xà ata kam,
quê ha nee me to hamre nare.
Ne quê ha me hỹrmã prãm catia cato,
quê ha ihtỳj me cumã hõ.
MENCRER XÀ JÕ KÀHHÔC 37
ne nee me ipihur tu nare.
Pê wa icuprỳ pê mã,
Pahhiti te jũmjê pejti te catyt kam me ipa atajê mã hikran na
me hõmpun nare,
ne ahnaa ramã iwej.
Ne nee hanea ne,
rỳ ite mehkra nõ te apu hõ na hàhwỳr to mõr na hõmpun nare.
26	Ne ihtỳj cumã ampo,
mã hàhcajrẽnti kam to mehkwỳ tehcajpar to ipa.
Ne quê ha Pahhiti ihtỳj mehkra itajê to impej,
ne ma me hamã.
Ne ca ha ate ampo kên ton to apa ata pê amji to awpjê,
ne quêt ate ampo pej pit ton to apa xà ata kam,
quê ha Pahhiti ihtỳj gõ pjê kam me akrĩ rohnỳtti mã na me ato,
28 	Ampo na?
He Pahhiti mã catyt kam, cute mehkwỳ to impejti atajê kĩn,
mã me to impejti to ipa.
Na quê ha nee cute amji mã me to hajỹr to ipacatêjê mã hikran nare,
ne ma mentête ampo kên pê hàmtàr to ipa rohnỳtti mã.
Ne quê ha mehkĩnte
mehkrã kên tàmxwỳ atajê me mõr pejti kam,
mehcunea me hamre.
29	Ne catyt kam me ipa atajê,
quê ha Pahhiti te me cumã pjê to hũjahkre ata mã me axà,
ne kam mehkrĩ rohnỳtti mã.
Ne catyt kam me ipa catêjê kam ri,
ihtỳj hõ Pahpãm te amji kam hapac xà,
na quê ha nee catyt kam ipa xà ita to ihcupan nare.
Ne ihtỳjmehcakôc xà te amji jahkre pejti to mehcakôc to me ipa,
ne cute me hapackre xà atajê, quê ha mehcajpuaw.
Ne mehkrã kêanre atajê ri,
ihtỳj pry cahtiri,
catyt kam me ipa atajê jikaj, cute me hipej prãmte.
33 	Cakrô, quê ha nee Pahhiti mehkrã kên jũhkra mã,
catyt kam me ipa atajê incjêj na me hamãr nare.
Quê ha ma cute mehcukij catêjê wỳr me to axà,
quê ha Pahhiti, cute mehkên mã me mẽn xà ata na
nee me hamãrnare,
MENCRER XÀ JÕ KÀHHÔC 42
ne taa mentête amtà.
Ca ha atỳj me Pahhiti jikaj,
ne cute amji kam hapac xàa kôt me apa.
Quê ha ihtỳj jũ caxuw ato acati,
ca ha to gõ tekjê.
Ne quê ha akam mare mã, mehkrã kênmõr pejti kam me hipej.
He pê wa ramã ito jĩa to, cute ita ton na hõmpu.
Pê hũmre nõ ata ihkrã kêanre,
ne hàprêa kam ajco mehkwỳ to kên to ipa.
Ne cute me to kên to ipa xà ata kôt,
cute amji to cati to hajỹar,
pom quê pjê impejti kam pĩ ihkà to ipa,
ne catia to cati he.
36	Cakrô, mã ahna ahtũm nare, mã hamre,
ata jĩkjê na ri cute hajỹr.
Wa tee apu hũmre ita krĩxà japê,
mã ramã hamre, wa nee ite hipêr hõmpun nare.
Ne ca ha catyt kam me ipa catêjê me, mempejti,
ne nee ame ipijapu to ipa nare atajê kôpĩr to me apa.
Quê ha ihtỳj cumã mehtàmxwỳ hàhtôa.
38 	Ne mehkĩnte, cute mehkên ton to me ipa catêjê atajê,
quê ha ihtỳj me to hamre.
Quê ha mehkĩnte nee me cumã mehtàmxwỳ nare.
Ne quê ha ihtỳj Pahhiti,
ampo kên pê catyt kam me ipa catêjê pytà,
ne ampo kên te me hỹrmã hapôj xà atajê kam,
quê ha cupê ikre tỳjti ata pyràac, ne ihtỳj mentête amtà.
40	Ne ma Pahhiti te mentête hàmtàr xà ata wỳr me pra,
quê ha taa mehtehcajpa,
ne mehkrã kêanre atajê pê me hũtà, ne mentête amtà.
Jũm xũmre ita hũrkwa pê ampỳa mã Pahpãm mã amji na increr xà
Ỹhỹ, Inxũ Cati, ca ihhêj ne ipê ampỳa mã apa.
Pom côjkwa crà kam, carà mã hatuj xà jõ cô to kôrti,
ne wa apê ampỳa mã apu ipa.
Na wa hacpỹa mã awỳr amji jaxàr to prãam to prãm,
mãr cu hipêr ajpẽn pupu, ne ajpẽn cahi na papa.
MENCRER XÀ JÕ KÀHHÔC 42
Inxũ tĩr rohnỳtti mã ata, he ihhêj rũm apê cô,
ne imã ato kôar to kôr.
Ne jũ caxuw mã wa ha ajte awỳr icato,
ne ite ato acati prãmte imã akĩnti ita na amã amji jarẽ?
3 	Me icurê xwỳn catêjê me icukij to:
“Mẽr jõ ri mã côjkwa kam Apãm Cati ita?
Ihhêj ne hamreare” hane.
Cwỳrjapê ri imã amji kĩn nare, ne ipeacre,
ne wa ijàpàn nare kam, amcro me caxwa cunea kam amrã.
Mã ito cacô pit ajxwỳ.
Ne ito cacô pijaxwỳr ita pê ihhêj rũm ijõ,
wa to pit mã apà.
Wa hãn ne ituwre na
mam ite ato amji kam ijapac xà atajê to amji japackre,
ne ijĩ cunea kam ikàj xà pyrentu.
Pê wa me ikjêjê jàhtôa to ajco amji kôt ipa,
ite me ato amji kam ijapac xà jũrkwa wỳr.
Ne me icuhtom pej pêa mã,
me imã amji kĩan kam me ipa,
ne ajco me icrear kam
apê Inxũ Catihti na me ato ijũjarẽn to me ipa.
Ata to wa amji japackre.
Ne mẽr ampo na mã wa imã amji kĩn nare ne ikrihkrit ita na ipa?
Xà quê ha ajkĩ Inxũ Catihti ita hipêr itehcajpar nare?
Hãpà! Quê haihtỳj hacpỹa mã imã amji kĩnti na ito.
ne to amji japackre, ne to cati prãmte wa ha cumã:
“Apeaj to apej,
ne apê Inxũ Cati pê Pahpãm
pê ikên pê ipytàr catê rohnỳtti mã” hane.
6-7	Wa Pahpãm jũrkwa me, me ikjêjê pê, ampỳa mã ipa,
ne Côpijapjêr jõ cô jatuj xà na kẽnti itajê kam ikrĩ.
Mã kẽn cati itajê pĩn, cô catia ne ikam ajxwỳ,
ne kypê hàhkrihkrit nare, ne tee icuran prãm.
Ita pê ihhêj rũm imã amji kĩn nare te ikam ipijaxwỳr.
Cwỳrjapê ri imã amji kĩn nare ita pê ihhêj rũm
ijĩ cunea kam ikàj xà,
ne Pahpãam te ri imã amji kĩn nare ita na iton,
na wa itỳj to amji japackre.
MENCRER XÀ JÕ KÀHHÔC 45
Ne amcro cunea kam Pahpãm imã:
“Imã akĩn rohnỳtti mã” hajỹar to pyt.
Ne wa caxwa ri cumã cre, ne cumã:
“Mehcunea jirôa pê apeaj to apej” hane.
Ne itỳj cumã icakôc ne cumã:
“Apê ite amji kam ijapac xà xakat,
na ca ha atỳj ijamãr rohnỳtti mã” hane.
Pahpãm pê ikên pê ipytàr catê, na wa cumã:
“Ca ihhêj ne ate ito gapac kêt!
Mã me icurê xwỳn catêjê ame ito kêanre,
wa imã amji kĩn nare kam ipa” hane.
10	Mã amcro cunea kam me icurê xwỳn catêjê ame ina xwỳ,
ne me imãn to:
“Jõ ri mã Apãm Catihti ita?
Ihhêj ne hamreare ita kam,
Ne cute me imãn xà ita pê ihhêj ne ramã me icuran to mõ.
Ne mẽr ampo na mã wa imã amji kĩn nare,
ne ikrihkrit ita na ipa?
Xà quê ha ajkĩ Inxũ Catihti ita hipêr itehcajpar nare?
Hãpà! Quê ha ihtỳj hacpỹa mã imã amji kĩnti na ito.
Cwỳrjapê wa ha hacpỹa mã Inxũ Cati to amji mã ihhimpej,
ne to amji japackre, ne to cati prãmtecumã:
“Apeaj to apej,
ne apê Inxũ Cati pê Pahpãm pê ikên pê ipytàr catê rohnỳtti mã” hane.
Tawi te Pahpãm mã amji cajrẽn na mencrer
Ỹhỹ, ijõ Pahhiti pê Inxũ Cati,
me icurê xwỳn itajê kêanre, ne ampeaj kam mehhêj xi,
ne nee me ato amji japackre prãm nare.
Ne cute me ijarẽn to kêanre atajê pê ipytà.
Ne me cumã ijarẽn to:
“Imãa cupê jũm pejti ata” hane.
2 	He pom apê ampo kên pê ipytàr catê ita?
Nõ na mã ihhêj ne ate imã hikran.
Mã me icurê xwỳn imã amji kĩn nare na me ito,
wa imã amji kĩn nare kam ipa,
ca ihhêj ne nee ita na ito amji japackre nare.
Pom hãn ne hàhcujro xà,
MENCRER XÀ JÕ KÀHHÔC 45
awcapàtkô kam jũm pictor ata tehcajpa
mã hacpỹa mã pry kam ajhu,
ita kôpit na, ca ha iwỳr garkwa te ijapackre xà nõ hêj xi nare,
pê ihhêj rũm gàhcujro xà nõ ata kujate,
mãr quê hacpỹa mã awỳr ito amji jaxà.
Ne ate ijapackre xà ita kôt,
ite atoamji japackre xà jũrkwa kam akrĩ xà ata wỳr amji jaxà.
4	Ne ate imã amji kĩnti wỳr
ito amji jaxàr xà ata pyrên ijakryti,
ne hahpan xà na wa itỳj amã ampo gõ.
Ne amã ijàkôr xà cakô, ne amã icrer to:
“Apê imã amji kĩnti jõr catê xakat” hane.
5	Ne mẽr ampo na mã wa imã amji kĩn nare
ne ikrihkrit ita na ipa?
Xà quê ha ajkĩ Inxũ Catihti ita hipêr itehcajpar nare?
Hãpà! Quê ha ihtỳj hacpỹa mã itehcajpa ne imã amji kĩnti na ito.
Cwỳrjapê wa ha hacpỹa mã Inxũ Cati to amji mã ihhimpej,
ne to amji japackre, ne to cati prãmte wa hacumã:
“Apeaj to apej.
Ne apê Inxũ Cati pê Pahpãm pê ikên pê ipytàr catê rohnỳtti mã”
Tawi te to kên na amji jahkre pej, ne Pahpãm mã
cuteto tojnõ na hàhwỳr na mencrer
Ijõ Inxũ pê Pahpãm, icaprĩa ne.
Wa itea ikên xà pê ampo kên ita to amji tũm.
Ne amã ikĩn ne amã ijapê rohnỳtti mã ita kam,
ca ha imã ikên cunea cuhhõ,
ne nee hipêr to amji japackre nare.
Ite acuna mã ampo kên ton ita kam ri amã ikêanre.
Na ca ha imã ite amji kam ijapac xà kênkam,
ite ikên ton ata to caprã.
2 	Ne gàhcaprĩa kam, ite ikên ton ata cunea pê icuhhõ,
ne ite garkwa jirô pê ipỳm ata hur pa,
ne to tojnõ, mãr wa hacpỹa mã itetet.
3 	He ramã imã, ite to ihcupan xà itajê cunea na, amji jahkre pej,
na wa amã ahna amji jarẽ.
na wa hõtpê to amji japackre.
4	He wa ite nee jũmjê cuna mã ikên xà ita ton nare,
MENCRER XÀ JÕ KÀHHÔC 51
ne acuna mã wa ite ton.
Ne itỳj ate ita cwỳrjapê ito kên xà na ramã gahkre pej.
Ne ca catyt kam apa na ri ate icurê mã imẽn xà ita caxuw,
quêt ampeaj kam apejti.
5	Pê wa ipỳm pêa mã ramã ite amji kam ijapac xà kêanre.
Ne ampeaj kam pê wa ipỳm pêa mã,
ramã ajpên acuna mã ampo kên itajê ton to mõ.
Ne amã, ate amji kam gapac xà impejti, hêj xi nare ita pyr na
mãr wa catyt kam, ihêj xi nare to ipa.
Na ca ha imã ate amji kam gapac xà impejti,
krã kreti ita to hahkre,
7	Ne itête imã, ite amji kam ijapac xà kên tũm ita cuhhõ,
wa itetetti to hanea, pom quê hàcwỳn jaka he.
8 	Ite ato kên jahpan xà na,
ate imã amji kĩn nare ne ipeacre na iton.
Ne ita caxuw ca ha hacpỹa mã imã amji kĩnti na ito.
Mãr wa ate ito impejti ita pyrên ijakryti to amã cre.
9	Ne ate imã ikên cunea ton itajê to caprãr ne ihhur partu na,
imã ato prãm,
mãr ca nee hipêr hõmpun nare.
Ne ite acuna mã ikên ton ita totojnõ,
ne nee hipêr to amji japackre nare.
Ỹhỹ, ijõ Inxũ Cati,
imã ite amji kam ijapac xà tetetti impejti gõ,
mãr wa ato pit mã hupkre cahkô to ipa ita na.
Ne ite ato amji kam ijapac pejti xà caxuw,
11	Ne nee amji tête põ mã imẽn nare,
ne nee ipê ikam Acarõ Pejti ita caxàr nare,
ne quêt hipêr ajpẽn kam pahhônco na ito.
12 	Ne cama hipêr imã ate ipytàr pyrên ijakryti na ito,
ne ita caxuw ite akam ijapac prãm na ito,
mãr wa akampa.
13 	Ca ha ito hajỹr jirô pê mã,
wa ha itỳj cute mehkên ton catêjêmã,
ate me imã garkwa jirên itajê to hahkre,
quê ha me gahkre pej,
ne hacpỹa mã awỳr me amji jacjê.
MENCRER XÀ JÕ KÀHHÔC 51
Ijõ Inxũ Cati, apê ampo kên pê ipytàr catê,
ne nee ca ite jũm curan xà ata kôt amji mã ihcuhtom nare.
Wa ha imã amji kĩan kam, mehcunea mã,
ca catyt kam apa, ne apejti na garẽn to ipa.
Ijõ Pahhiti, mehcunea mã icakôc na itehcajpa,
mãr wa itỳj me cumã acatihti ne apejti na ato ijàmnãn to ipa.
16	Ne ite amã ampo to acajpuaw prãmte,
ite amã ampo pijapar to caxàr xà ata na, nee amã ihkĩn nare.
Ca ha ma apu ite amã ampo jõr xà atajê caca nare na mã,
wa ha ramã amã cugõ ne to capa.
Ỹhỹ ijõ Inxũ Cati,
wa ite ampo to acajpuaw prãm xà ata na amã ihprãm nare,
ne quêt amã icrire na ito prãm.
He wa ite ikên ton ita to amji japackre, ne imã amji kĩn nare,
ne ipeacre ata na ri amã ito prãm.
Ne ite ikên ton jicu ne akôt pit mã ipa to prãm ata kôt,
ca ha ina amji capa.
ca ha hanea ne me akwỳ cunea tehcajpa.
Ne por ramã Krĩpinkrên tête kwỳc nare,
mã me curê xwỳn te ame to kêanre,
na ca ha hipêr gàhcajrẽan kam
Xijãw jõ kẽn cahê na krĩ ata to impej, ne ihtehcajpa.
19	Ate me itehcajpar jahpan xà na,
wa ha ihcunea na me amã amji gõ.
Ne ahna ate me ijahkre pej xà na,
wa ha me amã pryti krahti xũmti nõ tocapa,
ne catyt kam me to akam ijapac to me ipa.
Ỹhỹ, me ijõ Inxũ Cati, me icaprĩa ne,
ne me ikrã kam garcô mẽ, ne me ito impej,
mãr wa me ipej.
2 	Mãr quê pjê cunea kam, mehcunea, krĩxàre mea mã,
ate amji kam gapac xà impejti na me gõmpu,
ne mehcunea apê me hũtàr catê na me gahkre pej.
Me hõ kẽhkẽn pyrên me pajakry na mencrer
Ỹhỹ, me ijõ Pahpãm,
imã krĩxàre cunea te acatihti na me garẽn na me to prãm.
MENCRER XÀ JÕ KÀHHÔC 73
Ne hanea ne imã ampo kra cuneate apejti na
me garẽn na me to prãm.
4	Imã mehcunea mã amji kĩn,
ne me hakryte amencrer na me to prãm.
He caa ca ha quêt catyt kam mehcukij jirô pê
mempej to impej,
ne mehkrã kên to kên,
ne pjê cunea kam mehkrĩ atajê japackre
ne ma me to ahimpej to apa.
Ne hanea ne imã ampo kra cunea te apejti na
me garẽn na me to prãm.
Ỹhỹ me ikwỳ, pê Pahpãm me pamã me pajõ pjê gõ.
Ne ramã cute me pahkrã kam harcô mẽn,
ne me pamã pajàprà cunea jõr.
7	Pê Pahpãm ramã me pahto impej.
Ne imã pjê cunea kam,
mehcunea te amji mã me hũpa to ipa na me to prãm!
Pahpãm catyt kam mehkrã pej me mehkrã kên to ipicokjêr na mencrer
He imã, Ixaher catêjê te amji kam hapac xà cunea kam
mehkên nare, ne mehtetetti atajê caxuw ri,
Pahpãm peaj to impej na,
imã hahkre pej.
2-3 	Ne mam pê wa nee hahkre pej to hajỹr nare.
Pê wa mehkrã kên me,
amjia kôt ame ipa catêjê atajê jũ na,
apu cute me amji kam hapac xà pê mehàhcukrêj cati atajê kĩn.
Na pê wa ajmãr Pahpãm kôt ipa xà ita na atij, ne ipỳm,
ne ajmãr ikên mã axà.
Me cumãa, cute me amji kam hapac xà cunea kam mehcarĩcti.
Ne nee ame hà nare, ne me capẽnti, ne mehtỳjti.
5	Ne me cumãa, cute me amji pupun xà kêanre nõ hamreare.
Pom ahnaa mã mehkwỳ te me amji pupun xà kêanre to
me amji pupu ita na,
cute me hajỹr nare.
MENCRER XÀ JÕ KÀHHÔC 73
Ne por me hakràj cati na amji to me ipipẽ to me ipa atajê ri,
ihhêj ne me cumã impeaj to impej.
Ne ramã cute me cupê hamreare,
cute me amji pyràc tu.
7	Ne cute amji kam me hapac xà kên to pit mã,
cute ame caxwỳn to hipu tu.
Ne ramã amji jirôa pê
cute me amji kam hapac xà kên jàhtôa to
amji to mehhimpej to me ipa.
8 	Ne mehcunea mã xwỳ xà kêanre to me ipa,
ne ampo kên to pit mã mehcakôc to me ipa.
Ne ihtỳj mehcunea jirôa pê amji to me cati prãm tome ipa.
Ne cute me cupê hamreare, ne mehpeacre atajê mã mehhêj,
ne mehkên mã me irẽn to pit mã me amji kampa.
9	Ne ihtỳj côjkwa kam Pahpãm to mehcakôc kêanre to me ipa.
Ne cute amji to me cati prãmte,
ihtỳj pjê kam mehcunea mã me harkwa jirê,
ne tee ampo cunea to mehhimpej to me ipa prãm.
Hõhõ, ata to ri Pahpãm na mehkwỳ to ihcuhhê ne mehhi kẽhkẽ,
mã ma mehkôt me ipa,
ne ihtỳj cute me ampo jarẽn xà atajê kôt me ipa.
11	Mã ajpẽn mã ame hũjarẽn to:
“Quê ha nee Pahpãm ampo itajê nõ na me pajahkre pej nare.
Quê ha Carôt Tỳjti ata nee ampo itajê nõ na
me pamã cator nare” hane.
12 	Mehkrã kên catêjê te me hajỹr he.
Me cumã ampo catia,
ne ma hõtpê me ipicamẽn to me ipa,
ne ampeaj kam me hakràj.
Cwỳrjapê wa ajmãr ite amji jarẽn to hajỹr he:
“He wa ihhêj ne amji caprỳ to,
ite ikên ton tête amji jiprõn to ipa.
ne to ihtetetti to prãm?
14	Ne pom ite ipej cwỳrjapê amji cajpẽr xà kêanre itajê to,
ite amji pupuan to pyt ita?
Ne wa ipej ton to ipa cakrô,
amcro cunea kam ajte ihhêjne ampo kên mã icjêj to ipa” hajỹr.
Hõ, wa ajmãr ite amji jarẽn to hajỹr.
MENCRER XÀ JÕ KÀHHÔC 73
Ỹhỹ ijõ Pahhiti, wa ha ampo itajê na amji jarẽ na mã,
wa ha ramã ipê aracri me akwỳ kên mã me irẽn catê hiahpuro.
16	Cwỳrjapê wa ite ampo itajê cunea jahkre pej xà na,
ite amji to hahkre ne hahkre pej.
Na ri imãa ampo itajê jahkre pej xà nee hirã pê nare.
Ỹhỹ me ijõ Pahhiti, he ihhêj rũm mehkrã kên atajê pê,
pom me amti, ne me ahna apẽ,
mã jũ kam me cupê pra ata pyràac.
Wa ha amti ne ampra ne to ijapac kêt,
ita jĩkjê na,
ca ha ma amji cuna mã amehkrã kên catêjê atajê caca.
21	Ne pa, pê wa ajmãr acuna mã ixãm tỳj pyrentu,
ne ajmãr akêanre na ato amji kampa.
22 	Ne pê wa ihhêj rũm ipê ampo jũpar nare ta,
ne ihhêj rũm ipê mehkrã nare ata pyràac,
ne nee ajte ate amji kam gapac xà itajê na
gahkre pej nare.
23 	Cakrô ca atỳj icahi na apa,
ne awpôc rũm ate ipa na ijuwahi tu,
na wa ha nee ikên mã ipỳm nare.
Ne ikĩnte nee ate mehkrã kên atajê juwahi nare.
24 	Na ca ha ate amji jahkre pejti ita to ijapackre to mõ,
Jirô pê mã, ca ha ma amji wỳr ijaprô,
ne côjkwa kam, amji jĩkjê rũm ijỹr.
Quê ha mehcunea acahê na me ipupu.
Ỹhỹ me ijõ Inxũ Cati,
wa amã icakôc prãmte gũrkwa mã ixàr,
ne ite mehkrã kên catêjê te amji kam me hapac xà jicu xà mã mẽn na,
me hahkre pej pyrentu.
18 	Ca ate mehkrã kên catêjê itajê kên mã me irẽn xà itajê pê ihhêj rũm
ate pry cuwrỳhti kôt ame hũxwỳr,
mã me hàtij to me ipa,
ne ma mehkênxà ata mã mehpỳpỳm, ne me hamre ata pyràac.
19	Ne quê ha ihprõt pê, me mõr pejti kam,
por amji mã me ampo cupahtiata pê Pahhiti te me to hamre xà ata,
me hỹrmã cato ne me kam tẽ,
ne me to hamre partu.
Ne jũm to wa aràn xà na amji mã ijõ Inxũ Cati?
MENCRER XÀ JÕ KÀHHÔC 73
He aràn xà na jũm hamreare!
Ca imã akrĩ ita kam,
wa nee pjê me côjkwa kam imã jũm na prãm nare.
Ne ampo na wa amji cuna mã ihprãam to prãm?
Ampo nare, he ca!
Ana wa ihprãam to prãm!
26	Quê icapẽnti xà ita ihtỳj ipê hamre,
quê ha ijĩ cunea ihtỳj ipê hà,
ne apê ri imã ijĩ to ihtỳj catê.
Ne apêa ri côjkwa kam imã,
ite amji kam ijapac xà to impej,
ne to hakràj catê rohnỳtti mã.
quê ha ihtỳj hamre.
Ne por quê ha jũm amã hikra ne apê hawry ata,
ca ha ihkên mã amẽ, ne to hamre.
28 	Ne wa pa ate amji cahi na ito apijapar ita na ite amji cajpẽr,
ne ahna imã impeaj to impej.
Ỹhỹ me ikwỳ, Pahpãm pê ri me pantête hàmtàr catê,
cwỳrjapê wa mehcunea mã,
cute imã ampo ton itajê cunea na, harẽn to ipa.
Pahpãm jũrkwa to me pajapac xà na mencrer
Ỹhỹ Pahpãm, apê ampo cunea jõ Pahhiti,
ne mehcunea jirôa pê ampeaj kam quêt acarôt tỳj.
Ne ampeaj kam imã ite me ato amji kam me ijapac xà jũrkwa kĩn.
2 	Ne imã gũrkwa ata ri apu imõr prãmti,
ne ampeaj kam to ijapac xà.
Wa ite amji kam ijapac xà cunea to,
wa apê me ijõ Inxũ Cati tĩar ata pyrên ijakryti to amã cre.
3 	Apê ijõ Pahhiti pê Pahpãm!
Quêt ampeaj kam acarôt tỳjti!
Acatihti cakrô,
mã ihtỳj cute me ato me amji kam hapac xà jũrkwa kam
cuwênre me, xiprôre amji mã hahê to,
cute kam amji mã intoreto ipijapar xà caxuw.
4	Por cute me ato amji kam hapac prãmte,
gũrkwa mã hãn ne me acjêj,
ne me hapôj atajê ri hãn ne ampeaj kam me hakry xà,
ne hõtpê acatihti na me amã cre!
MENCRER XÀ JÕ KÀHHÔC 91
Ne por apĩn amji mã me carôt cwa,
ne ma Krĩpinkrên jõ hàpkàjti pê Xijãw na me to hàpir,
ampeaj kam me hakry xà.
6	Ne caprũm cràre nõ kôt me mõr xà ata kam,
ca ha atỳj me cumã ihkôt cô catõc ne ipijapjêr na to,
quê ha ajpjê.
Ne quê ha hanea ne ta cakônĩnõ wrỳ,
quê ha ampeaj kam hĩpô hàhtô.
7	Ne me mõr kwỳa kam,
quê ha ihtỳj me carôt ita me cumã ipicamẽn to mõ.
Ne ma Krĩpinkrên kam,
cute me ato amji kam me hapac xà jũrkwa wỳr me cato,
ne me apê pahpãm cahàc krekà cunea jirôa pê acati
ne apê Pahhiti impeaj na me apupu.
Mehcunea jirôa pê ijõ Pahhiti pê Pahpãm carôt tỳjti ita,
ite amã icakôc xà ita na, ikampa.
Apê iquêtti pê Jaco xwỳ jõ Pahpãm ita, ikampa.
9	Pahpãm, ate amji mã me ijõ pahhi capi ne hãm ata krã kam garcô mẽ,
ne to impeaj ne.
10 	Wa ite jũ ri amji to amcro jàhtô to mir romã,
wa ha gũrkwa kam amji to amcro pyxit peaj.
Ne mehkrã kên jũrkwa pejti kam ijàhhuc romã ri,
imã cormã gũrkwa jarkwa mã mencjêj xà kam ixãm na
amji to prãam to amji to prãm.
11	Pahpãm, apê me ijõ Pahhiti, ne apê pyt pyràac,
ne ampeaj kam acati ne apràti, ne apê me itête gàmtàr catê.
Ne gàhcajrẽnti to, amã me ikĩnti kam, ca hãn ne me ito impej,
ne mehcunea kam mare mã me ito me icati.
Ne por catyt kam, mempejti to ame ipa atajê pê ri,
nee ate ampo pejti intê xà nare.
12 	Mehcunea jirôa pê apê ijõ Pahhiti carôt tỳjti ita.
Pahpãm pê ampo kên pê me pahpytàr catê na mencrer
Ỹhỹ me ikwỳ!
Quê ha me anõ mã, ampo kên pê amji pytàr to prãm na,
ca ha Pahpãm mã amji cajrẽn,
quê ha Pahpãm pê me pahcunea jõ Pahhitipahtỳjti ata,
ihtỳj atête amtà.
Cwỳrjapê ca ha gapacta ne me pajõ Pahhiti pê mehcunea jirôa pê
MENCRER XÀ JÕ KÀHHÔC 91
ihpahtỳjti ata mã me amji jarẽn to,
“Apê ipytàr catê,
ne apê ampo kên cunea pê itête gàmtàr catê,
ne apê ijõ Pahpãm,
na wa itỳj ate ijamãr na amji mã ato hane” hane.
Quê ha Pahpãm ihtỳj
ampo kên pimxur te akên mã amẽn xà ata pê apytà,
ne atête axà te acuran xà ata pê amtà.
4	Quê ha ihtỳj amji jarkwa pa,
ne ampo te ato kên xà ata pê apytà.
Quê ha ihhêj rũm cupê ampo jara, ne hara to apro,
quê ha nee ihkrac ri ampo acaxun nare.
5	Cwỳrjapê quê ha nee amã caxwa ri ampo kên awỳr pra atajê cupa
Ne quê ha ihprõt pê amcro kam ampo kêanre ata awỳr cato,
ca ha nee hũpate apu akrihkrit nare.
6	Ne nee amji mã, por awcapàtkô kam,
hà kêanre picràn ata cupa nare,
ne nee amji mã amcro kam ampo te ame ato hamre xà ata cupa nare.
Ne quê ha me mir ne me ty, ne awke rũm me ajxwỳ,
ne me tej mir ne me ty, ne awpôc rũm me ajhu cakrô,
quê ha nee ampo kên ato kên nare!
Ne ca ha atỳj Pahpãm te me hũpar nare me,
mehkrã kên te ampo kên ton atajê jahpan xà na,
cute ame to kên na me to ihtỳj tu na me hõmpu.
9-10	Ate amji jarẽn to:
“Pahpãm catia pê ijõ Pahhiti ata pê ri,
por curi ipimxur xà ata,
ne cupêa ri itête hàmtàr catê!” hajỹr.
Cwỳrjapê quêha nee ampo kên gũrkwa wỳr cator
ne jũ mã aton nare.
11	He quê ha Pahpãm côjkwa kam cumã me hàpên catêjê mã harkwa ta,
quê ha harkwa kôt,
por ca jũ ri apu amõr xà ata kam me gamã,
ne me atête me hàmtàr to ipa.
12 	Ne quê ha me gamãr to hanea,
pom quê jũm xũmre pry kam kẽn teihkra par tõc cupate,
ma hũhkra to, to huphê ne hamã he.
MENCRER XÀ JÕ KÀHHÔC 95
Ca ha Pahpãm cãmtàa rũm
atỳj me acurê xwỳn pê rop jõkre hôhti me,
me cupê cagã kêanre pyràc atajê me,
me ajpu, ne me kam acuhhê, ne me tohjê.
Quê ha nee jũmjê itajê nõ ato kên nare.
Na quê ha Pahpãm amji mã garẽn to:
“Wa ha itỳj me cumã ikĩnti itajê pytà.
Ne cute amji mã me ito ihhimpej atajê, wa ha itỳj mentête amtà!
15	Ne quê ha kam ampo kên cato, quê ha imã amji cajrẽn,
wa ha kampa ne ramã curia cahê na xa,
ne pa ampo kên pê hũtà,
ne pa mehcunea te amji mã me hũpahti xà na me to,
16	Wa ha cute amji to ipijapar to irya na to,
ne cute amji to ipijaparxà ata kam,
ahnaa mã, wa ha itỳj hũtàr to ipa” hane.
Pahpãm to me hàmnãn na mencrer xà
Hacme, ne me pajõ Pahhiti pê Pahpãm to me cati prãmte,
me cumã me pahcakôc!
Ne cupê me pahpytàr catê pyrên me pajakryti to,
cu me cumã cre!
2 	Hacme, ne Pahpãm to me amji kam hapac xà jũrkwa mã me axà!
Ne curia cu ha cuna mã,
cute me pahto impejti ita pyrên me pajakryti to
cumã me amji jarẽ,
ne pahtỳj me cumã cre!
Ne mẽr ampo na mã cu ha me to hane?
Nee mã ampo na cu ha me to hajỹr nare.
He me pajõ Pahhiti pê Pahpãm carôt tỳjti ata ri,
pjê cunea kam,
pahpãm cahàc cunea jõ pahhiti carôt tỳjti atajê
jirôa pê cati.
4	Ne pjê cunea to ihhimpej,
ne ahkre ryti rũm to ihhimpej kam pra,
nema kẽn kàhti ata mã to hahê.
5	Ne taa cute côxwa ton ata to ihhimpej,
ne taa hanea ne cute pjê ton ita to ihhimpej.
Cwỳrjapê cu ha ma me pra ne Pahhiti cuna mã
MENCRER XÀ JÕ KÀHHÔC 95
me pahkõn krã na me jỹ,
necumã impejti na me harẽ.
Hacme ne me cumã:
7	He cupê me pajõ Pahpãam to Pahpãm,
ne me papê mehkwỳ, mã me pajamã.
Ne me papê hõ parxare pyràac,
mã ihtỳj me pamã me pahte ampo pej na prãm xà atajê gõ.
Cwỳrjapê cu ha ita kam
cute me pamã ihcawpa xà atajê na me kampa:
8 	“Nee ca me apê me aquêtjêa ne me gàprãr xi nare.
He pê me aquêtjê me hàprãr xi cwỳrjapê
pêpõti kam me hamreare ata kam,
ajco amji caxuw cô na me icyt to me ipa.
9	Pê wa caku te cwarẽnta kam,
me kam mare mã icarôat kôt
ajco ampo catia pihhoti atajê ton to ipa,
ne ajco me cumã harte,
ne ajco me cumã cô gõ,
ne ajco me curê xwỳn pê mentête amtà.
Pê mento jĩa to ahna me ipupun cakrô,
cute me icapi prãmte amji caxuw me icyt,
ne ajpẽn mã me ijarẽnto:
‘Nee Pahpãm me pajamãr pej nare’ hane.
10 	Pê wa caku jàhtôti ita cunea kam me aquêtjê itajê kam icryc,
ne ma amehcaca ne pa amji mã me to icakôc to:
‘Mehkrã kên atajê te amji kam hapac xà kêanre,
ne cama ijarkwa jirô pê mehpỳpỳm to me mõ,
ne ma ame ijarkwa par caca’ hane.
11	Ne wa me kam icryac to icryc,
ne ampeaj kam ite me cumã amji jarẽn,
ne me ahna amji jarẽn tu, ne me cumã:
‘He me gũpar nare ita kam,
Ne kam me akôt xà ata kam,
ca ha nee jũ caxuw curi me axàr nare.
Na ca ha ita ri põti ita kam me atyc pa,
quê ha me akra pit pjê ata mã me axà’ hane”.
Hõ, me pajõ Pahhiti, amcro ita kam mepamã ihcawpa to hane,
na cu ha pahtỳj me kampa.
MENCRER XÀ JÕ KÀHHÔC 110
Pahpãm te mehkwỳ mã pahhi xãm te me curê xwỳn tohjê na mencrer
Pahpãm pê Pahhiti te ijõ Pahhi mã:
“Icahê na, Pahhi jỹr xà kam, awpôc rũm jỹ.
Wa ha apar krac ri me acurê xwỳn atajê cunea nõr na meto,
quê ha me nõ.
Ca ha ate me tohjê na cute me gahkre pej xà na,
me hipy apar xãm” hajỹr.
2 	Quê ha Pahpãm Krĩpinkrên pĩn, ijõ Pahhi mã,
cute pjê to ihhimpej xà ata caxuw carôt cunea gõ, ne cumã:
“Apê pjê jõ Pahhi ne acarôt tỳj.
Ne acarôt tỳjti ita to,
ca ha acurê xwỳn catêjê cunea jirô pê acuhhê partu,
ne me to ahimpej.
3 	Ne ca ha me cume apijapu kam me tẽ me ajkaam,
quê ha me acahê na me ipijapu xà caxuw,
me akwỳ me hàhtôa ne me amji to ajpẽ.
Ne me cupê pĩhhô na atàr pyràac,
ne pjê cunea kam me hàhtôa to me hàhtô.
Quê ha mentuwjê, me cumã amji kĩan kam,
Krĩpinkrên jõ kẽn pejti atajê kamme acajpa,
akôt me ipijapu xà caxuw” hane.
Ne Pahpãm pê Pahhiti te ampeaj kam ijõ Pahhi na amji jarẽn to hajỹr,
cute cumã amji jarẽn xà ata to hapac kêt nare.
Na ri Pahpãm te ijõ Pahhi mã:
“Ca ha gõtpê apê me akwỳ jõ Pahhi.
Ne hanea ne apê imã mehcajrẽn catê rohnỳtti mã.
Ca ha apê mam imã mehcajrẽn catê pê Merquixê pê Pahhi ata pyràac,
ne hapua na apê imãmehcajrẽn catê pê Pahhi” hajỹr.
Ỹhỹ Pahpãm, ca ijõ Pahhi tehcajpar xà caxuw,
cahê na akrĩ ita na.
Ne ca ha jũ caxuw pjê jõ pahhi kwỳ kam acryc,
ne mehcunea to hamre.
6	Ne quê ha cute jũ caxuw pjê cunea kam ate mehcunea cukij,
ne me to apicokjêr xà jõ amcro kam ahtwỳ,
ca ha mehkên jahpan xà na,
pjê kamme hàhtôa ne mehcura ne me to hakôat to hakôt,
ne pjê cunea kam pahhi catêjê cunea to hamre partu.
MENCRER XÀ JÕ KÀHHÔC 110
Ne quê ha ijõ Pahhi pry cahê na cô ajpjê ata to ikõ,
quê ha cumã carôt catia to cati,
cute me hirô pê ihcuhhê xà caxuw.
Pahpãm jarkwa jõ kàhhôc na mencrer
Ỹhỹ me ijõ Inxũ Cati, wa ha garkwa na amã amji jarẽ.
He ampeaj kam imã acaca xà itajê cunea kĩn!
Wa to amji japackrea to pyt.
98 	Ca gõtpê ate imã, ate ijapackre xà jõr,
wa ite amji mã huwahi ata kôt,
ca ha me icurê xwỳn jirôa pê hãn ne ito amji jahkre pej.
99	Wa cute me imã ampo to hahkre catêjê jirôa pê
hãn ne imã hahkre pej.
Wa hãn ne ate imã ampo itajê to hahkre xà impejti
100	Wa itỳj acaca xà kampa, ne amji mã hũpahti to ipa,
na ri mehwej jirôa pê imã hahkre pej.
101	Itỳj imã garkwa par to prãm,
cwỳrjapê wa nee ampo kên ton to ipa nare.
102 	Ne nee wa ate ampo na garkwa atajê ton jicu nare.
He caa pê ca imã to hahkre na ri.
103 	Ne ate imã garkwa jirên itajê cunea inxô pit!
Ne imã ihhêj ne pen jirôa pê inxô.
104	He ate imã ampo to hahkre xà kôt ri imã hahkre pej,
na wa ma apu cute me amji kam hapac xà hêj xi xà
atajê cunea impar caca,
ne ma ame curê.
105	Garkwa ita pê ihhêj rũm
hàhcujro xà nõ te imã gõ pry cujro,
ihkôt imõr xà caxuw.
Na wa ihkôat amji kam ijapac xà to impejti to ipa.
106	Na wa ite apar na amã amji to ijũjahkre,
ne wa ha itỳj ampeaj kam,
amji mã ate ito ahimpej xà cuhtacti itajê kampa!
107	Ijõ Pahhiti, imã ite amji pupun xà itajê kêanre!
Ne pom ca ate imã ampo pejti na amji to gũjahkre ita na ca ito,
ne imã icarôt gõ, mãr wa ityc xà jahpa.
MENCRER XÀ JÕ KÀHHÔC 121
108 	Ỹhỹ, Pahpãm, ate ito kênre nare ita pyrên wa ijakryti to,
ite amãamji jarẽn xà ita na, ca ha atỳj amji capa,
ne ate ampo to imã ahimpej xà ita to imã hahkre.
109	He ihtỳj hõtpê jũmjê atajê ame icuran prãm cakrô,
wa nee ate amji kam gapac xà to, ite amji pê ijapac kêt nare.
110	Ne mehkrã kêanre atajê te me imã ipro xà ton,
cakrô wa nee ite,
ate ampo na ito ahimpej xà atajê kamijapac jicu nare.
111	Ate imã ampo to hahkre xà itajê pê itekjêa.
Na wa ha itỳj amji mã me huwahi, ne amji caxãm pê me cunõ,
mã ihtỳj ina cuhkõnre kam me imã ijakryti to.
112 	Na wa ite amji mã garkwa ita par to ikrĩ,
ne ahnaa to hicu xà mã mẽn na amji ton.
Pahpãm pê me pahpupun catê na mencrer
Wa hãn ne rĩt ne hàhkà jakôt pupu ne pa amji cukij to:
“Xà quê ha ajkĩ hàhkà jakôt ita pĩn,
cute itehcajpar catê ata cato?” hane.
He quêt Pahpãm pê Pahhiti
pê pjê me côjkwa to ata pê ri itehcajpar catê!
Ne cupê me pajamãr catê, mã ma me pahto huphê ita kam,
quê nee ampo te me pahnõ mẽn na hamãr nare.
4 	Ne cupê me pahkwỳ pê Ixaher catêjê jamãr catê ita kam,
quê nee jũ caxuw hõtxwa quê nõ ne apu hõt nare.
Ne nee apu hõt nare, ne irĩat na quêt ihkrĩ.
5 	Me pajõ Pahhiti pê me pajamãr catê,
quê ha ihtỳj me pahcahê na ipa ne me pahpytàr to ipa.
6 	Quê ha nee pyt cacro me pahnõ mẽn nare,
ne nee quê ha caxwa ri, putwrỳ na,
ampo xà me pahwỳr cator nare.
7	Quê ha me pajõ Pahhiti
ampo te me pahto jũ mãn xà atajê cunea pê me pahpytà,
ne nee quê ampo te me pahnõ to jũ mãn na hamãr nare.
8 	Ne cu ha ma jũ kam me pra, quê ha ihtỳj me pajamãr to mõ,
ne cu ha hacpỹ ne me amjijaxà,
quê ha hanea ne ihtỳj me pajamãr to mõ.
ne nee jũ caxuw me pajicu nare.
MENCRER XÀ JÕ KÀHHÔC 122
Krĩpinkrên to me hàmnãn na mencrer
Ijõ krĩ kam cute Pahpãm jũrkwa wỳr me ijator, ne me imã:
“Hacme, Pahpãm to cute me amji kam hapac xà jũrkwa wỳr!”
ata pyrên ijakry, ne imã amji kĩn crire nare.
2 	Na wa ramã hỹrmã me icator, ne itỳj Krĩpinkrên kam ame ipa.
Ne ramã hacpỹ mã cute me Krĩpinkrên to impej.
Mã ramã Ixaher catêjê jakrã amehcuhhê atajê te hỹrmã me cuprõn.
Mã jũm te mehcukij to,
4	“Mẽr ampo na mã me hõ krĩ cunea pĩn,
Krĩpinkrên wỳr, me hàpir to me ipa?” hane.
“Nee mã ampo na nare!
He cute ampo pej cunea pyrên me hakryti na,
me Pahhiti pêPahpãm mã me amji jarẽn prãmte ri me ipa” hane.
Hõ, ita na ri cute mehcunea mẽn,
mã harkwa kôt cute me ton.
5	Ne ita ri mehcukij xà kam hõtpê me pajõ pjê jõ pahhi.
Ne cute ajpẽn kôt me harẽn catêjê atajê kampa,
ne catyt kam mehcukij,
ne ajkam me to impej.
Ne ita ri me cupê pro kam atajê ihcunea na,
ihtỳj me ajpẽn kampa.
Hacme, ne Pahpãm mã Krĩpinkrên kam amehkrĩ atajê cajrẽn.
Cu ha mehcajrẽn to hane he:
“Ca ha ma me hamã,
mãr quê ajpẽn na mehhôncoti to me ipa.
Ne por krĩ kwỳ mã, Krĩpinkrên kam amehkrĩ catêjê kĩn atajê,
ca ha hanea ne me to impej,
7	Ne imã Krĩpinkrên tête kwỳc tỳjti me,
cute me hamãr catêjê jũrkwa tỳjti atajê to,
cuteme curê xwỳn pê, me amji pytàr pejti na me to prãm,
mãr quê ikre atajê cunea kôt me ankrê,
ne nee ame amji mã ampo cupa nare, ne mehcarĩcti ne.
8 	Ne por krĩ ata kam, me ikwỳ me, me ikjêjê ame ipa atajê,
ca ha hanea ne me to impej, quê mempej pêa mã ame ipa.
Ne mẽr ampo na mã wa ame ana ijàhwỳr to hane?
MENCRER XÀ JÕ KÀHHÔC 127
He apê me ijõ Inxũ Cati pê Pahhiti to
ite amji kam me ijapac xà jũrkwaita,
ita ri krĩ ita kam ihcuhhê,
na ca ha ipu na amehkrĩ atajê to hanea ne impej,
mãr quê me cumã amji kĩn jakryti kam me ipa” hane.
Pahpãm pyxit peaj pê ampo kên cunea pê me pahpytàr catê na mencrer
Ite me ikwỳ cukij to hajỹr he:
“Ỹhỹ, me ikjêjê, wa ha meacukij,
ca ha me imã me amji jarẽ.
Quê ha me parũm Pahpãm hamreare na mã,
jũ mã quê ha ampo te me pahto kên xà ata me pahto?” hajỹr.
2-5	Mã me ikwỳ te imã me amji jarẽn to:
“Quê ha me parũm Pahpãm hamreare na mã,
quê ha me pahcurê xwỳn te me pahkam incryc to
imprar xàata pê ihhêj rũm,
cute me pahtĩar na me pahkur xà pyràac.
Nare, quê ha cupê ihhêjrũm cô te hipu ne me pahcuto tu,
ne ma ahpar mã hũwrya wỳr me pahto imprar,
ne irorocti pahtỳjti to cute me papĩr pyràac” hajỹr.
Ite mehkwỳ mã harkwa to hajỹr he:
hamãr nare pyrên me pajakryti to,
cu ha cumã me amji jarẽ.
7	Pê cu ihhêj ne me papê cuwênre pyràac.
Pê Pahpãm cuwênre jahêrcatêjê te me pahpro xà ton atajê pê
Ne ihhêj rũm me pahte na hê xà ata ta, pê pàt,
ne hamre, pê cu pahtỳj ame papa.
8 	Me pajõ Pahhiti pê côjkwa me pjê ton catê,
ne cupêa ri me pahtehcajpar catê ata pyrên me pajakryti na,
cu ha me cumã amji jarẽ” hajỹr.
Pahpãm jàhcajrẽnti na amji mã me to hajỹr namencrer
Quê me pajõ Pahhiti pê Pahpãm
ikre xãm na ikre pyxwỳr catêjê ràn nare na mã,
quê nee me amji mã hamãr, ne me hãm nare,
quê te ame to hahkree, ne me to hàpên jicu.
Quê me pajõ Pahhiti
krãhtare pê krĩ jamãrcatêjê te krĩ tête hàmtàr na
mehràn nare na mã,
MENCRER XÀ JÕ KÀHHÔC 127
quê te ame krĩ tête hàmtàr to hahkree ne me hicu.
Ne jũ wỳr quê apu amji mã hamãne me hũtàr to impej.
Jũ wỳr cu me pajàpên pejti to prãm to, iràràa na me pahkrĩ,
ne me pajàpêan pê mepajàpên kam pra,
ne me pajàpên to awcapàtkô rytu ne me cumã hikra ne pra,
ne me pajikwa ne ame amji mã hamã.
He Pahpãm mã mehkĩnti atajê te me hàpên xà jicu jirô pê
me hikwa ne ame hõt.
Mã cutea me cumã harte xà caxuw ihtỳj me cumã hõ to.
Ne me pahkra pê ri ihhêj rũm
Pahpãm te me pamã ampo pejti jõr xà atajê,
Cwỳrjapê ri ihtỳj amji kôt me pahwỳr
mepamã ampo pejti jàhtôa ne me to hapôj.
4	Ne me hũmre, mentuw kwỳa kam
me cumã mehkra hàhtôa to me hàhtô.
Ne hãn ne mehwej mã me taa me hũtà, ne me hamã.
Atajê pê ri ihhêj rũm krãhtare jũhkra kam
cute amji tête hàmtàr xà caxuwme cumã hõ kruw jàhtôa pyràac,
na quê ha mehkraatajêa to amji tête hàmtàr to ihkrĩ.
5	Por me hũmre mã mehkra jàhtôa to me hàhtô atajê pyrên
ampeaj kam me hakry.
He me cupê ihhêj rũm krãhtare mã hõ kruw jàhtôa to hàhtô pyràac.
Ne jũ wỳr quê curê xwỳn nõ amji mã hamã ne me tohjê.
me hũmre mã mehkra jàhtôa to me hàhtô atajê te me hajỹr.
Quê ha mehcukij xà kam curê xwỳn nõ me ajpẽn kam tẽ,
quê ha cumã hamãr catêjê pê mehkra jàhtôti itajê me hũtà,
quê ha nee jũm tohjê nare.
Pahpãm te me pahtehcajpar na me pajàhwỳr na mencrer
Pỳj me hêj xi ijõ Pahhiti!
He ityc xàa wỳr ikrã pictor tuata kam,
wa itỳj ate itehcajpar prãmte ana ijàhwỳr.
Ijõ Pahhiti, ite amã icaràr xà ata na ikampa!
Ne ite amji pytàr xà na ijàhwỳr xà ata to, ca ipytà!
3 	Ca ha ite ato kên xà itajê to,
MENCRER XÀ JÕ KÀHHÔC 139
ate amji japackre prãmte ahna ihkàhhôc to na mã,
jũ mã wa ha, ne ate icurê mã imẽn xà ata pê icato,
ne ma jũ kam tẽ?
Ca ha atỳj hahpan xà na ikên mã imẽ.
4	Cakrô, ca nee ate ito hajỹr nare.
ne nee hipêr to amji japackre nare,
mãr wa ihkôt amji mãacupahti to ipa.
Ỹhỹ me ikwỳ, wa ite amji kam ijapac xà cunea to
Pahhiti te itehcajpar na hikaj.
Ne ampeaj kam wa itỳj cute ampo na
imã amji to hũjahkre xà ata na
amji mã to hane.
6	Ne pom krãhtare pê caxwari krĩ jamãr catêjê apẽ xà jikaj ata jirôa pê,
wa itỳj ijõ Pahhiti jikaaj to hikaj.
7	Me ikwỳ pê Ixaher catêjê atajê,
ca ha atỳj ampeaj kam Pahpãm to me amji mã hanea to me hane.
He cumã me akĩn rohnỳtti mã,
nehõtpê ihtỳj cumã me apytàr prãm.
8 	Na quê ha ihtỳj Ixaher catêjê
pê mehkwỳ atajê te ame to kên jahpan xà na,
cute mehkên mã me hàr xà ata pê me hũtà.
Pahpãm mã ihcunea na me pajahkre pej pejtu na mencrer
Ijõ Pahhiti, ca ramã ate ipupun pejtu
na ri amã ijahkre pej.
2 	Ne ramã ite ampo ton xà atajê cunea na amã ijahkre pej.
Ne ampỳa mã amã ite amji kam ijapac xà cunea na ijahkre pej.
3 	Ca ijàpên xà cunea me, ite apu ikôt xà atajê cunea kam ipupu,
ne ite ampo ton xà atajê cunea na
amã ijahkre pej.
4 	Ne ite jũm mã ampo jarẽn xà ata xwỳjrea na,
ramã ite harẽn xà ata na amã ijahkre pej.
5 	Ne jũ ri apu imõr xà ata ri,
ca atỳj ipu na apa,
ne acarôt to itête gàmtàr to apa,
6 	Ne ramã ate ijahkre pej xà ita pupun pejtu,
wa nee ajte akĩnte iteamji pupun pej xà ita na,
MENCRER XÀ JÕ KÀHHÔC 139
ite amji jahkre pej nare.
Ne ite ahna amji jahkre pej xà ita ipê ipimxur tu.
Ne jũ kam wa ha apê tẽ?
Ca pjê cunea kam apa xà ita kam,
jũ mã wa ha ajte ne jũ kam apê hawry?
He wa nee jũ kam, apê ijũjawry nare.
8 	Wa ha ma côjkwa wỳr api,
ca ha curia ramã apu mõ.
Nare, wa ha ma pjê krac ri mehtyc krĩ xà wỳr wrỳ,
ca ha curia ramã apu mõ.
9-10	Wa ha pyt japôj xà wỳr ite itor ne itẽm na,
nare, ampỳa mã pyt cjêj xà kam amji to ipijapar cakrô,
quê ha cormã gũhkra imã ijõ pryto hahkre to mõr ita na.
Ne wa ha jũ ri cormã apu mõ,
ca ha curi atỳj itehcajpa.
11	Wa ha awcapàtkô mã ijarkwa to:
“Ito amxu” hane,
ne hanea ne amcro mã ijarkwa to:
“Amji to awcapàtkô” hane,
quê ha kam awcapàtkô cakrô,
wa ha nee apê ipimxur nare.
12 	Ampo na?
He amã awcapàtkô kam ampo pimxur ata pimxur nare.
Ne amã awcapàtkôti ata pê amcro jõ apẽ.
Ne amã awcapàtkô me amcro pipẽan.
Ne caa pê ca ahpỹanre na imã icukrã xà ton pa,
14	Na wa itỳj amji mã apejti na garẽ.
He ate ampo ton xà atajêcunea pihho
ne hahkre pej xà pimxur tu,
ne ajtea mã, ne quêt impejti.
Wa ite amji kam ijapac xà cunea to gàpên xà ita na,
ite gahkre pej pejtu.
15	Pê ca inxê tu kam ihi ton xà me, ite amji jipêj xà na ipupu.
Pê wa aracri, jũm te ipupun nare kam,
inxê cahã xà kam ipicamẽn to icati to mõ.
16	Ne pê ca ipỳm xwỳjrea na ramã ipupu.
Ne caa ramã imã jũ mã ite amji to ipijapar xà na
amcro atajê na gõ kàhhôc kam ihhôchiahpuro, mã hikwa,
MENCRER XÀ JÕ KÀHHÔC 145
cormã amcro jamre reria mã.
Pỳhàpà ijõ Pahpãm,
ate amji kam gapac xà itajê cunea jahkre pej xà jahkre kêatre!
Ne ampeaj kam hàhtô ne impej pit.
18 	Wa ha hàhtô na ite hahkre pej prãmte cahyt xà na mã,
quê ha imã hàhtô pê ihhêj rũm pjênxôm carôt jàhtô.
Wa cahyt, ne cahyt,
ne neejũ caxuw cahyt jicu xà mã to mẽn nare,
Ne wa iràrà na ampra, ne hãn ne acahê na ipa,
ne ato amji japackre pyrentu.
Ỹhỹ ijõ Pahpãm,
he imã ate atỳj mehkrã kên te ampo kên ton to ipa atajê curan,
ne me to hamre na to prãm.
Ne imã ate me hàprêhtijũhcaprô prãmti atajê to
ipê gũjawry tu na to prãm,
mãr quê me hawry, wa icarĩcti na ipa.
ne ihcaprỳ na gaprỳ to mehkêanre to me ipa.
Ijõ Pahhiti, pom ma ame acurê,
ne ma ame apynãr caca itajê ri,
ite hajỹar ne ihtỳj imã me curê, wa ma amehcaca!
22 	Wa me curê xà cunea to me curê to ipa.
He acurê xwỳn itajê pê hanea ne icurê xwỳan to icurê xwỳn.
Ỹhỹ, ijõ Pahpãm!
Gapacta ne ikôpĩ ne icaxwỳn na awcapi,
ne ite amji kam ijapac xà cunea na ijahkre pej.
24	Ne imã, ihhêaj to ite ijõ pry cupan xà nõ ata jarẽ,
ne quêt mehtĩr rohnỳtti mã xà ata jõ pry wỳr ca ito mõ,
ne kam imẽ, wa ihkôt mõ.
Pahpãm to me pajàmnãn na mencrer
Ijõ Pahpãm pê ri ijõ Pahhiti,
wa ha mehcunea kam mare mã acatihti ita na ana cre!
Wa ha jũ caxuw acati na garẽn to amji pê ijapac kêt nare,
wa ha quêt garẽn to ipa rohnỳtti mã.
2 	Ne amcro cunea kam wa apyrên ijakryti na amji jarẽ,
ne ato amji kam ijapac to ipa rohnỳtti mã.
MENCRER XÀ JÕ KÀHHÔC 145
Ijõ Pahhiti, ampeaj kam acati!
Na wa ite amã acatihti to icakôc xà ata na amã ihkên nare,
ne quêt acajpuaw.
Ne jũ wỳr wa me inõ amji mã hamã ne acatihti ita na gahkre pej.
Ne pom ate ampo pejti carôt tỳjti ton itajê cunea,
quê ha ihtỳj me hũmremehkra mã me harẽ,
quê ha me kampa.
Ne me taa, hanea ne mehkra mã me harẽ,
ne me to hajỹr to mõr rohnỳtti mã.
Wa ha pa gàpên xà impejti itajê cunea kôt
itỳj ato amji kam ijapac to ipa.
6	Ne quê ha me taa mehcunea mã
gàpên xà carôt tỳjti atajê cunea kôt harẽn to me mõ.
Na wa ha hanea ne me cuxà gàpên xà catia na garẽ,
ne mehcunea mã ato icakôc pejti ne.
7	Ne quê ha mehcunea ihtỳj me hirôa pê apejti ita na
me ato amji japackre xà kôt me amji mã,
amji kĩn ton to me ipa.
Ne ihtỳj ate amji kam gapac xà cuhtacti ita na me cre.
Ỹhỹ me ikwỳ, Pahhiti pê jũm peaj to impej ata.
Ne nee cupê ampo kamincryc kam imprar pyrentu catê nare.
Ne cumã me pahkĩan to me pahkĩn, mã ihtỳj me pahcaprĩ.
Ne hãn ne hõtpê pahte me pahkên ton jicu jirô pêmã,
ihtỳj me pahkên to tojnõ, ne hicu.
9	Ne mehcunea mã impeaj to impej.
Ne cumã cute ampo cunea ton itajê caprĩ xà.
Hàpà me ijõ Pahhiti pê Pahpãm!
Wa ha pjê kam me icunea itỳj amji mã me acupa,
ne ato amji kam me ijapac prãmte me ana cre.
Ne me akwỳ cunea, quê ha apyrên me hakryti na me amã amji jarẽ.
11	Quê ha me hirôa pê apê Pahhiti ita na
mehcunea amji mã me ato ihcakôc.
Ne ihtỳj acarôt tỳjti ita na amji mã me garẽ.
12 	Mãr quê mehcunea
ate acarôt to gàpên xà ton atajê cunea na me apupu,
ne apê Pahhiti catihti ata na me gahkre pej.
Ne quê ha ihtỳj mehcunea mã
ahimpej xàjàhcujro tetetti carôt tỳjti ata jahkre pej.
Ne ate me ito ahimpej xà ita jamre xà hamreare.
Ne apê Pahhi pê Pahhiti rohnỳtti mã.
Ỹhỹ me ikwỳ, Pahpãm hãn ne ampo to awjahkre,
neihtỳj hõtpê harkwa ata to amji japackrea rũm ihkrĩ.
Ne cute ampo ton xà atajê cunea kam, cumã me pahkĩn pit.
14 	Ne ihtỳj ampo kên mã mencjêj atajê tehcajpa,
ne ihtỳj hanea ne cute me to ihcupan atajê tehcajpa,
ne hacpỹa mã catyt kam me ipa na me to.
15 	Por ampo cunea tĩar atajê,
ihtỳj hõ to hàpàn xà ata kôt Pahpãm pupu.
Ne cute me cumã ampo na me prãmtijõr xà atajê na ihtỳj me hikaj.
Mã hãn ne cute me cumã me hõ jõr xàa jõ amcro na mecumã cugõ.
16 	Ne ihtỳj hãn ne hũhkra mã hikra, ne nee apu hũ intê nare,
cute ampo cunea tĩr atajê mã ampo na prãmti atajê jõr prãmte.
17	Pahhiti te ampo cunea ton xà caxuw ihcunea na catyt kam ipa,
ne ampeaj kam hàhcaprĩ.
Ne ampo cunea na cute me pahto impej, ne cumã me pahkĩn.
18 	Ne por amji tehcajpar xà na ampeaj kam me cuwỳ atajê cahi na ipa,
cute mehtehcajpar prãmte.
19	Pahhiti ihtỳj cute amji mã me hũpahti atajê mã
ampo na me prãmti atajê gõ.
Ne ihtỳj me caràr kampa, ne hãn ne me hũtà.
20 	Pahhiti ihtỳj me cumã ihkĩnti atajê tête amtà,
ne mehkĩnte mehkêanre atajê intête nee hàmtàr nare,
ne cama hãn ne me to hamre.
Ne ampo itajê cunea cwỳrjapê,
wa ha ijõtpê Pahhiti catihti na harẽn to ipa rohnỳtti mã.
Ne imã pjê ita cunea kam,
icuxà cute me Pahhiti japrỳ pejti na me harẽn na
Pê Pahhi Cati
Ỹuỹ, ihkàhhôc pijakrut itajê ri me pamã me cupê Ixaher catêjê jõ
pahhicatêjê to awjarẽ, na ri ihkàhhôc itajê japrỳ te Mam Pahhi Catêjê Jõ
Kàhhôc (1 Pahhi Catêjê) me Hapu na Pahhi Catêjê Jõ Kàhhôc (2 Pahhi
Catêjê). Ne ihkàhhôc itajê kam pê Tawi xwỳ kra pê Xarômãw to me pamã
Ne hanea ne ihkàhhôc pijakrut itajê nõa te mam pahhi catêjê na ihkàhhôc
atajê jũjarẽn xà jatujrehanea ne harẽn. Cwỳrjapê ri ihkàhhôc itajê japrỳ te
Mam Me Hũjarẽn Xà Jõ Kàhhôc (1 Me Hũjarẽn Xà) me Hapu na me
Hũjarẽn Xà Jõ Kàhhôc (2 Me Hũjarẽn Xà).
Pê Xarômãw pê pahhi tuw ne cumã amji jahkre pej
ê Tawi mã ihkra xũmre nõ ita haprỳ Xarômãw, ne hũm tyc jakàn
pê haxà kam amji to pahhi. Mã Pahpãm te caxwa ri Xarômãwpimtir
kam cumã amji to ipipẽ, ne cumã amji jarẽn, quê rỳ mã ampo na cuwỳ,
quê ha ihtỳj cumã ampo gõ.
Mã Xarômãw cumã:
— Pê ca ampeaj kam inxũ Tawi caxuw apej.
Ne ampo na mã, pê ca caxuw apej?
He pê ampeaj kam akampa na pê,
ne ampeaj kam cumã gahkre pej.
Cwỳrjapê pê ca amji mã to me akwỳ jõ pahhi.
— Ne ipê ihhêj rũm cormã me hõkre nõrepyràac,
ne cormã ipê ijũpar hamreare.
Ne ipê ate amji mã me capi itajê to ihimpej jahkre kêatre.
Pom me akwỳ jàhtôti itajêcaxuw
imã ite amji jahkre pejti gõ.
Mãr wa mehkên na me hahkre pej,
ne ahna mehcukij,
ne mempejti na me hahkre pej,
MAM PAHHI CATÊJÊ JÕ KÀHHÔC 3
ne ajpẽn pême to caprã,
ne catyt kam ajpẽn kam me to ihimpej to ipa,
ne ma ajpẽn na me hamã — hane.
Mã Pahpãm mã cute amji jarẽn xà ita na cumã ihkĩn, mã cumã:
— Wa ha amã ate amji jahkre pejti gõ,
nãmri atea amji mã,
ate amjijahkre pej pê ampo pejti ita capi,
ne ahna gàhwỳr.
Na wa ha mehcunea jirôa pê
amã ate amji jahkre pej gõ.
Ne hanea ne ate ampo na iwỳr nare ata,
wa ha itỳj amã cugõ.
Ne itỳj amã gakràjcatia ne cugõ,
quê ha mehcunea ihtỳj amji mã me acupa — hajỹr.
Ne cute Xarômãw mã ihkrã kre te amji jahkre pej catia ne hõr. Mã cute
amjijahkre pejti.
Pê Xarômãw ajkam me cahãj pijakrut cukij
Mã amcro nõ na me cahãj pijapit xyre atajê pijakrut nepahhi
Xarômãw wỳr me cator, cute mehcukij prãmte. Mã pyxit ita te cumã
— Ỹuỹ pahhiti, wa ikre pyxit peaj kam ajwar me ikrĩ, mã ajwar me
imãme ikra pỳm. Mã caxwa ri cupê ihkra tyc, mã to hãm ne cute ipa
kamhir, ne ma ipê ikra impỳn. Wa ipimprar ne tee apu to pijahôr to
hahkre, mã ramã xãmte ihtyctu. Ne ahna apẽ, wa ite hõmpun, mã
neecupê ikra nare, ne ihkra ri — hajỹr.
Mã ihnõ ata cumã:
— Quê, ihkraa ri cupê ihtyc, ne ihtĩr ita ri, ikra — hane.
Ne cormã me ajpẽn mãn kwỳa kam mã pahhi te harkwa to:
— Ajpên me imã wapo xwahhihti nõ to tẽ — hajỹr. Mã cumã hàpên
catê nõ te cumã wapo xwahhihti pyr ne to tẽ.
— Hã, awryc mã me cumã to ahkrare nõita tĩar jipô, ne ita mã hĩkjê gõ,
ne ita mã hĩkjê gõ — hajỹr.
Mã ramã cute me to hipôn xàa kam, mãquêt inxi te harkwa to:
MAM PAHHI CATÊJÊ JÕ KÀHHÔC 3
— Ame to hajỹr nare! Gapacta ne me cumã ihtĩar na agõ, nee ca
mehcurannare! — hajỹr. Ne ampo na mã cute harkwa ita to hajỹr?
Ampeaj kam cumã ihkra japê na ri.
Mã ihnõ ita te harkwa to:
— Nee to hõ tekjê nare, wa pa xwỳjê nee to itekjê nare ita kam,
gapacta ne me to hipô — hajỹr.
Mã pahhi te cumã hàpên catê mã:
— Hã, nee to hipôn nare! Por pyjê nõ ihkratĩar na ahwỳ ata mã ca me
agõ, nãmri cupêari ahkrare nõ ita nã — hajỹr.
Mã caxuaw Ixaher catêjê kam Xarômãw krã kreti na harẽn cahkũm
pyrentu, mã mehcunea amjimã me hõ pahhi ata cupa. Ne pê Xarômãw
ajco Pahpãm te cumã amji jahkre pej jõr xà ata kôt mehkwỳ cukij, ne
mehkên me, mempej to ajcokjê, ne maajpẽn na me hamã. Pê hanea ne
ihkrã kreti kôt mehkwỳ japackre, ne ajco ihkàhhôc kam me hapackre xà
1 Pahhi Catêjê 5-6
Pê Xarômãw cute Pahpãm to amji kam me hapac xà jũrkwa xãm
e pê caku atajêa kam Xarômãw Pahpãm mã kẽn te ikrepejti
xãm, mãr quê kam Pahpãm to me amji kampa. Ne Xarômãw
te ikre peaj ton na harkwa, ne me to hàpên catêjê mã:
— Ca ha me cumã pĩ tỳj pit pyxwỳr to mõ, ne kẽn jakati tỳjti
impejtiata to pit mã me hahêr to mõ. Ne wakỳre pràti pê ôr ata to me
catia neme to ikre ita xãm. Ne imã me hũrkwa cunea jirôa pê ikre ita
peaj na to prãm. Ampo na? Imã Pahpãm kĩan to ihkĩn, na wa ha to
hane — hajỹr.
Ne pê cute Pahpãm to amji kam me hapac xà jũrkwa ata na caku xet
ampo atajê cunea jipêj.
Mã Pahpãm te Xarômãw wỳrharkwa kujahêc ne cumã:
“Ca ha ampeaj kam ate ikam gapac,
ne catyt kam ijarkwa kôt apa na,
wa ha itỳj, pom pê wa apãm xwỳ pê Tawi mã ijarkwa to icakôc ita to,
wa ha amãicakôc,
ne Ixaher catêjê cahê na ikrĩ,
ne jũ caxuw me cupê icator nare” hajỹr.
MAM PAHHI CATÊJÊ JÕ KÀHHÔC 8
Pahpãm jàmcjên xà to ipintuw xà
ê pĩ po te Pahpãm jàmcjên xà ata ampo kà te Pahpãm jũrkwa
ata kamahtwỳ. Mã Xarômãw ma Pahpãm to amji kam hapac xà
jũrkwa mã tohàr prãm, por cute kẽn me ôr to ikre tuw xãm ata wỳr. Ne
cute Ixaher catêjê pê prohti kam me cupê pahhi catêjê to cuprõn, cute
me ajpẽnpar, ne me Pahpãm jàmcjên xà ata to me ipintuw prãmte. Mã
mehcunea Xarômãw te kẽn te Pahpãm mã hõ pyxwỳr xà ata cuna mã me
xa ne me hõmpu.
Mã cute côjkwa mã hũhkra pẽr, ne Pahpãm mã ihcakôc, ne cumã:
— Hàpà, me ijõ Inxũ Cati,
apê Ixaher catêjê cuneaPãm Cati,
ne nee pjê mecôjkwa caxuw jũm hamreare,
ne apyxit peaj ca ampo cunea to ahimpej.
Ne amã me ikĩnti.
Ne ca ha me akwỳ mã ampo na amji to, ne atỳj to.
Ne por me hĩcunea to ame akĩn atajê mã,
ca ha ita kam,
pom pê ca inxũ Tawi xwỳ mãampo na amji to awjahkre ata,
ca ha atỳj imã to.
Ỹhỹ, Ixaher catêjê Pãm Cati,
pom pê ca inxũ Tawi xwỳ pê amã hàpên catê mã ampo na amji to
awjahkre ata,
ca ha atỳj imã to.
Quê ha Tawi kra nõ te gõ prya kôt ipa,
ne cute amã ampo na prãm atajê pit ton to ipa mã impàràpên,
quê ha ihtỳj cupê pahhi.
Ne ampeaj kam acati,
na quê nee côjkwa ita acahuc nare,
ne quê ha nee hanea ne ikre itaacahuc nare cakrô,
ca atỳj gõtpê me ipupu.
Ne wa ijõ Pahhiti, amã icakôc,
ca atỳj ikampa,
ne caxwa me amcro kam ma gũrkwa ita pupu.
Ampo na? He ca ramã ate atỳj ita ri apu apa na amji ton.
MAM PAHHI CATÊJÊ JÕ KÀHHÔC 8
Ipê amã ijàpên catê,
wa ita ri hãn ne amã icakôc,
ca atỳj hãn ne ikampa.
Ne quê hãn ne Ixaher catêjê pê me akwỳ ita ri,
gũrkwa ita kam, me amã ihcakôc,
ca atỳj côjkwa rũm me kampa.
Ne atỳj cute mehkên tonatajê to impej,
ne to tojnõ ne hicu hiahpuro — hajỹr.
Pê Xarômãw pahpãm cahàc kĩn ita to apu amji to kên
e pê Xarômãw ramã hĩ tỳj tu ne hakràj cati, ne ajte
amji pê Pahpãm tohapac kêt to mõ. Ne pê hũm Tawi xwỳ
Pahpãm par pejti ata kaj na apu to.
Pê Xarômãw pjê jàhtôa jõ cuprỳ me hikwa. Ne pê pyjê jàhtôaatajê,
nee ampeaj kam Pahpãm tĩar kôt ame ipa nare, ne pahpãm cahàckrekà
mãr quênee pyjê cahkrit pê Ixaher catêjê nareatajê me, ame hikwa nare.
Nãmri quê ha me cupêPahpãm na mehkwỳ nare atajême ame hikwa na,
quê ha cama mehprõ itajê pahpãm cahàc krekà wỳr mempjê to apkjê,
cupate pê Pahpãm ramã me cumã harkwa ta, quê me cupêPahpãm na
mehkwỳ cahãj pit me, ame hikwa.
Pê Xarômãw ajte, cute mam me amji kam hapac xà kôt, ihprõ to hàhtôa
to hàhtô, ne hanea ne pyjê kwỳjàhtôa ne to ihpahàm nõ, pê hũrkwa
kam mehkrĩ. Ne mehprõ atajê pêamji kôat me Xarômãw to me Pahpãm
curê xwỳn, ne pea ihwej. Mãmehprõ itajê te amji kôat Pahpãm cuna
mã Xarômãw te pahpãm cahàckrekà kĩn na me ton, pê hũm Tawi xwỳ
Pahpãm kam hapac pejti ata kaj na.
Pê Xarômãw prõ itajê mã kẽn te me hõ pahpãm cahàckrekà itajê mã
ahpỹanre na hũrkwa pyxwỳr pa, cute kamamehkĩn prãmte. Ne me hõ
pahpãm cahàc krekà atajê te amji kam me hapac xà kêanre, ne mehaprỳ
te, Axarot me, Camot me Moroc. Ne pê ajco cute amji to me pahpãm
cahàc kêanre krekà itajê cajpuaw prãmte, ihtỳj me ahkrareto me capa,
mehtĩr kwỳa kam.
Mã Pahpãm apu Xarômãw kam incryac toincryc. Ampo na? Nee hipêr
apu Ixahercatêjê Pãm Cati pê Pahpãm jarkwa kôtipa nare, ne mehprõ
atajêa kôt apu ipa na ri. Cwỳrjapê ri Pahpãm te cumã harkwa to:
“Ca nee ite amã amji ton xà na,
pahte ajpẽn par xà ata to amji japackre nare,
ne nee ite ampo na amã ijarkwa ata par nare.
MAM PAHHI CATÊJÊ JÕ KÀHHÔC 11-12
Cwỳrjapê wa ha nee amã akra to, meakwỳ mã pjê cunea jõ pahhi
Quê ha me akwỳ kwỳa ajpẽn cuna mã mehcuhhê,
ne me ajpu, ne ihtỳj amji to me ajcokjê.
Na wa ha me amã pjêjipô,
mãr quê akra pê pjê jĩkjê jõ pahhi,
quê ha ajteare mã jũm to ihhimpej” hajỹr.
Xarômãw xwỳ himpej xà picapôn xà
Ne pahhi Xarômãw tyc jirô pê mã ri Canãn jõ pjê to ihhimpej xà ata
picapôn, ne kỳj rũm hĩkjê ata japrỳ pê Ixaher, ne harã mãhĩkjê ata japrỳ
te Juta. Ne Juta jõ pjê jõ pahhi ata pê ri Xarômãw kra, ne Ixaher jõ pjê jõ
pahhi ata pê ri ajtea mã jũm ita.
ME HAPACKRE XÀ
Ỹhỹ, Tawi xwỳ kra krã kreti japrỳ te Xarômãw xwỳ pê Ixaher catêjê jõ
pahhiti catia, ne cute ihkrã kreti kôt ihkàhhôc to incrê ne ihhôc. Ne mam
ita japrỳ te Xarômãw Te Me Hapackre Xà Jõ Kàhhôc (Me Hapackre
Xà). Ne kaam ri Pahpãm jarkwa kôt, cute me pamã, pahte amji to me
pahhimpej to me papa to hahkre. Ne pahte amji mã me Pahpãm cupa to me
Ne ihkôt ihkàhhôc nõ ita ri Xarômãw te ramã ihwej tu kam, cute me pamã
ihhôc. Ne me pamã me pahkamPahpãm nare kam, ihcunea na me pahkôt
hamreare na to hahkre. Cwỳrjapê ri ihkàhhôc ita japrỳ te Xarômãw Te
Ampo To Hahkre Xà Jõ Kàhhôc (To Hahkre Xà).
Ne ihkàhhôc crê ita kam ri cute me hikwa tuw jõ increr na ihhôc, cwỳrjapê
ri ihkàhhôc ita japrỳ te Xarômãw Crer Xà Jõ Kàhhôc (Xarômãw Crer Xà).
Pê Pahpãm Xarômãw mã cute amji jahkre pej catia ne cugõ, cute ihkên
tonxwỳjrea na. Ne ita caxuw Me Hapackre Xà ita kwỳ mã he.
Me hapackre xà itajê ri ampo cunea caxuw impej
Pê pahhi Xarômãw xwỳ pê pahhi Tawi xwỳ kra, ne cupê
Ixahercatêjê jõ pahhiti. Ne pê ihkrã krea to ihkrã kre, mehcunea
jirôa pê, neajco cute me hapackre xà jarẽ, ne ahna ihhôc. 2 Ne cute
me pajapackre xà itajê, ihtỳj me pahkrã kreti me, cuteme pajapackre
xà impejti itajê jahkre pej na me pahtehcajpa, ne hanea necute me
pajapackre xà kam me pajapac jahkre kêatre atajê jahkre pej na,
mepahtehcajpa. 3 Ne cute me pajapackre xà itajê, ihtỳj ihcunea na catyt
kam pahteamji to me papijapar pejti to me pamã hahkre. Ne hanea ne me
me papa to mepamã hahkre. Ne pê Xarômãw xwỳ mã, cute me amji kam
me hapac xà impejtito me ipa na me to prãm, na pê me hapackre to hane
ME HAPACKRE XÀ JÕ KÀHHÔC 3
Xarômãw mã ampo cunea jahkre pej na me to prãm
Imã me cupê ampo jahkre kêatre atajê te me ampo cunea jahkre pej na
me to prãm. Ne imãcormã mentuwre, mehkà to me ipa atajê jũpar pejti
na me to prãm to, wa me cumã mehkrã kên cawpa to ipa. Ne imã catyt
kam, cute amji kam mehapac xà to, amji to me ipijapar na me to prãm.
5-6 Ne por ramã mehkrã kre atajê ri, cute mehkrã kreti to me amjimã me
ipicamẽn na, imã me to prãm. Ne imã cormã cutemehkrã kre itajêto me
hahkre, ne caxwãm catia mã me hũpar na, imã me to prãm, cwỳrjapê wa
itajê cunea na me cumã ihhôc.
Cu ha amji mã me Pahpãm cupahti to me papa
Ỹhỹ, ca ha akrã kre to prãm, ne mam cati mã Pahhiti pê Pahpãm
toamji mã ahimpej to apa, ne amji mã hũpahti to apa. Ne nee apê, por
cute me amji jahkre kêatre te ma ame hũpar pejti caca atajê pyràc nare.
8-9 Ne anã me apãm te amãampo to hahkre xà atajê na, ca impar to
impeaj ne. Quêha mehcunea ahna me apupu, ne me gahkre pej, ne apejti
na amji mã me garẽ.
10 Quê ha jũmjê krã kêanre atajê kwỳ me acapi prãmte, cute me amji
kam hapac xà kêanre ton xà ata wỳr me gato, ca ha ma apu gitõt. 11-15 Quê
— Hacme ne amji kĩn ata na ame jũmjê cura, ne ame cupê ampo kwỳ
to ahkĩ, ne amji mã ame toajcrà, ne ahnaa me pajũrkwa to amji mã me
hakràj — hajỹr cakrô, ca ha nee mempar nare, ne nee mehkôt amji ton
nare. Ca ha me cupê ampỳa mã apu apa. 16 Ne pom mehkêanre itajê
mã me hũjarêan kam, cute ampo kên to mehcuranto prãm, ne ihtỳj toa
17 Quê ha pryjara nõ te, ate cumã to catêc xà inxôr na apupun na, quê ha
nee hỹrmã ihtẽm nare, ne ma tẽ ne hawrya ne apu kwỳ. 18 Ne me hũmre
itajê te ihtỳj mehkwỳ mã me catêtêc xà jaxôrna amji to me hane, ne aracri
to me ipa itajê, quê ha ihtỳj jũm me hipej xà kêanre to me hipej.
Mentuwjê japackre xà
Ỹuỹ me ikra, nee ca ite me gapackre xà ita to amji pê me gapac kêt
nare, ne ite me amã ijarkwa jirên itajê, ca ha amji mã me huwahi.
2 Ampo na? He quê ha ihtỳj ate amji to me apijapar to me caku jàhtôa
na, me atehcajpa. Na ca ha ate ihkôt me ampo ton to me hahkre na, quê
ha ihtỳj ihkôtme amã ampo. 3 Ne quê hõtpê amã mehcunea kĩnti ne, ne
ME HAPACKRE XÀ JÕ KÀHHÔC 3
hanea ne jũm mã ampo to awjahkre, ne atỳj ate amji ton xà ata na amji
jarkwa na amji par to apa. Ne hõtpê ita to apa to, nee amji pê gapac kêt
nare. 4 Hõ, ca ha ate hajỹr to apa na, quê ha Pahpãm ihtỳj ato impej.
NePahpãm me, mehcunea, quê ha me garẽn pejti to me ipa.
5 Ca ha gĩ cunea to Pahpãm tĩr rohnỳtti mã ata kam gapac to impeaj to
apa, ne nee ca amjia kôt akrã kre na amji ton to apa nare. 6 Ne ca ha ate
ampo ton xà atajê cunea kam amjicaxuw Pahpãm cukij na, quê ha ihtỳj
amã hõ prya jahkre.
7 Ne nee ca ate amji jahkre pejti na apu amji to hajỹr nare, ne cama amji
mã Pahpãm tĩr rohnỳtti mã ata cupa to apa. Ne nee ate ampoto ihcupan
xà atajê nõ ton nare.
8 Ca gõtpê mehxêt cahê xà pejti to amji mã axêt cahhê, mãr quê amãto
incri, ca quêt acapẽnti na apu apa, ita jĩkjê na, ca ha ite amã ate ampo
ton xà na ijũjahkre itajê kôt ate apa na, quê ha ihtỳj amã, ate amji kam
gapac xà kêanre to impej.
9 Ne Pahpãm mã ca ha impejti to acakôc to apa. Ne cumã mam gõ pjê
kam gàprà kam gõ atajê jõr to apa. 10 Ca ha ate itajê to hajỹr na, quê ha
gũrkwa kam amã arỳjhy hipu tu ne, ne ampeaj kam gõ pur kamamã pĩxô
hàhtôa to hàhtô, quê ihhêaj togũrkwa nee amã cahuc nare.
11 Ikra, quê hãn ne Pahpãm pê Pahhiti ata gũpar pejti xà caxuw, amji
mãato ihhimpej xà to, ca ha ate kam gapac nare na, quê ha ihtỳj akàj
kampa, ne cute amji to amã hahkre na amji mã to hane. 12 Nãmri Pahpãm
pê Pahhiti ata mã mehkĩnti atajê to ihtỳj hàpên xà tonto ipa, ahnaa mã
me hũmjê amji mã mehkra to impejti prãmte, hãn ne mehkra to me
hàpên to me ipa he, me hũpar prãmte. Ampo na? He cumãmehkĩnti na ri
ihtỳj me to hajỹr to ipa.
13 Ne por mehkrã kreti atajê ri me hakryti, ne ihtỳj me cumã ampo
cunea kôt hakop jahkre pejti. 14 Ne pom mehkrã kreti itajê mã ri ihpore
cati ata me, kẽn prà tepti pêôr atajê jirôa pê cati ne impej, ne ahna hĩ
jàhwỳrti. 15 Ne pom me hũpar te amji jahkre pejti itajê ri me hõkre xê xà
pràti itajê jirôa pê impej. Nepom cu amjia kôt ame ampo pejti na prãm
itajê, neeimpej te me pahte amji kam me pajapac xà impejti ita cahuc, ne
to ipipẽn nare.
16 He me pahkrã kreti ita ihtỳj caku jàhtôa kam, pahte amji to
papijaparna me pahto, ne hanea ne me pajakràj na me pahto, ne
mehcunea te me pampejti na me pahpupun na me pahto. 17 Ne me pahkrã
kreti ita ihtỳj me pamã pahte amji mã, pahte amji kam me pajapac
xàkĩnti ata na me pahto, ne ihtỳjcatyt kam, me pahcarĩcti kam, me pahte
ampo cunea ton xà atajê na me pahtehcajpar to ipa. 18 Ne por ampeaj kam
me hũpar te amji jahkre pej krã kre atajê ri me hakrya to me hakry, mã
ihtỳj mehkrã kre ita me cumã cute amji kam me hapac xà jõr to ipa.
ME HAPACKRE XÀ JÕ KÀHHÔC 7
Pyjê xyre pijapit tête mentuwjê japackre xà
Ỹhỹ ikra, ite amã ampo jarẽn itajê to amji japackrea ne, ne nee
jũ caxuwite gapackre xà itajê to gapac kêt nare. 2 Ne pom wa amã
ampo jarẽ itajê, ca ha to, ne atĩar na amji to apijaparita na. Ne ite amã
ampo to hahkre itajêa kôt, ca ha amji to guphê to hanea, pom ca ato to
guphê he. 3 Wa amã ampo jarẽ itajê, ca ha akrãa kam amji mã anõ, ne ma
gĩ cunea to, amcro cunea kam, gàpên xà cunea kam to amji japackre. 4 Ne
ate ampo jahkre pejti ita to, ca ha ihhêj rũm amji mã atõj, ne cahi na apu
cume ajwar apu apa. 5 Quê ha pyjê inxyre kêanre atajê pê ampỳa mã ato
ajrõ. Ne pyjê te mehhêj xi to me hũmre mãamji to hàkjêr prãmti atajê pê,
ampỳa mã ato ipa.
Cahãj xyre pijapit te amji kam hapac xà kên
Pê wa jũ ata caxuw ijũrkwa jarkwa mã xa, ne apu rĩt. 7 Ne mentuwjê
jàhtôa ne me hõmpu, por cormã mehkrã kre nare atajê kwỳ. Ne ite mehnõ
pyxit krã nare ata mã icator ne hahkre pej, ne ampeaj kam ri ihkrã nare.
8-9 Pê mentuwjê nõ itaapu krĩ cape na mõ, pry japôj na, ne ma, por jũm
cahãjihkrĩ ata jũrkwa cahi na mõ, mã ramã ahna caxwa to mõ. 10 Mã
pyjê nõ inxyre pijapit te amji kam hapac xà kêanre ata te ihkà impejti
nõ ata mãamji jaxàr, ne ma cuna mã mõ, ne cute me ajpẽn cajpar. 11 Ne
cahãj xyre pijapit ata pê amji wỳr me hũmre na hàhwỳr catê, na pê nee
ihpahàmnare, ne ihkrãhhia kam ajco me hũmre cukij, ne ma ajco krĩ
cape na apu ipa. 12 Ne hãn ne ajco pry japôaj na hirãa pê ame hikaj to ipa,
ne por jũ ri me hũmre me cuprõ ata ri, hirãa pê ame hikaj to ipa.
13 Ne mentuwjê nõ ita cator, mã cute impỳn ne cahôr, ne ihcakôc xà na
ihpahàm nare ata to cumã:
14 — Ita caxuw imã amji kĩn jõ catia ne hàhhuc, ne imã hĩa to hĩ.
15 Cwỳrjapê wa ajpên apu gapên to mõ. Ne wa tee apu acajpar to prãmto
ipa. Ne hamre, ita caxuw pahte ajpẽn cajpar! 16 Ne ramã ite, por ihneat
rũm cupẽhkà impejti krorti cator ata to panõr xà cahty. 17 Ne ite ampo
cacô cuxwati ata to panõr xà ita cuxwa. 18 Ajpên ikôt mõ, cu ha ita kam
amji to pahpahàm nõa to apẽ, ne ajwar ajpẽn pyrên pajakryti ne. 19 Ipjê
nee ijũrkwa kam apu mõr nare, ne ma ihtẽm xà jũwrya wỳr amũ tẽ. 20 Ne
cute ihpore catia ne ipyr ne amũ to tẽ, ne quê ha jũ mã amji to amcro to,
ne cormã hacpỹ ne amji jaxà — hajỹr.
21 Ne cute ihhêj xi xà atajê to ihcajpẽar prãmtecama cumã ihhêj xi. Mã
pea cute ahna amji caxàr. 22 Ne ahna ahtũm nare mã ma ihkôt mõ, ne
ME HAPACKRE XÀ JÕ KÀHHÔC 7
pry te catêtêc xà wỳr apu ipicahur. 23 Por curi ampo te hapôc tu xà ata
wỳr. Ne ihhêj rũm cupê cuwênre te ihpro xà na, nee amji jahkre pej nare
kam apu imprar ata na, pê wa hõmpun to hane.
24 Ikra, ita caxuw ikam gapac to impeaj ne, ne ma ihkôt hakop, pom
wa amã ampo jarẽ itajê kôt. 25 Ne nee amji na pyjê nõ te hajỹr ata jamãr
quê apê gĩ te amji kam hapac xà pyr nare, ne nee apu pyjê te hajỹrjê kôt
apa prãm nare. 26 Ramã me hũmre kwỳ te pyjê nõ ata cwỳrjapê amji na
mehpahàm catia incwỳr. Ne ramã incwỳrjapê mehtyc atajê jàhtôa, ca nee
me hàhtô na me cahyt par nare. 27 Ca ha ate pyjê te hajỹrjêjũrkwa wỳr
apa na, ca ha ramã mehtyc jõpjê wỳr, ca ha apa, ne amã gõ pry hatujre
Pahpãm te amji jahkre pej catia
Pahpãm pyxit peaj ne cute amji jahkre pej catia to cati. Ne cumãa
ri jũ mã pahte amji kam me pajapac xà ata na me pajahkre pej. Ne
cupêari me pahkrã kreti to cute me pamã hahkre catê, na cu catyt kam
ihkôt me papajahkre pej.
Pahpãm te amji jahkre pej catia ata pê me hũmre nõ te hũrkwati catia
ton, ne kam amji kĩn nõ ton ata pyràac. Ne cute me hõ jàhtôa to cuprõn,
ne hàpàn xà na me cumã hãm. 3-6 Ne hanea ne cute cumã me hàpên catêjê
kwỳ kujahêc, krĩ cape na, mãame cumã me hàkjêr to me pra, mã cute me
to cuprõn xà caxuw me cumã:
— Me amã prãm, ne me amã kôr atajê! Ajpên ijũrkwa wỳr ame pra
neame apà ne ame ikõ! — hajỹr.
Ita jĩkjê na mã Pahpãm te me pamã ampo to hahkre xà itajê pê me pajõ
pyràac. Ne ihtỳj me pamã to hàkjêr to ipa ne me pamã:
— Ate me amji jahkre kêatre ne me akrã nare atajê! Ajpên iwỳr me
apkjê, ne ite me amã ikrã kreti to hahkre xà ita na me ikampa, ne ateme
amji jahkre kêt itajê mã me hikra. Ne catyt kam amji to me ajpa. Ne me
akrã kreti itajê to me hahkre, ne me hahkre pej. Ampo na? Me akrã kreti
itajêa kôt ca ha quêt me apej pêa mã me apa — hajỹr.
amji kam hapac xà pejti to hahkre, quê ha cama ajte apu akam incryc, ne
ihtỳj apu ato kên prãm. Ca ha ate jũm te hajỹr to impej prãm to apu amõr
na, ca ha caa apu amji to akênjapên to mõ, ne apu apahàm. 8 Cwỳrjapê
ca ha cute me hajỹr catêjê to tojnõ, ne nee apu catàtkrena me acjêj nare.
Ampo na? Nee mã ampo na nare, ca ha ate ampo kên tête cumãn jahpan
xà na, quê ha ihtỳj apu acurê.
ME HAPACKRE XÀ JÕ KÀHHÔC 10
Ne mehkrã kreti te nee mehajỹr nare. Ca ha ampo kên tête cumã, quê
ha ate ampo kên tête cumãn xà ita jahpan xàna, ihtỳj cumã akĩn. 9 Ne me
hũpar pejti catêjê ca ha me jũm japackre, quê ha hipêr me hũparkrã kreti
ata to amji mã me ajcamẽ. Ne me hũmre catyt kam me ipa atajê quê ha
hipêr me hũpar to me ajcamẽ, ne catyt kam ame ipa.
10 Ne quê ha jũmjê amji to ihkrã kreti to prãm, ne mam cati mã amji mã
Pahpãm cupahti to ipa. Ỹuỹ, por jũm amji mã Pahpãm pejti cupa ata, quê
ha ihtỳj cute amji kam hapac xà impejti te Pahpãmcajpuaw ata to amji to
ajpa. 11 Ne mehkrã kreti atajê, mehkrã kre atajêa mehtehcajpa, mã amji to
meipijapar to me irya to me iry.
12 Ca ha ate amji mã Pahpãm krã kre te amji jahkre pejti ata pyr na,
ca ha atỳj to amji mã ampopejti jàhtôa ne to. Nãmri ca ha ate amji pê
Pahpãm krã kreti ita caca na, ca ha me pahcurê xwỳn pê Xatanaj te amji
kam hapac xà kêanreata py ne caa akên mã amji jaxà.
13 Ne Xatanaj ata pê ihhêj rũm jũm cahãj xyre ata pyràac, mã me
hũmre to hapactu to pit mã amji kampa, ne ma apu Pahpãm kôtampo
pej krã kreti itajê to amji kam hapac caca. 14 Ne hãn ne ikre jarkwa
mã ihkrĩ to ipa, ne krĩ cape te amji jacjên kam ipa. 15 Ne hãn ne me
hũmre, cute amji kamme hapac xà wỳr me pra atajê jator to me cumã
hàkjêrto ipa. 16 Ne cute me amji cajpẽr, krã kre nare atajê mã harkwa
— Ajpên ijũrkwa wỳr ikôt mõ, ne ipjê pê ina gũhkra! 17 He, ampo to
me pajàhkĩj itajê ri quêt impej! Ne kwỳr te pro to me pajàhkĩj itajê ri
18 Mã me hũmre jàhtôa ne hãn ne ihtỳj me kampa, ne amji mã me to
hane, ne ma mehtyc xà wỳr me pra, cute me amji jahkre pej nare kam.
Ne ramã me hàhtôa te amji mãmehkên xà ita capi, na quê ha ma jũ
caxuw cuhy tyc xànare ata wỳr me pra.
Ampo kwỳ jàhtôa to me hapackre xà
Ỹhỹ, jũm xũmre mã ihkra krã kreti ata pê, hũm me inxi mã amji
kĩnti ton catê.
Ne ihkĩnte jũm kra krã kêanre, jũpar nare ata pê ri hũm me inxi mã
amji kĩn nare ton catê.
Ne por mehhêj xi xà jàhkĩj kôt amji to me hakràj atajê, mã nee me
hakryti xà nare.
Ne quêt catyt kam me ipa xà ata pê ri me hakryti me, mecaxwãm pê
me carĩcti ton xà.
ME HAPACKRE XÀ JÕ KÀHHÔC 10
Ne Pahpãm pê Pahhiti ata nee hãn ne prãm te mempejti curan na me
Ne mehkên catêjê te amji mã ampo na mehprãmti atajê ri, Pahpãm
ma ame cupê intê, ne intête ame to jũa mã, mempejti atajê kĩnte.
Ne cute me xuwcacati atajê pê ri ampo hamreare.
Ne quêt me hàpên prãmti catêjê mã ri, ampeaj kam ampo mã me to
Ne por jũm ampeaj kam amji kampa ata ri, hãn ne hàprà kẽhkẽn xàa
jõ amcro na ihkẽhkẽ.
Mã hàprà kẽhkẽn xà jõ amcro kam hãn ne hõtxwaa to hõtxwa mã gõr
ata ri, cama ihkĩnte amji na ihpahàm rẽ.
Pahpãm hãn ne ihcunea na mempejti catêjê to impej.
Ne mehkêanre catêjê ri mempejti kĩnte me harkwa pejti kam, cute
amji kam me hapac xà jàprêhti itajê to me amxu.
Me hũmre krã kreti atajê ri, ihtỳj me hakrya kam amji mã, cute me
hapackre xà atajê incwa.
Kĩntee mã, quê ha jũmjê amji to mehkrã kreti pyrentu prãm atajê me
“Wa ramã ite itajê impar jahkre pejtu” hajỹr na, quê ha taa ramã
amjia pê, cute amji kam hapac xà caca to mõ.
Ne por jũm mã cute amji kam hapac xà impejti jahkre pejti ata, quê
ha nee apu amji mã ampo cupa to hajỹr nare.
Kĩntee mã quê ha jũm apu ihhêj xi tomõ ata, quê ha ihtỳj ihkên mã
Quê ha jũm te ampo kên na jũm pupun, ne nee intête cumãn nare na,
quêha ihtỳj jũm ata cama amji mã ihkên to ajcamẽ.
Ne quêt quê ha jũm ampo kên tête me cumãn kam incrà, quê ha cama
mehkwỳ to impejti japên to ipa.
Ne por catyt kam me hũmre cakôc xà impejti ata, ihtỳj mehkwỳ te
catyt kam me ipa na mehtehcajpa.
Kĩntee mã ri me hũmre cakôc xà kêanre atajê, cama mehkwỳ to kêanre
to prãm to me ipa, ne cumã hàwxũn me, me to kên pit jahkre pej.
Ne mempejti catêjê to, nee me hapac kêt xà nare.
Kĩntee mã ri mehkêanre catêjê to, ihtỳj me hapac kêt xà.
ME HAPACKRE XÀ JÕ KÀHHÔC 10
Me pancryc me, pahte me pahkwỳ curê me, pahte me ajpẽn par nare
ita, ihtỳj me papijapu na me pahto.
Ne me pahte me ajpẽn kĩnti ata pê ri quêtpahte me pahkên cunea to
me pajapac kêt xà.
Ne mehkrã kre cakôc xà atajê cunea kam ri quêt me pamã amji jahkre
Ne mehcakôc xà krã kêanre atajê pê ri mehkĩnte cama mehkên mã me
Ne cute me amji jahkre pejti atajê ri, hãn ne amji mã, cute mempejti
atajê pupun xà cunea kôt amji mã me nõr to me ipa.
Ne mehkrã kêanre catêjê ri, mehkĩnte nee me harkwa kôt hakop nare
kam, hãn ne me to ihcakôc to me ipa, ne toa amji mã mehpahàmti
ton to me ipa.
Ne me hakràjti atajê ri, me hakràj te amji kam hapac xàa to me amji
Ne me cupê hamreare atajê ri, mehkĩnte hãn ne me cupêhamreare te
Ne mempejti jàpên xà atajêa, hãn ne me to ajcamẽ.
Ne mehkêanre atajê ri mehkĩnte, pom mam mehkên xà itajê jirôa pê,
amji mã mehkên to me ajcamẽ.
Ne mehhêj xiti atajê ri hãn ne me harkwa hêj xia to mehkwỳ kam
incryc to me amxu.
Ne hãn ne ampo kên na mehkwỳ jarẽn pa, ne amjia kôthãn ne me to
cati to mencràn to ipa atajê ri mehkrã nare.
Ca ha acakôc xà to ihcupan to cati, ca ha amji mã akên xà to cati.
Nãmri ca ha ate akrã kre na, ca ha ma garkwa kên to acakôc na
amjijamã, ne garkwa cakôc xà impej to pit mã acakôc to apa.
Ne mempejti cakôc xà kôt ihtỳj ampo pejti hapôj, ne cupê ihhêj rũm
wakỳre prà pejti ata, necupê ahna hĩ jàhwỳrti ata pyràac.
Ne mehkên catêjê cakôc xà ri ihkĩnte ihkôt hamreare.
Ne por ampo kên tête mehkwỳ mã, mã ahnaa me ampo jicu atajê, quê
ha me hõ pry pejti kôt me ipa.
Ne por ampo tête me cumã, mã nee me hũparnare atajê, quê ha
mehkĩnte me hõ pry cupa ne mehkên mã me acjêj.
ME HAPACKRE XÀ JÕ KÀHHÔC 10
Ne mempejti cakôc xà ri me hàhtôa ne me to impej.
Ne mehkêanre catêjê cakôc xà ri mehkĩnte, ma mehtyc xà wỳr me to
Ne me Pahpãm tĩr rohnỳtti mã ata, ihtỳj caku cunea kam amã ate
amji kam me gapac xà to ipicamẽn to ihcuhhê tu.
Ne jũ wỳr quê iràn xàna, ampo me amã acaca xà te hajỹr xà ita to.
Ne me hàprêhti atajê mã, me hàprê xà ata pê ihhêj rũm me hapactu
xà, ne me cumã ihkĩn.
Jĩkjê na ri, mehkrã kreti atajê mã cute amji kam mehapac xà impejti
atajê, mã hũrên ame hakry.
Mehkên catêjê mã ihtỳj ampo cupaa to hũpa, ne cumã hũpahti ata
quê ha ihtỳj to hanea to, to hane.
Quê ha kôc pahtỳjti ajpên mõ ne cato, ne mehkên to hamre tu.
Ne quêt mempejti krã kreti atajê, quê ha ihtỳj amehcuhhê, quê ha
neekôcti ata jũmjê atajê rẽn, ne me to ihtẽm nare.
Ca ha nee jũ caxuw ampo ton xà ata wỳr jũm te xuwcacati ata
kujahêc nare.
Ampo na? He cute me hajỹr catêjê pê ihhêj rũm ampo cacô te me wa
cahhêc xà, nare, me cupê ihhêj rũm me panto kam cuhy kũm, ne
ihtỳj ihhahac.
Ne por mempejti atajê ri ihtỳj cute me ampo pejti cwỳr xà atajê jikaj,
ne ihtỳj hãn ne me cucwa.
Ne mehkên catêjê te nee me hajỹr nare, na quê ha nee jũ caxuw me
ampo pyr nare.
Pahpãm tĩr rohnỳtti mã ata ihtỳj mempej pytà.
Ne mehkĩnte mehkên catêjê mã ihtỳj mehpahàmti gõ.
Ne por catyt kam me ipa atajê mã ri ihtỳj mehkrĩ xà.
Ne por jũm amji mã Pahpãm tĩr rohnỳtti mã cupahti ata mã, cute
amji to ipijapar xà japjêa to hapjê.
Ne por mehkrã kêanre, ne nee amji mã Pahpãm cupa nare atajê, quê
ha mehkĩnte, cute amji mã me to amcro hyr xà ata japyre mã me ty.
ME HAPACKRE XÀ JÕ KÀHHÔC 22
Ne mehkĩnte mehkêanre atajê pê ri mehkrĩ xà hamreare, ne nee
mehkrĩ kam mencrà xà hamreare.
Ne por mehkrã kre te amji jahkre pejti atajê mã ri, ihtỳj mehcakôc xà
krã kreti to me hapackre xà.
Ne por mehkêan kam ampo kêanre to mehapackre to me ipa atajê,
quê ha ihtỳj mehkên xà kêanre atajê mã me amji gõ.
Me hũmre krã kreti atajê, ihtỳj hãn ne mehcakôc xà kam me hapac
prãmti atajê to, me cumã mehcakôc.
Ne mehkrã kêanre atajê ri ihkĩntecama me harkwa kêanre to mehkwỳ
Me ikampa. He wa ha me amã mehkrã kreti te me hapackre
xà itajê to hahkre. Ca ha ampeaj kam, cute me hapackre xà
impejti itajê to me hahkre, ne ate mehahkre pej na, ca ha ihkôat me amji
jahkre pej. 18 Ne ate to amji japackre xà ata kam, quê ha ampeaj kam amã
mehkĩn na, ca ha atỳj ihkôat me apa, ne toa me acakôc to me apa. 19-20 Wa
ha ita kam me amã me hapackre xà itajê to hahkre, mãr ca Pahpãm to
pit mãamji mã me ahimpej, ne toa amji mã me ahimpej to me apa. Ne wa
ha, ite me gapackre xà te trĩnta itajê na, me amã ihhôc. Quê ha taa amji
to me amã hahkre, ne ihtỳj me gapackre xà impejti to me gapackre. 21 Ata
quê ha ihtỳj catyt kam ate amji kam gapac xà impejti to me apa jahkre
pej na, me atehcajpa. Quê ha jũm te ahna me acukij na, quê ha ihtỳj amã
catytkam, ate me cumã harẽn xà atajê hahkre pej.
22-23 Nee ca ha me cupê hamreare atajê pê hamreare na harẽn xà kôt
ame to kêanre nare. Ne nee cute mehcukij xà kam, cute me amji pytàr
xà caxuw mecupê hamreare atajê to, ame amji to pejpej nare. Côt mã
Pahpãm ihkrĩ rohnỳtti mã ata me hũtà, ne mencwỳrjapê cute me cupê
hamreare atajê mã amji cawpa catêjê atajê to kêanre ne.
24-25 Ne nee me hũmre jàprêhti incryc xiti atajê to ame amji kwỳ nõ
prãm nare. Côt ca ihhêaj to amji mã cute amji kam hapac xà atajê incwa,
neihkôt apu apa, ne nee jũ caxuw cupê acator nare.
26-27 Ca ha nee jũm jũ jahpan xà na, gàmjõr na amji ton nare. Ampo na?
Ca ihhêaj to gàmjõr nare, quê ha ihtỳj cute to new ata jahpan xà na, amji
mã apê gikwa xà cunea to cuto tu.
28 Ca ha nee me aquêtjê te me amã pjê rer ata hyr xà jirô pê to apỳm
nare, ne nee acahê na jũm jõ pjê ata to cupê incri nare.
ME HAPACKRE XÀ JÕ KÀHHÔC 22
Xà ajkĩ jũm te hàpên xà to impejti ata na amãhahkre pej? Quê ha
ahtũm nare, quê ha hàpên xà impejti to cute hàpên xà ton ata na, me
hõmpu. Quê ha pahhicati impej nõ amji mã to cumã hàpên catê, quê ha
na, ca ha ma hàmkrã cati ata na to amji japackrea ne. Ca ha ate
gàpàn cati na, ca ha nee cuna mã gàpàn cati nare. Ca ha nee cupê cute hõ
kur xà ata kur to gũjarên nare. Ampo na? Quê ihhêaj to cute amã ihhêj
prãmte quê gato.
4-5 Nee ca amji to gakràj prãmte, gàpên xà toamji curan prãm nare, ne
nee to pit mã, amji mã ahimpej to apa nare. Ampo na? Quê ihhêaj to gõ
pore ita ihtỳj kam hara to hanea, pom quê hàcti kam hara mã to he. Ne
ma to, ne apê ampỳa mã apu ipa.
6-8 Ne nee ca cute me hakràj cati to pit mã me amjikam hapac atajê
cahê nagàpàn to prãm nare. Ca ihhêaj to ate cahê na gàpàn na, ca ha nee
cumã hõ impejti ata kur to gũjarên prãmnare. Côt mã amã:
— Hipêr incrire ne krẽ — hane, ne cama apu amã ihhêj. Cute hõ ata
jahpan xà naapê ampo catia pyr prãmte ri amã ihhêj. Ca ha ate ihkôt
amji kam gapac, ne atỳj gartecati na, quê ha pea hõ ata jahpan xà na ana
ahwỳ. Ca ha ate hacpỹa mã cumã hõ ata jõr xà na, atỳj to gõjahĩr prãm.
Quê ha ampeaj kam cama akamincryc, ne nee ate cumã acakôc xà ata na
9 Nee ca apu cute me amji mã hamãr nare atajê me, nee catyt kam me
ipa toprãm nare atajê mã, acakôc xà krã kretiatajê to acakôc nare, cute
me apar to mã apu.
10-11 Ne nee ca me huwatĩ atajê pê me hõ pur to gàhkĩj prãmte, gõ pur
hyr xà to apintuw, ne me hõ pur kam hãm nare. Ampo na? He por ihtỳj
Pahpãm me huwatĩ to ajpa, ne me hamã, ata quêihtỳj mehtehcajpa, quê
me ahna apupu ne ate me to amji kam gapac xà ata to ana apkjê, ne to
12 Ampeaj kam cute me amji jahkre pej catêjê te me amã ampo to
hahkre xà atajê na me kampa, ne hahkre pej ne amji mã anõ, ca ha quêt
mã ca, amji krã krea japê.
13-14 Ne nee ca akra japackre jicu nare. Nãmri quê ha cute apar nare na,
ca ha atỳj hũhcatêtêc. Quê ha ate hũhcatêtêc ita nee ihcuran nare. Quê
ha cama to ihtyc xà jahpa.
ijakry, ate acakôc xà krã kreti to acakôc ata pyrên. Ne wa ha itỳj ijakryti
na amji cajpẽ.
ME HAPACKRE XÀ JÕ KÀHHÔC 23
Nee ca mehkên ton catêjê jũ na, cute amehkên ton xà atajê kĩn nare.
Ate amji mã Pahpãm cupahti na, ca ha amcro cunea kam amji to ahcukij.
Ita na quê ha acumam amã ate amji kam gapac xà impejti ne, ne por ca
ampo pejti jikaj atajê, ca ha atỳj acwa.
19-21 Ỹhỹ, ikra xũmre ikampa. Ca ha ate amji jahkre pej na, ca ha atỳj
caxwãm catia mã amji kampa. Ne nee apu cute me côxỳhti xenti catêjê
kôt apa nare, ne nee ame hõ to mehtũm prãmti jàpàn catihti atajê kôt me
apa na me amji to prãm nare. Ampo na! Pom cute me côxỳhti xenti atajê
me, caxuw me hàpàn catihti atajê, ampeaj kam me hõtxwa, mã cama me
hikwa ne ame gõr. Ne me cupê ampohamreare, mã mehkà kêanre kam
22-25 Apãm kampa, cute gapackre xà atajê cunea na. Ampo na? Ate
impar na ri amã impej. Ne anã krã kreti ata, ca ha atỳj kampa, ne nee ca
ramã ihwej kamapu impar caca nare. Ne por ampeaj kam ampo pejti to
hahkre xà atajê, ca ha kampa, ne amji mã huwahi, ne catyt kam apejti
na apa, ne nee jũ caxuw amjipê to gapac kêt nare. Por me hũmjê nõ mã
ihkra xũmre te catyt kam ipa, ne ihkrã kre ata, quê ha ampeaj kam hũrên
hakry. He apyrên apãm jakryti nato, quê gũrên hakryti ne. Ne anã to
hanea, ne cumã amji kĩnti jakryti to.
26-28 Ỹuỹ ikra xũmre, acaxwỳn cunea to, ite gapackre xà itajê kôt ca amji
to, ne ampeaj kam ahna ikampa. Ne mempijapit pê ampỳa mã apu apa.
Nãmri me cupê me gõ pry tête me akên mã me arẽn catêjê. He me cupê
ihhêj rũm aracri cute me apê ampo tohàhkĩj catêjê pyràac. Ne cute me
hũmre jàhtôa ne ramã me cumã ihhêj, côjkwa kam Pahpãm me, mehprõ
mã cute mehhêj prãmte.
29-35 Jũm mõrmõ hĩ kam cute amji pupun xà kêanre me, ihkàj xà te
cumã hipu? Mẽr jũm mã ihtỳj ame ipijapu xà mã incjêj to ipa, ne mehkên
Ne mẽr jũm mã hõtpê into kàhtuhti ita na apu ipa? He jũm nare, por me
hũmre nõ me hàkrun xà kam apu ipa, ne cormã mã ihtỳj ajpẽn caxuw
côxỳhti to ajcacwa, ne to ikõ ata te ri hajỹr.
Ne nee acuhhê ne mehkõm xà kam ampo cacô xỳre jiwrỳhti ata pupun
nare, nãmri ampeaj kam hỳ pahtỳj. Ampo na? Quê ha ihtỳj itajê cunea
jicu xàa kam hacpỹa mã cupê cagã kêanre ata pyràc, ne ihtỳj axa ne
Ca ha ampo te jũa na ata pupu, ne atỳj garkwa te amji jahkre kêatre ata
nõ to acakôc. Ne ato kam waj akam tẽ, ca ha apê ihhêj rũm cô harô to
imprar kam, pàr kre kam me ipaatajê pyràac, ne atỳj ampo kam garij to
apa, ne to amji jahyr to apa, ne atỳj apu apỳpỳm to mõ. Ne ampo na mã
ca ha apy ne ahna amji juwahi?
Ne ana ahtũmre, ca ha cormã jũm ata te acahhyr na amji cajpẽ, ne amji
mã garkwa to:
ME HAPACKRE XÀ JÕ KÀHHÔC 23
— Mõrmõ jũm aracri apu icahhy, wa nee ite ikàj xà nõ na amji cajpẽr
nare — hane. Ne cormã akrã ajrõ, ca ha amji mã garkwa to:
— Jũ caxuw wa ha ajte ikrã impej ne xa? Wa tee apu ixãm to hahkre.
Wa ha to xa neitỳj hipêr ihkwỳ incrire ne to ikõm prãm — hane.
Nee apu mehkên catêjê jũ na mehkên kĩn nare, ne nee ame to
amji kwỳ prãm nare. Ne mehkên catêjê me hàprê to pit mã ame
amji kam me hapac to me ipa, nemehcakôc xà kên to pit mã mehcakôc to
3-4 Ca ha ate ampo pejti to acukrêj to prãm na, ca ha xa akrã kreti to
gakràj, ne cormã ampo pejti pê acukrêj atajê to gakràj. Hõhõ, ita na caha
me akra te me amã ampo na prãm xà atajê cunea to me cumã, ne me
5-6 Ne quêt mehkrã kreti ita ri mehhi tỳj jirôa pê impej. Ca ha jũ caxuw
apijapu prãmte me ipijapu catêjê wỳr axà, ne nee amji pê cute me amã
ihkrã kreti to hahkre catêjê atajê to gapac kêt nare, mãrquê me amã akrã
kreti to hahkre. Quê me amã ampo to hahkre catêjê mehàhtôa to me
hàhtô, ca ha cute me ampo to hahkre xà itajêa kôt atỳj me hirô pê xa.
nare, cwỳrjapê ca ha nee cute amã ate catyt kam ampo to hahkrexà na
ihwỳr nare. Ampo na? Ampo to quê amã hahkre?
8-9 Por me hũmre hãn ne mehkwỳ cuna mã amjimã, cute amji kam me
hapac xàkêanre capô, mã ahna me hahkre pej, atajê ri hãn ne mehcunea
kam mencryc, ne me cupê ampo kên cunea xakat. Ne por mehkrã nare
atajê cakôc xà kêanre, mã hãn ne ihtỳj mehkên mã me curẽ. Ne por
mehcunea ihtỳj ame cumãn to, me cumã me hàhcahhõn to me ipa atajê
kam ri, mencryc pit.
10 Quê ha akam ampo kên te cator xà ata kam, ate kam akrã pictor tu
na, ca ha apê jũm peacre caprĩ xàre ata.
11-12 Ne por cute me jũm curan xà caxuw me cupjê ata, ca ha ajte
mehtehcajpar ne me hũtàr tohahkre xà kaj na, ca ha ajte ahna me amji
— Xà aracri ite amji kam ijapac xà, wa ajte ihcote naaxà? — hajỹr na,
ca ha atỳj Pahpãm te me pahcunea mã, me pahte amji kam me pajapac xà
pupunna, me to amji japackrea ne. Ampo na? He quê ha ihtỳj Pahpãm te
ampo kên na me pahpupun xà atajêajahpan xà na, me pamã me pahkên
atajêa to amgõ.
13-14 Ỹuỹ ikra, pen ca ku, ne inxôti ita na ihcajpẽ, quê ha acajpuaw.
Ahnaa mã ca me pen cajpẽ mã garkwa kam inxôti he. Jĩkjê na mã, ate
me amji jahkre pej krã kreti ita me acaxwỳn mã impeaj to impej. Ca ha
ME HAPACKRE XÀ JÕ KÀHHÔC 31
ate to hamãr na, quê ha acumam amã ate amji kamgapac xà cunea amã
ihkênre nare. Na ca ha nee amji pê ate hikaj ata to apictor prãm nare.
15 Ne ca, me hũmre nõ kêanre ita! Nee ca apu hũmre krã kre te amji
jahkre pejti ata jũrkwa wỳr arĩt nare, ca ate cupê ampo pytàr, ne cupê
ipyr prãmte, ca apu hỹrmã rĩt. 16 He mehkrã kre catêjê ihtỳj me hipy mã
me acjêj, ne hõtpê hacpỹa mã mempej mã me acjêj, ne mehcuhhê. Ne
mehkên catêjê, quê hamehkĩnte mehkên kam mehpahàmti atajêa kam me
17-18 Pahpãm ihtĩar ihkrĩ rohnỳtti mã ata mã mehkêanre catêjê to hamre
ca ha nee ame acurê xwỳn kên xà kam mehpahpahàmti atajêakam me
hamre atajê pyrên ame gakry nare. Mã Pahpãm ahna me gahkre pej, ne
ahnacumã me akĩn nare ne, quê ihhêaj to cute gahpan xà na acurê xwỳn
to kên xà ata jicu.
19-20 Ne nee cute ame to kên xà kôt, cute amji to me cati atajê jũ na
apu akrihkrit nare. Ne nee me hũ na amehkên to atajê kĩn nare. Ne cute
mehkên ton catêjê cumam me cumã, nee cute me amji kam hapac xà
impejtihamreare. Ne ihhêj rũm me cupê ramã ihpôc xà tyc xàa wỳr, ne
ihpôc crire ne.
21-22 Ỹuỹ ikra, he amji mã, por Pahpãm tĩar rohnỳtti mã ata cupaa ne,
ne amji mã pahhi catêjê cupa. Ne nee, por ame pahhi cuna mã, ame kam
incrycatajê mã acjêj nare. Ampo na? He Pahpãm pê Pahhiti, quê ha cute
me hajỹr catêjê to hamre, me mõr pejti kam.
Me hirôa pê me pahprõ pejti ita
Ỹhỹ ikra, ita caxuw wa ha aprõ na ato ihimpej, ne amã to
hahkre. Pyjê jàhtôa to hàhtô, ne jũ wỳr ca ha uu ne me catàtkre
na aprõ nõ impejti ata mãacator pyrentu. Nãmri ca ha ate me catàtkre na
cumã acator na, ca ha amji mã huwahi toimpeaj ne, nãmri ihpore jakôtti
ita jirôa pê impej. He me pahprõ pejti te hajỹr, pom quê ite me amã ampo
jarẽn itajê he.
11 Mã ramã impjên te hĩxi pejti ita pupun pejtu ihcunea na, na rinee jũ
caxuw cupê ampo hamreare nare.
12 Mã amcro cunea kam, cute amji kam hapac xà cunea kam to impejti
to ipa, rỳ jũcaxuw cute apu amji pê to kên nare.
13 Ne hõtpê ampo cunea to hàpên to catia to ipa, ne mehkra mã cupẽhkà
te mehkà ton to ipa.
14 Ne cupê, pom hãn ne pàr kre hũwry catia pĩn ampo to ipa atajê pyràac,
ne hũwry catia pĩn hãn ne hũrkwa wỳr amji mã hõ to hapôj, mehkra wỳr.
ME HAPACKRE XÀ JÕ KÀHHÔC 31
ma cumã hàpên catê pupu, ne hamãr to ipa, ne ma cumã harkwa jirê, ne
to ihhimpej to ipa.
16 Ne por hàpên to ipa ita jõ porea to, me cupê amji mã hõpjê jũhkà, ne
kam amji mã pĩxô pejti kre to ipa.
17 Ne hàpên xà cunea caxuw ihcuhtỳjre.
18 Ne cumã hàmjixur pejti na hahkre pej. Na ri ihtỳj to hĩ to ahwỳa to
ahwỳ. Ne ampo pej pit japrôr toipa, ne hãn ne hàpên to caxwa rytu.
19 Ne taa amji mã to cupẽhkà hy, ne amji mã to ihkà.
20 Ne hãn ne me cupê ampo jamreare atajêtehcajpa, ne me cumã ampo
jõr to ipa, ne amehàhwỳr to ipa atajê mã ampo jõr to ipa.
21 Quê ha krya to kry, quê ha nee apu amji mã hũpa nare. Ampo na?
Ihtỳj mehkra mã mehkà.
22 Ne ihtỳj amji mã me hàhpro xà to, na ri ihtỳj taa amji mã ihkà
hẽrhẽtre tỳjre ata to, ne to ihkà.
23 Mã mehcunea amji mã mempjên pejti na harẽ, ne ihtỳj amji mã me
hũpa to me ipa. Ne ampeaj kam me cumã cati, hõ krĩ ata kam.
24 Ne ihtỳj ahhy, ne cute me hũhkàr catêjê mã ihpore na to ahpa.
25 Ne catyt kam ipa. Ne nee cumã cute amji to ipijapar cupa nare, ne
cumã ahna mehpahàmti xà.
26 Mã ihcakôc xà te amji jahkre pejti, jàhcaprĩhti to ihcakôc to ipa.
27 Ne jũ caxuw apu xuwcaca nare, ne ihtỳj mehkra jamãr to ipa.
28 Mã mehkra amji mãme harẽn pejti to me ipa. Mã impjên ihtỳj amji
mãhĩxia jarẽ, ne amji mã harẽn to:
29 — Mehprõ kwỳ kên nare cakrô, ca me hirôa pê apê iprõ
impejti — hane.
30 Ỹhỹ, ikra, pyjê jĩ cunea na impeaj to mempej cakrô, quê ha impejti ita
ihtỳj jũ caxuw ihwej, ne ihcunea na impejti ita hamre.
Ne por pyjê kwỳquêt amji mã Pahpãm tĩar cupahti atajê, quê haihtỳj
quêt amji mã mempejti na me harẽn rohnỳtti mã.
mã to impeajne, ne hãn ne cumã garkwa to:
— Ihcunea na imã akênre nare gàpên xà me, acakôc xà cunea kam. Mã
mehcunea amji mã me garẽn to impejti to me ipa — hane. Hamre.
ERIJ ME ERIXÊW
Pê Pahpãm Jarkwa To Me Cumã
MEHCAKÔC CATÊJÊ
Ỹuỹ, pê Xarômãw tyc jakàn pê ri, pê Ixaher catêjê jakrã te tôxi itajê amji
tome ajcapô. Na pê me hakrã te tej itajê amji to me kỳj catêjê, ne kỳj rũm,
Krĩrĩtpej jõ pjê kam me Hĩpôjajo jõ pjê kam me ahtwỳ ne amehkrĩ. Ne cute
cormã amji mã me haprỳ to Ixaher catêjê.
Ne me hakrã pijakrut itajê te ri amji to me harã catêjê, neharã mã Juta
jõ pjê kam amehkrĩ, ne cute amji mã me haprỳ toJuta catêjê. Ne hõtpê me
hakrã te tej atajê pĩn Ixaher catêjêjàhtôa ne ma Juta jõ pjê wỳr me ipintuw,
ne curi me cahê na me xa.
Pê Juta catêjê atajê me cupê Tawi tàmxwỳ catêjê to pit mã amjimã me hõ
pahhi. Mã mehkĩnte kỳj catêjê pê Ixahercatêjê atajê ri amjia kôt, amji pê me
hõ pahhi jũrê, ne ihtỳj pahhi na mehkwỳ pyxwỳ.
Ne me ahna ahtũm nare mã kỳj catêjê pê Ixaher catêjê atajê ma ame
Pahpãmcaca, ne ihtỳj me to hapac kêt to me mõ. Cwỳrjapê ri Pahpãm
te mehỹrmã me cumã harkwa to mehcakôc catêjê kujahêc, atajê japrỳ te
Erijme, Erixêw. Mã cute me cumã, cute mehkên ton jahpan xà na mehkên
mã mehàr to me cumã hũjarẽn. Ne Pahpãm jarkwa kôt me hỹrmã mecator,
ne Pahpãm te to ihkujahêc na me hahkre pej xà caxuw, ihtỳj me cumã
Pahpãm carôat kôt ampo na amji to me ipipẽ to me ipa. Ne ihtỳj me hà
caprã ne mehtyc to ihtĩr.
Erij pê Pahpãm jarkwa to ihcakôc catê
uỹ, pê caku jàhtôa jirô pê, kỳj rũm pjê jĩkjê ata pê
Ixaher jõ pjê jõ pahhi nõ ita japrỳ pê Acapê, ne pjê
to ihhimpej itaa to caku to winti ne ihkôt to ajkrut, ne hũm jirôa pê
Pê curi Pahpãm jarkwa to me cumã ihcakôc catênõ ita japrỳ Erij. Ne
Pahpãm jarkwa kôt, ma pahhi Acapê wỳr cator, necute cumã harkwa to:
MAM PAHHI CATÊJÊ JÕ KÀHHÔC 16-17
— Acapê, Ixaher catêjê Pãm Cati pê ri quêt Pahpãm tĩar, na waipê cumã
ijàpên catê, neimã ihkĩn. Wa ite cumã icakôc, ne ihwỳr pejti, mãr quê nee
ta nõ toiwrỳc nare, ne nee cũmpêti nõ to iwrỳc nare ita na, ahnaa caku to
incrê, ate me akwỳ me, me akên ton xà atajê jahpan xà na. Jirô pê wa ha
hipêr ahna ahwỳ, quê ha cormã ta nõ to wrỳ — hajỹr. Ne ma tẽ.
Jirô pê mã ri Pahpãm te Erij mã harkwa to:
— Ca ha acato, ne ma pyt cjêj xà wỳr tẽ, ne curia cô jarare nõ ajpjê ata
ri, ca ha amxu, ne toa ikõ. Wa ha awỳr pryjara kujate, quê ha awỳr gõ
topra, ne amã to garte — hajỹr.
Mã Erij te Pahpãm te ampo na mẽn xà ata na ton, ne ma cô jarare
nahàhhuc. Mã pryjara hỹrmã kwỳr me hĩ to pra, ne to cumã harte,
iràràme pyt cunea kam, mã cô jarare ata to ikõ. Mã ta nõ wrỳc nare ita
kam, cô jarare atacrà. Mã Pahpãm te cumã harkwa to:
— Ca ha ma Xarep jõ krĩ wỳr tẽ, necuria ahtwỳ. Quê ha jũm cahãj pê
impjên tyc mã impijapit ata ato ajpa. Wa ramã cute ato hajỹr xà na, ite
cumã ijarkwa hyr — hajỹr.
Mã ma Xarep jõ krĩ wỳr tẽ, ne krĩ jõ harkwa na cator me ajkaam, cutejũm
pijapit ata pupun, mã apu pĩ to cuprõn to mõ. Mã cute cumã hàkjêr, ne cô na
ihwỳr. Mã ma cô wỳr ihtẽam kam, mã hanea ne cute kwỳr na ihwỳr.
— Wa ha ampeaj kam Pahpãm krac ri amã amji jarẽ, ipê ampo xàr
hamreare, ne imã kwỳr cuhtom pyxit peaj ne nõ, ne caxuw to impê
xàincrire ne xa. Wa caxuw apu pĩ to cuprõn to mõ, wa ha ikra me to
amjimã impê, ne mehkrẽr hiahpuro. Quê ha hamre, ampo wa ha hipêr
me cukrẽ? Quê ha prãm ajwar me icura — hane.
Mã Erij cumã:
— Nee apu amji na atyc cãmjĩ to hajỹr nare, ne nee apupa nare. Ne
to tẽ. Jirô pê mã ca ha cormã akra me amjimã atekjê to. Ampo na? Por
Ixaher catêjê Pãm Cati pê Pahhiti ata te imã atohũjarẽn to hajỹr he:
“Quê ha hõtpê gõ kwỳr xôm cjên xà me, to impê xà cuhhê xà kam, amã
ihcuhhê ita na, wa ha ahnaa hipêr me ta nõ to wrỳ” hajỹr. Ita na ri cute
imã ato hũjarẽn — hane.
Mã cute Erij par pyrentu, ne ma tẽ ne harkwa kôt ton. Ne ihkra ita me,
Erij me, me hàpàn pej ita to cute me putwrỳ jàhtôa. Mã jũ caxuwme cupê
me hõ ita jamrenare. Ampo na? Pahpãm jũ mã to, mã hamre to ipa, ne
hacpỹa mã hipu to ipa, cute to hũjahkre xà ata na.
Ne amcro nõ na cahãj kra xũmreita xà ne ihtyc. Mã inxi te Erij mã
— Hàpà, Pahpãm mã hàpên catê ita! Ampo to mã wa ite? Ca me iwỳr
mõ, wa ite aracri ikên xà nõ ton, mã ca ate hahpan xà na ipê ikra to hy,
mã ipê ihtyc? — hajỹr.
MAM PAHHI CATÊJÊ JÕ KÀHHÔC 18
Mã Erij cumã:
— Hã, caxi, imã akraita gõ, wa ha Pahhiti pê Inxũ Cati mã ihcajrẽn —
hane. Ne cute ihkra ita pỳn ne ma kỳj pê, hõt xàata wỳr to hàpir, ne
hikwa xà kam hir.
Ne cute Pahpãm mã hàkjêr ne cumã:
— Hã, ijõ Pahhiti, ampo na mã ate impijapit te imã ijàhhuc xà jõr ne ito
ajpa itapê ihkra ita curan? — hajỹr. Ne cute intuw ita jipy amji capô to
incrê, ne ampeaj kam Pahpãm mã ihcajrẽn ne cumã:
— Hã, ijõ Inxũ Cati, ca haintuw ita to hacpỹa mã ihtĩr — hajỹr. Mã
Pahhiti te Erij te ahna hàhwỳr xà ita na impar, nehacpỹa ne cute intuw
ita mã carõ kujahêc, mã hacpỹa mã ihtĩr.
Mã Erij te impỳn, ne ma inxi wỳr to mõ, ne cumã:
— Hõmpu he, hacpỹa mã akra tĩr, ne quê ha ihtỳjamã amji to
Mã cute Erij mã harkwa to:
— Ita caxuw wa ampeaj kam apê Pahpãm mã gàpên catê na, ite gahkre
Pê Erij Ixaher catêjê mã Pahpãm carôt na to ajpẽ
Pê Pahpãm ta nõ kujahêc nare to cakuto incrê, ne ihkôt to
hĩkjê. Ampona? Pê nee me Pahpãm jarkwa par nare, ne pahpãm
cahàc krekà kôt pit mã me amji kampa na pê. Jirô pê mã ri Pahpãm te
cumã ihcakôccatê pê Erij kujahêc, Acapê pê pjê jõ pahhi ata wỳr, quê
cumã awjarẽ, mãr quê Carer jõ kẽnti na mehkwỳ to cuprõn tu ne. Mã ma
Erijtẽ, ne cute pahhi pê Acapê mã hũjarẽn.
Mã Acapê te mehkwỳ pê Ixaher catêjêcunea to cuprõn tu, me pahpãm
cahàc krekà pê Paharata mã me hàpên catêjê me, cute Carer jõ kẽnti na
me to cuprõn. 21 Mã Erij te me hàhtôti atajê mã harkwa to:
— Jũ mã ca ha amji to me gàhtũm ry to, ne amji mã me ipijakrut
itajê nõ teamji kam hapac xà nõ capi, ne mehnõ pyxit peaj kôt me amji
kampa? Quê haPahpãm pê ijõ Pahhiti pê Pahpãam to Pahpãm na, taa
mã ca ha me hũnã! Nãmri quê hapahpãm cahàc krekà pê Pahar ata pê
pahpãm na, taamã ca ha me hũnã! — hajỹr.
Mã nee jũm te cumã jũ mãn nare.
22 Mã hipêr me cumã:
— He wa me acatàtkre na, ipê Pahpãm pê ijõ Pahhiti mã ijàpên catê
pyxit peaj neijàhhuc. Ne Pahar mã me hàpên catêjê mã ajte me hàhtôa
to me hàhtô, ne cute me cwatxẽnta ne ihkôt xĩncwẽnta. 23 Hã, ajpên me
pryti xũmti to me ajkrut ne me to mõ. Quê Pahar mã me hàpên catêjê
MAM PAHHI CATÊJÊ JÕ KÀHHÔC 18
amji mã mehnõ capi, ne mehcura, ne me to ihkryj ne tocaxàr xà kam
pĩ ata jipy me haxwỳ. Ne nee ajco, ihkrac ri pĩ ata kam me cuhôn nare.
Wa ha hanea ne ihnõ to hanea ne ihcura, ne to ihkryj, nePahpãm mã to
caxàr xà kam pĩ ata jipy haxwỳ, ne nee ihkrac ri cuhôn nare. 24 Ca ha me
gõ pahhiti pê pahpãm cahàc krekà pê Pahar ata na ahwỳ, jirô pê mã, wa
ha hanea ne ijõ Pahpãm pê Pahhiti na ahwỳ. Ne por quê ha mePahpãm
nõ me pahkampa, ne cuhy kujate, quê ha pĩ ita na cupỳ ne to capaata pê,
Mã ipu na amehcuhhêitajê cunea te ita na me amji caxàr, ne me cumã:
— Pom ate harẽn xà ita na ihkênre nare — hajỹr.
Pê Pahar mã hàpên catêjê cute cuhy kujahêc na tee Pahar wỳ
Jirô pê mã ri Erij te Pahar mã me hàpên catêjê mã harkwa to:
— Ampeaj kam me gàhtô, cwỳrjapê ca ha me caa mam me pryti ita nõ
capi ne mehcura, ne mam me apãm pê me gõ pahhiti pê Pahar ata mã
me acakôc, ne nee me pĩ jakôtata krac ri me cuhôn nare — hajỹr. 26 Mã
cute me pryti ata curan, ne ame ton, ne cute me to caxàr xà ata jipy me
Ne pea iràràtia na, me hõ pahpãm cahàckrekà pê Pahar ata pejti na
me harẽn kam mehtẽm, ne tàkamrỳ cuteme to pyt jàpir to me mõ, ne me
— Hàpà, me ijõ inxũ pê Pahar, me ikampa, pom wa me awỳ ita? Me
ijõ pahhiti, me ikampa ne ajpên cuhy kujate! — hane. Mã nee cute me
kam hapacnare. Mã cute me pryti to caxàr xà ata pu na me hàkrun kam
mehtẽm, mecumã cuhy cator prãmte. 27 Ne cute me hàkruanto ramã me
pahkrã jimoc kam pyt to me hajỹr to mõ.
Mã Erij te me ahna xwỳ kam ihtẽm, ne me cumã harkwa to:
— Ca cormã kyre pê ame acaràr, me acaràr to mehtỳajne — hajỹr. Ne
me ahna ahtũm ryre mã hacpỹ ma mã cute me cumãn kamihtẽm, ne me
cumã harkwa to:
— Me gõ pahhiti pê Pahar ita mã me acaràr to ihtỳaj ne, mãr quê me
akampa. Mõrmõ cormã apu jũm mã ihcakôc, na ri nee cuteme apar nare.
Nare, mõrmõ ma ihkwỳr xà wỳr mõ, nare, mõrmõ ma jũ kamihtẽm xà
ata na tẽ, nare, mõrmõ ihtỳj nõ ne gõr, na ca ha ate mehcujrõn xà na me
akrãhhia kam me cumã me acaràr! — hajỹr.
28 Mã mehkrãhhia kam me cumã me caràr, ne cute amji kam me hapac
xàa na, ihtỳj wapo xwahhihti to me amji jĩ jakep, ne me hõ kruwxwa to
me amjicaxwỳ, ne ajco me amji caprô jaxwỳr to me ipa. 29 Ne cute me
caràr tỳj ita to me pyt to mõ. Mã nee me hõ pahpãm cahàc pê Pahar ata
te mempar ne me cumã jũ mãn nare, ne nee cute me caràr parnare, ne
Pahpãm peaj mã cute me ampo to caxàr xàa kam hàhhuc.
MAM PAHHI CATÊJÊ JÕ KÀHHÔC 18
Pê Erij cute cuhy kujahêc na Pahpãm wỳ
Mã Erij te mehcunea mã hàkjêr to:
— Ajpên me mõ, ne me ina ahtipre ne, mãr ca ahna me ipupun peaj
ne — hajỹr. Ne cormã cute ame Pahpãm mã ampo to caxàr xà hur ata
toimpej kwỳa kam, mã cute ahna me cuprõn. 31 Mã cute kẽn te tôxi atajê
japỳn. Ne kẽn atajê pê ahpỹanre na me hakrã pê Ixaher krate tôxi atajê.
32 Ne Pahpãm jarkwa kôt cute ahpỹanre na Ixaher kra atajê na kẽn te
tôxi atajênõr par, Pahpãm mã cute ampo to caxàr xà to impej prãmte.
Jirô pê mãri hõtpê cute ipu na cô mã hahkwỳn to kre ryre. 33 Ne cute kẽn
jipy pĩ kwỳ jakôt, ne kam pryti jĩ kryj ne hakôt, ne cumã harkwa to:
— Me cô jacjên xà catia nõ to me cwat, ne me to hipu, ne pryti jĩ kam
mehaxwỳ, ne pĩ kam me haxwỳ, ne me to inco tu ne — hajỹr.
34 Mã cute me ton jirô pê, hipêr cute me cumã harkwa to:
— Hipêr kam me cô kwỳ jaxwỳ — hajỹr. Mã cute hipêr kam me
Mã hipêr me cumã:
— Kam me haxwỳr to incrê mã — hane. Mã cute hipêr kam me
haxwỳr. 35 Mã kẽn te tôxi atajê kam prytijĩ ata pĩn, cô ajxwỳ ne tàkamrỳ
cute ipu na kre jahkwỳn ata to hipu.
36 Mã pyt pec kam, cute me Pahpãm mã ampo to caxàr xà to me amji
pyràcxà ata kam hàhhuc. Mã Erij xãm ne mõ, ne Pahpãm mã ampo to
caxàr xà jĩkjê rũm hàhhuc ne xa, ne Pahpãm mã ihcakôc, ne cumã:
— Hàpà, me ijõ Pahhiti. Por apê Aprãw me, Ixac me, Ixaher pê me
apynã atajê jõ Pahpãm. Neita kam me cumã apê Ixaher catêjê jõ Pahpãm
na amji to ajpẽ, ne hanea ne ipê amãijàpên catê na me cumã ito ajpẽ.
Pom ite ampo cunea ton itajê, wa nee amjia kôt ite ton nare, ne garkwa
kôt wa ite ton! 37 Ijõ Pahhiti ikampa, mãr quê itajê cunea apê ampeaj
kam Pahhiti pê Pahpãm na, me gahkre pej, ne caa pê ca, amji wỳr, amji
38 Me ajkaam mã côjkwa pĩn cuhy pỳm! Ne cute pryti me pĩ to caxàr,
nekẽn to caxàr, ne pjênxôm to caxàr, ne hanea ne cute cô to incrà tu, kre
39 Mã mehcunea te me ita pupun, ne hũpate, pjêkam, mehcunea mehkuc
to mehpỳm, ne me hũjarẽn to:
— Côjkwa kam me pajõ Pahhiti ita pê ri Pahpãam to Pahpãm! Côjkwa
kamme pajõ Pahhiti ita pê ri Pahpãam to Pahpãm! — hajỹr.
40 Mã Erij te me cumã harkwa to:
— Me pahpãm cahàc krekà pê Pahar mã me hàpên catêjê cunea pro,
mãr quênee jũ kam jũm pyxit ne ihtẽm nare! — hajỹr. Mã cute mehcunea
pro, mã ma Erij Quixõ jõ kàj mã nõre wỳr me to mõ, ne curi cute
mehcunea jipej.
MAM PAHHI CATÊJÊ JÕ KÀHHÔC 18
Pê Erij cute ta kujahêc na Pahpãm wỳ
Mã Erij te Acapê mã harkwa to:
— Ita caxuw gapacta ne tẽ ne apà ne ikõ. Ampo na? He ramã ite ta
nõpahtỳjti jàhkrihkrit kam ijapac, mã ajpên mõ! — hajỹr. 42 Mã ma Acapê
tẽ, hỹr ne hàpàn ne ihkõm prãmte.
Mã ma Erij Carer jõ kẽnti ata jimoac wỳr cumã hàpên catê me hàpir, ne
pjê kam hỹr, ne cute ihkuc to ihkõnkrã catêc ne to jỹ. 43 Jirô pê mã ri cute
cumã hàpên catê mã harkwa to:
— Mõ ne côxwa wỳr rĩt! — hajỹr.
Mã ma tẽ, ne irĩt ne hacpỹa necute Erij wỳr amji jaxàr ne cumã:
— Wa nee ite ampo pupun nare — hajỹr.
Mã Erij te ampo pupun xà atawỳr ihkujahêc to xet, mã cute amji jacjên
44 Mã cumã hàpên catê te amji jacjên to xet ita kam ri, cute cumã
— Wa ite côxwa pĩn ahcakrã nõ incrire pê me hũmre jũhkra pyràcti
incrire jàpir to mõr na hõmpun — hajỹr.
Mã Erij te cumã hàpên catê ata mã:
— Atẽm pyrentu, ne Acapê mã awjarẽ, quê hõ cawrô jõ kàhà kam jỹ, ne
45 Mã nee harkwa cràre nare. Ne côjkwa kam awcapàtkô pyrentu,
ahcakrã kam. Mã kôc pahtỳjti ata cator, ne pahhàjê kypê iwrỳc nare. Mã
Acapê hũjarêan kam Jexer jõ krĩ wỳr ihtẽam to tẽ. 46 Mã Pahpãm te Erij
mã ipicahur xà caxuw, carôt tỳj jõr. Mã cute Acapê jakren, ne ma mam
hamrea kam tẽ, ne mam Jexer jõ krĩ mã cator.
Erixêw pê Pahpãm jarkwa to ihcakôc catê
ã Pahpãm te Carer jõ kẽnti na hõ cuhy kujahêc jirô pê mã, cute
Erij mãharkwa hyr ne cumã:
— Amji jaxà ne jũm tuw japrỳ te Erixêw ata japê, mãr quê gaxà kam
cupêijarkwa to me cumã ihcakôc catê — hajỹr. Mã Erij te amji jaxàr ne
Erixêwna cator, ne cumã Pahpãm te harkwa to ihcakôc catê naamji mã
capi na harẽn. Mã Erixêw teimpar, ne ma ihkôt mõ.
HAPU NA PAHHI CATÊJÊ JÕ KÀHHÔC 2
HAPU NA PAHHI CATÊJÊ JÕ KÀHHÔC
Pê carĩjre côjkwa wỳr Erij to api
e jũ mã ihkôt ipa na caku te, jirô pê mã ri, Pahpãm te ma amji wỳr
côjkwa wỳr, carĩjre to Erij to hàpir xà jõ amcroa kam hàhhuc. Mã
cormã Erixêw apu Erij kôt mõ. Ne ma Krĩjajojõ pjê pĩn me mõ, mã Erij te
Erixêw cajpẽr prãmte cumã harkwa to:
— Ita ri ahtwỳ, nãmri quê ha ma Pahpãm Peter jõkrĩ wỳr
ikujate — hajỹr.
Mã Erixêw cumã:
— Wa ha Pahpãm kam mare mã amã amji jarẽ, jũ wỳr wa are — hane.
Nema ajwar me mõ, Peter jõ krĩ wỳr. Ne pê curi Pahpãm jarkwa tohahkre
xà jũrkwa nõ ita xa.
Mã Pahpãm jarkwato hahkre catêjê kwỳ intuwitajê ajpên mehwỳr me
pra, ne cute mehcajpar ne me Erixêw mã:
— Xà ca ramã ate ita kam, Pahpãm te ma gõ pahhi pê Erij to ihtẽm na,
hahkre pej? — hajỹr.
— Wa ite ramã hahkre pej, mẽr me kêt — hane.
Mã Erij Erixêw mã:
— Quê ha ma Pahpãm Krĩcuxwati wỳr ikujate, ca ha ita ri
ahtwỳ — hane.
Mã hipêr Erixêw cumã:
— Wa ha Pahpãm kam mare mã amã amjijarẽ, wa nee arer nare —
hane. Ne ma memõ, Krĩcuxwati wỳr. Mã curi hanea ne Pahpãm jarkwa to
hahkre xà jũrkwanõ ita xa, mã curi me cator.
Mã me hỹrmã Pahpãm jarkwa to hahkrecatêjê kwỳ me pra, ne cute me
Erixêw cukij to:
— Xà ramã ate ita kam Pahpãm te ma Erij japrôr ne to ihtẽm na,
hahkre pej? — hajỹr.
Mã Erixêw me cumã:
— Ỹuỹ, wa ite hahkre pej, mẽr me kêt — hane.
Mã Erij Erixêw mã:
— Quê ha ma Pahpãm Côpijapjêr jõ cô wỳr ikujate, na ca ha ita ri
ahtwỳ — hane.
Mã Erixêw cumã:
HAPU NA PAHHI CATÊJÊ JÕ KÀHHÔC 2
— Wa ha Pahpãm kam mare mã amã amji jarẽ, jũ wỳr wa ha
Ne ma Côpijapjêr jõ cô wỳr me mõ. Mã ma Pahpãm mã me
hàpêncatêjê intuw te me xĩncwẽnta ne ihkôt me mõ, ampỳa mã cute me
hõmpunprãmte. Mã Erij te ihkà japjêhti ata to cajõt ne to cô cakwĩn,
mãcô picapôn ne ihcajpuw amcràare. Mã me ipijakrut itajê ihkôt me irêr.
Mã Erij te Erixêw mã harkwa to:
— Ca ha ampo na iwỳ, waha itỳj, itẽm xwỳjrea na, amã ampo ata
Mã Erixêw cumã:
— Wa ha Pahpãm te ato acarôt tỳjti ita jirôa pê to ajkrut ne ahna
Mã Erij cumã:
ipupunna, ca ha atỳj amji mã ate ampo na iwỳr xà ita cwa. Nãmri ca ha
ate itẽmxà ita na ipupun nare na, ca ha neeate ampo na iwỳr xà ata cwỳr
Ne ma me mõr ita kam, me amji mã mehcakôc to mõ, mã ihprõt pê
cuhy tecawrô jõ kujti ita côjkwa pĩn cator, ne cuteme to ipicapôn. Mã ma
carĩjre te côjkwa wỳr Erij to hàpir. MãErixêw te ita pupun ne caràar kam
cumã harkwa to:
— Inxũ, inxũ! Ixaher catêjê jõ cawrô me hõ kujti, ca me hõmpu he! —
hajỹr. Mã ma me ipictor.
Mã Erixêw te apu amji pê ihkàcokjêr, ne ma cute Erij pê ihkà pỳm ata
pyr ne to mõ, cô wỳr. Ne cute Erij cuxà to cô cakwĩn, mã cô picapôn ne
ihcajpuw pjê incràre, mã ma irêr. Ne pê ita caxuwErixêw pê Erij jakàn pê
Ixaher catêjê mã Pahpãm jarkwa to ihcakôc catê.
Pê Erixêw cahãj pijapit mã hõ ampo to impê xà to ajcamẽ
ê Pahpãm jarkwa to hahkre catêjê intuwatajê nõ hikwa tuw, ne jũ
mã ahna caku pê ty. Mã ma hĩxi Erixêw wỳr cator. Ne cute cumã
amji jarẽn to:
— Por pê ipjê pê amã hàpên catê ata ramã ihtyc. Ne cumã Pahpãm kĩn
na, amã hahkre pej. Pê jũm ita to new catia to cati, ne ahnaa ihtyc, mã
ramã ina ahwỳ, ite cumã ipjê te to new ata jahpan xà na ijàmjõrprãmte.
Ne ampo to wa cumã amgõ? Na quê ha ma ipê ikra xũmre pijakrut itajê
japrô, ne amji mã me tocumã hàpên catêjê na rohnỳtti mã — hajỹr.
Mã Erixêw cumã:
— Jũ mã wa ha ajte ato? Ampo mã gũrkwa kam amã? — hane.
HAPU NA PAHHI CATÊJÊ JÕ KÀHHÔC 5
Mã impijapit ita cumã:
— Ipê ampo hamreare, ne imã ampo to impê xàna incjên xà pyxit peaj
ne xa — hajỹr.
Mã Erixêw cumã:
— Hã, ca ha tẽ ne me acahi na amehkrĩ atajê pê ampo to impê xàrun xà
hiahpuro. Ne gũrkwa mãto acjêj pa, ne amji na to hihê. Ne me hàmrunxà
atajê cunea kam ampo to impê xà pyxit ita jaxwỳ, quê ha amjia kôt
hipêr amji to hipu to mõ, ne ihcunea to hipu partu, quê ha to hipupa, me
ajkaam incrà — hane.
Mã ma tẽ ne cute mehkra mãn. Mã cute cumãme hàmrun xà to cuprõn,
mã cute to hipu partu. Ne ramã me hàmrun xà jamre, me ajkaam mã
ampo to impê xà jamre.
Mã ma hacpỹ mã Erixêw wỳrtẽ, ne apu cumã harẽ, mã cumã:
— Hã, ca ha tẽ ne ampo to impê xà ata to ihpore na ahpa, ne ihporeto
ate new ata jahpan xà na amgõ. Quê ha cormã ihpore cahhur ata me
amãahtwỳ. Ne pom quê ha ihpore cahhur ahtwỳ ita, quê ha ihtỳj akra
me, ate amji to me apijapar na meatehcajpa — hane.
Mã cahãj pijapit ita te harkwa kôtton partu, ne ihkên pê amji pytàr.
Pê Namã ma Ixaher jõ pjê wỳr tẽ
e pê caku atajê kam pê Xiri jõ pjê kamkrãhtare jõ pahhi nõ ita
japrỳ Namã. Ne ampeajkam ihpa tỳj cakrô apu ihkà xêtti. Ne ihxêtti
ata quê ha ihkêanre kam, ihtỳj jũ caxuw ihcura.
Pê Xiri jõ krãhtare ma Ixaher catêjê jõ pjê wỳr me pra ne ajco pyjê to
me ahkĩ. Pê Namã hanea ne jũm cuprỳre ita japrô, ne hĩximã cugõ, cute
amji mã to cumã hàpên catê prãmte. Neamcro nõ na cahãj cuprỳre ita te
hõ pahhi cahãj ita mã:
— Quê rỳ mã ijõ pahhi pê Namã ijõ pjê kam Pahpãm jarkwa to
ihcakôccatê ata mã ihkà xêt ita na amji jarẽ, quê caprã — hajỹr.
Mã hĩxi te impjên mã hũjarẽn. Mã Namã te Xiri jõ pahhi mãita na amji
jarẽn. Mã hõ pahhi te cumã:
— Hã, mẽr mõ ne Pahpãm jarkwa to ihcakôc catêita pupu ne cumã amji
jarẽ. Wa ha Ixaher catêjê jõ pahhi mã ana ihkàhhôc kujate — hajỹr.
Mã Namã te amji caprãr jahpan xà na cumã ampo jõr xà na cumã kẽn
pràtime, wakỳre pràti me, ihkà me, ma to mõ. Ne ma hanea ne hõ pahhi
Mã ihkàhhôc ata hũjarẽn to:
“Ỹuỹ, Ixaher jõ pjê jõ pahhi ita.
HAPU NA PAHHI CATÊJÊ JÕ KÀHHÔC 5
Ipê Xiri jõ pjê jõ pahhi.
Ne por amã ihkàhhôc to mõ ata pê imã hàpên catê.
Ca ha imã, cumã ihkà xêtti ita caprã” hajỹr.
Mã Namã Ixaher jõ pahhi wỳr ihkàhhôc itato cator, ne cute cumã hõr.
Mã cute ihkàhhôc ita cahyt jirô pê mãri, cute ihpeacre na me hahkre pej
prãmte, amji pêhitô kà jipôn, cute me amji kam hapac xàa kôt. Ne me
— Xiri jõ pjê jõ pahhi ita te imã ihkà xêtti ita kujahêc, wa caprã. Xà
ajkĩ ipê Pahpãm, wa caprã, ne itỳj cumã cute amji kam hapac xà tuwti nõ
gõ? Hãpà! Tee ame papijapu prãmte me pahto hahkre — hajỹr.
Mã Pahpãm jarkwa to ihcakôc catê pê Erixêw tepahhi peacre na harẽn
par, ne cumã harkwa kujahêc ne cumã:
— Ampo na mã ca apu apec? Ajpên imã Namã kujate, wa ha pa caprã.
Quê ha ihtỳj cormã ita ri, pjê ita kam, Pahpãm mã hàpên catê te ipa
nahõmpu ne hahkre pej — hajỹr. Mã Ixaher jõ pahhi te Erixêw wỳr
Namã kà xêtti ata kujahêc.
Namã caprãr xà
Mã ma Namã tẽ ne Erixêw jũrkwa wỳr cator, ne harkwa mã hõ cawrô
me hõkujti to hàhhuc. Mã Erixêw nee hỹrmã cator nare, ne cute hỹrmã
cumãhàpên catê nõ pit kujahêc, quê to ihhimpej to hane he:
— Ca ha ma Côpijapjêr jõ cô wỳr tẽ, ne kam amrõr to xet, ne
amjicajpẽr pyrentu, quê ha akà xêt ita amã hamre, ne akà tetet, ne ramã
acaprãr — hajỹr.
Mã Namã apu incryac to incryc, ne ma mõ, ne cute cumãme hàpên
catêjê mã harkwa to:
— Wa itỳj amji mã: “Mõrmõ quê ha iwỳr cato ne ijũ na cupy, wa
haajpẽn mã me icakôc, quê ha ina hũ xi ne Pahpãm mã icajrẽn” hajỹr,
kujahêc. Ne ijõ pjê kam cô ita, Ixaher jõ pjê jõ cô itajê cuneajirôa pê
ihtetet ne impej, cute jũm caprãr xà caxuw. Ne mẽr ampo na mã wa curi
cô ata kam ixwỳr, quê icaprãr nare? — hajỹr. Ne apuincryc ne ma cawrô
jõ kujti to tẽ.
Mã ihtẽam kam cumã mehàpên catêjê te me cumã harkwa to:
— Ijõ pahhi, quê Pahpãm jarkwa to ihcakôc catê camaampo jahkre
kêatre na amẽ namã, ca ha atỳj to. Nõ nãmã ca ha ajte nee hahkre kêt
nare ita ton nare? — hajỹr.
Mã Namã te cumã me hàpên catêjê impar, ne maCôpijapjêr jõ cô wỳr
mõ. Ne cute kam mrõr to xet, mã pea ihkà impejpyrentu, ne ihkà ita pê
HAPU NA PAHHI CATÊJÊ JÕ KÀHHÔC 6
ihhêj rũm ahkrare kàtetet. Mã Namã me, cumã me hàpên catêjê me, ma
mehcunea te me amji jaxàr, Pahpãm jarkwa to ihcakôc catê wỳr, ne me
cator, ne cuna mãme xa. Mã Namã te Erixêw mã harkwa to:
— Hamre, ita caxuw wa ite pjê cunea kam Pahpãm ita pyxit peaj na
hahkre pej, ne cupê Ixaher catêjê Pãm Cati. Xà ca ha atỳj ate icaprãr
jahpan xà na, ite amã ampo jõr xà itana amji capa? — hajỹr.
Mã Erixêw cumã:
— Wa ha Pahpãm kam mare mã amã amji jarẽ, wa nee ihnõ na amji
caxàrnare — hane. Mã Namã ihtỳj cormã to kampa, mã nee cute ihnõ na
amji caxàr nare.
Mã Namã cumã:
— Wa ha ma ijõ pjê wỳr amji jaxà, nepor Ixaher catêjê Pãm Cati pyxit
peajata, wa ha itỳj kampa, ne to pit mã, amji mã ihimpej to ipa — hane.
Ne macute amji jaxàr, hõ pjê wỳr.
Côjkwa pĩn Pahpãm jõ krãhtare
e pê caku nõ na, Xiri catêjê me, Ixaher catêjême ipijapu kam tẽ. Ne
hãn ne ajco me kam imprar xà wỳr, Xiri catêjê jõ pahhihõ krãhtare
jõ pahhi kwỳ me ajpẽn pa, ne me ajpẽn mã:
to me cuprõ, pahte me Ixaher catêjê jõ pahhi pro prãmte — hane.
Mã ramã Erixêw te mehahkre pej, ne Ixaher jõ pahhi mã hũjarẽn, mãr
quê amji to huphê, quê Xiri catêjê jõ pahhi ata nee mehpro nare. Hõ, pê
ajco Erixêwjũjarẽn xà ata me cumã amji jahkre pej gõ to hane, na pê me
amji pytà. Ne ihtỳj ajco me to hajỹr to xa.
Mã Xiri catêjê jõpahhi tee apu amji jahkre, jũ mã quê ha ajte. Ne pea
cute krãhtare jõpahhi catêjê na hàhwỳr, ne me cumã:
— Jũm te mã ajte Ixaher jõ pahhi mã pahte me ajpẽn par xà ita
jarẽn? — hajỹr.
Mã krãhtare jõ pahhi nõ ita cumã:
— Nee me pahkwỳ nõ te me hõ pahhi mã hũjarẽn nare. Ne por Pahpãm
jarkwa toihcakôc catê pê Erixêw ata te ri hõ pahhi mãhũjarẽn, ne ihtỳj
cumã ate ahtee gũrkwa caxwỳn kam acakôc xà ton atajahkre pej — hane.
Mã Xiri catêjê jõ pahhi te ahna me mẽn, ne me cumã:
— Me hapên to mõ ne mehpro — hajỹr.
Mã amcro nõ na jũm te Xiri catêjê jõ pahhi mã Kwapijakrut jõkrĩ kam
Erixêw apu mõr na harẽn. Cwỳrjapê ri pahhi te hỹrmã hõ krãhtare jàhtôa
ne ihkujahêc, hõcawrô me, hõ kujti mea mã. Mã caxwa ri Kwapijakrut jõ
krĩ mã me cator, ne cute me krĩ krã.
HAPU NA PAHHI CATÊJÊ JÕ KÀHHÔC 6
Mã Erixêw mã hàpên catê nõ intuwre nõ ita iràrà na hỹr, necute põ pê,
krĩ pu na Xiri catêjê jõ krãhtarekwỳ pupun. Mã me cumã hũpa mã ma
Erixêw wỳr tẽ, ne cute cumã hũjarẽn to:
— Ijõ pahhi! He ramã me pahcurê xwỳn te me pahkrã tu ita kam, jũ
mã cu ha ajte? — hajỹr.
Mã Erixêw cumã:
— Apu amji mã panare. Ampo na? Pom me cumã krãhtare jàhtô ita
jirôa pê ri me pamã hàhtô — hane. Ne cute Pahpãm wỳr ne cumã:
— Me ijõ Inxũ, wa ha awỳ, ca ha imã hàpên catê ita to jũ mã, quê
Mã Pahpãm te ihhêj ne into jahkjên, mãrquê ihtỳj me hõ krãhtare
pupu. Mã cute cuhy te cawrô me, hõ kujti ita me hàhkà jakôt nõ ita to
hipu tu na hõmpun.
Mã ramã ajpên Xiri catêjê jõ krãhtare te amjimã mõr, krĩ wỳr.
Mã Erixêw te Pahpãm wỳr ne cumã:
— Me ijõ Inxũ, me to into tũm — hajỹr. Mã Pahpãm te Xiri catêjê
jõkrãhtare cunea to into tũm. Hõ, Pahpãm te me to hajỹr, ne me cupê
cumã hàpên catê ata pytàr. Hamre.
PJÊ JÕ PAHHI CATÊJÊ KWỲ
Ỹuỹ, pê pahhi Xarômãw tyc jakàn pê ri, pê Juta catêjê atajê me cupê Tawi
tàmxwỳ catêjê to pit mã amjimã me hõ pahhi. Pê pahhi kwỳ crêre atajê
impej ne ihtỳj Pahpãm jarkwa kôt ame ipa. Ne mehkĩnte pahhi kwỳ cati
atajê ma ame Pahpãmcaca, ne ihtỳj, mehkwỳ mea mã, me to hapac kêt to
Juta jõ pjê jõ pahhi Jôwat jarẽn xà
ê caku jàhtôa jirô pê, Juta jõpjê jõ pahhi nõa ty. Ne pê ihtỳj
ihkra jaxà kam, inxi amji to pahhi prãm. Ne pê cahãj ata japrỳ
Atarijkwỳj, ne ihkêanre. Ne cute ihtàmxwỳ itajêcunea jipej na me mẽn,
mã cute me hipej. Pê pyxit peaj ne cormã incrire, ne haprỳ Jôwat. Pê into
catyjre haprô, ne ma to tẽ, ne Pahpãm tome amji kam hapac xà jũrkwa
kam to amxu. Mã nee cute ihcuran nare. Mã curia cute me to ipijapar to
Mã Atarijkwỳj te amji to pahhi, ne ihhimpej to caku to xêj. Mã
Pahpãmmã mehcajrẽn catêjê jõ pahhi pê Jojata te me hũjamãr catêjê
jõpahhi na hàhwỳr. Pom krãhtare Pahpãm to me amji kam hapac xà
jũrkwajamãr catêjê atajê jõ pahhi me, me Atarijkwỳj jũrkwa jamã atajê jõ
pahhi me, cute me ahna hàhwỳr.
Mã cute me cuprõn, ne ma ajpẽn pê ame jũm te, jũm mã Jojata cakôc
xà ata jarẽn tête me ajpẽn mã. Mã mehcuneate ampeaj kam, nee jũm mã
me harẽn nare na me amji ton. Ne cute me cumã, por pê pahhi xwỳ ty
ata kra pê Jôwat to ipipẽ, mã cute me hõmpun. Mãpea Jojata te me to
— Ca ha me akwỳ me Atarijkwỳj jũrkwa jamã, mãr quê nee jũ kam
ihtẽm nare. Ne me akwỳ me Pahpãm to me amji kam hapac xà jũrkwa
krã, ne kamhũmre intuwre pê pahhi xwỳ kra ata jamã. Quê ihhêaj to jũm
apu ihkra ita to jũ mãn prãm, ca ha me jũm ata pro ne mehcura — hajỹr.
Mã Pahpãm mã mehcajrẽn catêjê jõ pahhi te mam pahhi xwỳ kra
intuwre ita japrôr, ne me kam mare mã ihkrã mã pahhi krãhkà mẽn,
nepea cupê pahhi xà caxuw, hanea ne ihkrã kam ampo cacôimpêti ata
jaxwỳr. Ne cute cumã ihkàhhôc kamPahpãm jarkwa ata jõr, ne to pahhi
tuw. Mã mehcunea ame cumã me hũhkracahhy, ne ame cumã caràr to:
HAPU NA PAHHI CATÊJÊ JÕ KÀHHÔC 11
— Pahhi tuw! Ca ha caku jàhtôa kam amji to ajpa! — hane.
Mã Atarijkwỳj te mehtàmxwỳ jipej ata te me harkwa xãmti ata kam
hapac, ne ma Pahpãm to me amji kam hapac xà jũrkwa wỳr ipicahur, ne
cute pahhi tuw pupun. Mãkrãhtare te hũtàr tu ne to xa, ne cama ame
hakry, ne ame hõhhi cakô. Mã Atarijkwỳj caràr, ne cute harkwa to:
— Côt ca me acunea icuna mã me akên? — hajỹr, ne ihpeacre.
Mã Jojata te krãhtare jõ pahhi mã Atarijkwỳj curan na hũjahkre ne me cumã:
— Me to acato, ne nee Pahpãm to me amji kam hapac xà jũrkwa
kam mehcurannare. Ne por jũm te ihtehcajpar prãm ata mea mã, atỳj
mehcura — hajỹr. Mã cute mehpro ne ma põ mã me to cator, ne cute
mehcuran, mã hamre.
Ne caxuaw pê cormã Jôwat na caku te xet peaj cakrô, ihtỳj cutepjê to
ihhimpej kam ihtẽm. Mã Pahpãm mã mehcajrẽn catêjê jõ pahhipê Jojata
ata te ihtehcajpar kam ihtẽm, ne ihtỳj hõtpê ihtehcajpa. Mãcute mehkwỳ
mã, pahpãm cahàc krekà pê Pahar ata jũrkwa jũhhyr ne to hamre na,
harkwa hyr. Mã hỹrmã me mõ, ne cute me hũhhyr.
Pê pahhi pêJôwat ata catyt kam Pahpãm jarkwa kôt ipa, ne Juta jõ pjê
to ihhimpej to caku to cwarẽnta ne ty.
Juta jõ pjê jõ pahhi Exequij
Exequij. Ne Krĩpinkrên kam ajco ihhimpej. Pê Axiri jõ
pjê jõ pahhi ata kêanre, na pê nee Pahpãm to amji kam hapac nare. Ne
Exequij pê amji mã Juta jõpjê kam krĩ atajê cunea pytà. Pê hõ krãhtare
kwỳa hanea ne Krĩpinkrên pytàr prãmte me hỹrmã me cato.
Pê ma Exequij Pahpãm to me amji kam hapac xà jũrkwa wỳr tẽ, cute
Pahpãm wỳr, mã cute krĩ pytàr prãmte. Ne cute ihkà impejti ata jipôn, ne
cupẽhkàkêanre nõ ata to ihkà, cute me cumã amji kĩn nare name hahkre
pej prãmte. Ne ma cute Ixaj pê Pahpãm jarkwa to ihcakôc catê ata wỳr jũm
kujahêc, mãr quê jũm cumã awjarẽ quê Pahpãm mã mehcajrẽn. Mã ma tẽ
ne cute cumã hũjarẽn. Mã Ixaj te Pahpãm mã krĩ kam mehkrĩ atajê cajrẽn.
Mã Pahpãm te kam hapac ne cumã:
— Wa ha Axiri jõ pahhi ata te hacpỹ mã hõ pjê wỳr amji jaxàr na meto,
quê ha amji jaxà, quê ha curia jũm ihcura — hajỹr.
Mã hamre, amcro nõ na ma hacpỹ mã krãhtare atajê te hõ pjê wỳrme
amji jaxàr to me amji kam hapac. Mã ihtẽm xà wỳr Axiri jõ pahhi te
Exequij mãihkàhhôc juwahi, mã ihkàhhôc ata hũjarẽn to:
“Ỹuỹ, por côjkwa kam me Apãm Cati ata, ca nee ampeajkam ame kam
HAPU NA PAHHI CATÊJÊ JÕ KÀHHÔC 18-19
Quê Apãm Cati te, ite Krĩpinkrên to kên nare na me ijarẽn na,
ca ha nee kam megapac nare.
Ampo na? Wa ha itỳj me amji jaxà ne ame ato kêanre ne.
Neramã mehcunea te, por wa pjê kwỳ kam ite me amji hi ata ri,
ite ame ampoto kêanre na me cumã me ijahkre pej.
Mãnee jũ ri me hõ pahpãm cahàc krekà itajênõ te jũm pytàr nare,
na wa ite mehcunea to hamre tu” hajỹr.
Mã cute Exequij mã hõ kàhhôc ita kujahêc. Mã cute ipyr ne cahyt jirô
pê, maPahpãm to me amji kam hapac xà jũrkwa wỳr to mõ, ne cute kam
hir, nePahpãm mã ihcakôc to:
— Hã, me ijõ Inxũ Cati,
Ca pjê kam pahhi itajê cunea to ahimpej.
Ne caa pê ca côjkwa mepjê to.
Me ijõ Pahhiti ikampa,
ne pom Axirijõ pjê jõ pahhi te ihkàhhôcton ita pupu he.
Cute atĩar cuna mã ihcakôc xà kêanre ita to ihcakôc he.
he ampeaj kam ri cute ampo kra me, krĩxàre kwỳ cunea jipej,
ne cute me hõ pahpãm cahàc krekà atajê to caxàr partu.
Ne por me hõ pahpãmcahàc krekà atajê akĩn te nee ihtĩr nare,
na ri cute me to hamre.
Ne ampona ri cute mehcunea to hamre? Nee mã ampo na nare.
He me hũmrea te ri pĩ me kẽnte me hõ pahpãm cahàc krekà atajê ton,
cwỳrjapê ri cute to hamre.
Ne me ijõ Pahhiti, pahhi ita pê me ipytà.
Quê ha mehcunea me apyxit peajpê Pahpãm Cati na me gahkre
Jirô pê mã ri Pahpãm jarkwa to ihcakôc catê pê Ixaj te pahhi Exequijmã
Pahpãm jarkwa kujahêc. Mã harkwa ata hũjarẽn to:
“Wa ite me ate Axiri jõ pjê jõ pahhi to me imã acakôc xà ata na me
Na quê ha nee me gõ krĩ mã me hàr nare. Ampo na?
He pa wa ha me cupê me apytà” hajỹr.
Ne caxwa ata kam Pahpãm te Axiri jõ pjê jõkrãhtare jàhtôa jipej. Ne
iràrà na Krĩpinkrên catêjê pimprar necute me curê xwỳn jàhtôa tyc pit
HAPU NA PAHHI CATÊJÊ JÕ KÀHHÔC 18-19
Cwỳrjapê Axiri jõ pahhi tehõ pjê wỳr amji jaxàr pyrentu, ne
hõ krãhtare cahhur me, me cator. Mã amcro nõ na mehkraa te
mehcuran. Hõ, pê Pahpãmpahhi Exequij jõ amcro kam Krĩpinkrên
pytàr to hane.
Juta jõ pjê pahhi pê Joxij
e pê caku jàhtôa jirô pê Juta jõ pjê kam mehkrĩ atajê
cunea hipêr me Pahhiti pê Pahpãm to mehapac kêt ne
hũmreimpeaj, ne quêt ihtỳj cumã Pahpãm pynãr prãm. Cwỳrjapê ri cute
pahpãm cahàc krekà cunea tohamre, ne Pahpãm to amji kam me hapac
xà jũrkwa to apu impej partu.
Mã amcro nõ na, Hirquij pê Pahpãm mã mehcajrẽn catê jõ pahhi ata
apuPahpãm to amji kam me hapac xà jũrkwa kam mõ. Ne cute Pahpãm
jõkàhhôc weaj nõ ita mã cator, ne cute ipyr, ne cute pahhi Joxij mã
ihkujahêc. Mã jũm te Joxij mã Pahpãm jarkwa na ihkàhhôc wej ata
cahyt, mã cute impar, nehũ na ihpec pyrentu.
Ne cute Hirquij na hàhwỳr ne cumã amji jarẽn to:
— Ỹuỹ Hirquij, ate imã Pahpãm jarkwa weaj kujahêc ata, jũm te imã
cahyt, wa ite impar, ne ajte ipeacre. Ne mõ ne Pahpãm to me amji kam
hapac xà jũrkwa mã axà, ne cumã icajrẽn. Ne cumã me papê Juta catêjê
cunea cajrẽn. Ampo na? Cu ramã nee kam me pajapac nare. Mã ame
pahkam incryac to incryc, mã hõ kàhhôc ita kam cute me pahna amji
jarẽn — hajỹr.
Mã Hirquij me, mehkwỳ atajê te impar, ne ma Pahpãm mã mehcajrẽn
catê cahãj ata wỳrme mõ. Ne cute me cumã pahhi Joxij te ampo cunea
na ihpeacre, mã cuteamji cajrẽn na hàhwỳr xà na, cumã harkwa kujahêc
atajê cunea jarẽn.
Mã mehcajrẽn catê cahãj ita te Hirquij mã harkwa to:
— Ca ha pahhi mã awjarẽ, nãmri Pahpãmte pahhi ata mã harkwa
“Pa wa ha krĩ ita cunea jipej tu.
Nepor ihkàhhôc kam ampo kên cunea na ihhôc ata, quê ha ihkên to
Ampo na? He me ikwỳ pê Juta catêjête cama ramã me ito hapac kêt,
neahti na ame hõ pahpãm cahàc krekà atajê kĩn,
na ri ampeaj kam me kam icryc,
por cute ame ampo ton atajê incwỳrjapê.
HAPU NA ME HŨJARẼN XÀ JÕ KÀHHÔC 20
Ne Joxij, atea ca gõtpê ipar, ne ikam mare mã, icuna mã,
Cwỳrjapê ca ha nee ampo kên atajê cunea pupunnare.
Wa ha nee gõ krĩ to hamre nare, ca ha ahnaa jũ caxuw ty, wa
hacormã krĩ ita jipej” — hajỹr.
Mã hacpỹa mã pahhi Joxij wỳr cute mePahpãm jũjarẽn ita to me amji
jaxàr, ne me cumã harẽn, mã cute impar. Ne cute mehkwỳ to cuprõn, ne
hũpar xà ita to me cumã hahkre.
Mã cute me hahkre pej ne krĩ cunea kôt ame ipicràn, ne kam cute ame
pahpãm cahàc krekà jũrkwa atajê cunea to me hamre partu. Ne quêtcute
amji kam hapac xà cunea to Pahpãm to meamji mã ihhimpej, ne catyt
kam ihkôt me ipa.
HAPU NA ME HŨJARẼN XÀ JÕ KÀHHÔC
Pahhi Joxap jarẽn xà
Pê harã mã hĩkjê pê Juta jõ pjê kam Joxap pê Xarômãw xwỳ
tàmxwỳ tàmxwỳnõ, ne cupê Juta catêjê jõ pahhi. Ne ajco catyt
kam Pahpãm jarkwa kôt ipa, na pê Pahpãm ajco ihtehcajpar to ipa.
Ne amcro nõ na Mowap catêjê jõkrãhtare me, Amonit catêjê jõ krãhtare
me, Etõ catêjê te, ma pahhi Joxap me, Juta catêjê wỳr me harkwa
kujahêc, ne me cumã:
— Wa ha me gapu ne me ato hamre tu — hajỹr.
2 Mã pahhi Joxap wỳr hanea ne cute me harẽn catêjê cator, ne me
— Ihmat rũm ajpên Côxwatycti jĩkjê pĩn krãhtare jàhtôa neme cator,
Xiri jõ pjê me, Geti jõ cô kôt pjê ata pĩn — hajỹr.
3 Mã Joxap te me harẽn par, mã cupê amji jahkre kêatre, ne cumãpa.
Mã cute amji tehcajpar xà na Pahpãm wỳr na amji kam hapac, ne
Jutacatêjê cunea mã harẽn to hajỹr he:
— Cu ha me pajàpàn nare kam, Pahpãm mã me pahcakôc ne cumã me
amji cajrẽn, me pamã amjikĩn nare kam — hajỹr. 4 Mã cute me kam hapac ne
Juta jõ pjê kam krĩ cunea pĩn, Krĩpinkrên wỳr me cator, cute me cahê na me
ipijacri xà ata kam me Pahpãm temehtehcajpar xà na hàhwỳr prãmte.
xà jũrkwa tuw kam, nePahpãm mã ihcakôc to:
HAPU NA ME HŨJARẼN XÀ JÕ KÀHHÔC 20
— Me ijõ Pahhiti pê me iquêtjê jõ Pahpãm!
He apyxit peaj ne côjkwa kam apêPahhiti,
ne apê pjê cunea kam Pahhiti.
Ne apê pjê cunea kam pahhicatêjê cunea jõ Pahhiti.
Ne ampeaj kam acarôt tỳj, ne ampeaj kam quêt atỳj.
Ne jũm quê ato cô? Hamreare!
7	Me ijõ Pahpãm, pom pê ca pjê ita kam mehkrĩ catêjê tome akwỳ mã
to hamre ita?
Ne akwỳ nõ Aprãw tàmxwỳ catêjê mã, pê ca pjê ita to awjahkre,
mãr quê me to hõ tekjê rohnỳtti mã.
8 Ne me akwỳ itajê mehkrĩ, ne cute gaprỳ to me cati prãmte
meamã gũrkwa ita xãm,
ne me amã amji jarẽn to hajỹr he:
9 “Quê ha me ikam me ixà nõ cato,
nare, quê ha me ipijapu xà nõcato,
nare, prãm cato,
wa ha itỳj gũrkwa ita kam me acunamã me icuhhê,
ne ate itehcajpar xà na me ana ahwỳ,
ca ha atỳj meikampa ne me ikên xà nõ itajê pê me ipytà” hajỹr.
Ne ita caxuw, pjê incrê pĩn ajpên cute me ito hamre xà caxuw
me mõr na, ca me hõmpu.
Ne pjê incrê atajêa inquêtjê tête,
pê came iquêtjê jiprõ,
pê nee me hipej nare,
Ejit jõ pjê pĩn me catorxà ata kam,
ne quêt cama me ipu na me ajrõ.
11	 Ne hamre, ita kam mehtàmxwỳ te me iquêtjê kĩnte,
Hamre, ramã cute, pom ate me imã pjê jõr ita tête me icator xàa
caxuw ri, ajpên me mõ.
Me ijõ Pahpãm, ca ha me hõmpu ne me to amji kampa,
ne me imãjũ mã me to, ne me cupê me ipytà.
Ampo na? Me ipê krãhtarepahtỳjti ita pê jũ mã ite me amji ton,
ne me cupê me amji pytàr xàjahkre kêatre cakrô,
wa itỳjapê me ijõ Pahhiti te me cupê me ipytàr na me gikaj — hajỹr.
Ne Juta jõ pjê cunea pĩn me hũmre cunea me, mehprõ me, mehkra
mea mã cute me cuprõn, ne Pahpãm cunamã me hãm.
14 Mã Pahhiti Carõ Pejti ata mehcote na jũm xũmre nõ japrỳ teJajiwer
ata mã amji jõr, mã cute mehcunea mã harkwa kôt hũjarẽn to hajỹr he:
HAPU NA ME HŨJARẼN XÀ JÕ KÀHHÔC 20
— Me acunea me apê Juta catêjê me, Krĩpinkrên catêjê me, pahhi
Joxap me, me acunea me ikampa! Pahpãm pê Pahhiti te me pamã
hũjarẽn to hajỹr he:
“Nee ca ame pa nare!
Ne nee krãhtare jàhtôa to hàhtô ne carôt tỳjti ita jarẽn par xàto ame
amji mã me apec xà crỳn nare!
He me ipijapu xà ita, nee cupême atekjê nare,
ne cupê ipê me Apãm Cati tekjê, wa ha pa me to amji pytà.
“Ne apẽ quê ha Xicjõ caprũm jatuj xà kôt, me awỳr kàj mã me mõ,
ca ha ajpẽan kam, ajpẽn wỳr ahpar mã me mõ, ne Xeruwew jõ põ
jahkà kam me ajpẽncajpa, ne cama me ajpẽn to xa.
17	 Ne nee ame apijapu nare,
ca ha cama ame acuhhê ne ite me apytàr xà ita na, me ipupu.
Me apê Juta catêjê me,
me apê Krĩpinkrên catêjê me,
nee ca ame hũpa nare, ne nee ca ame apeacrenare!
Ca ha apẽ na curi me hỹrmã me mõ,
hane — hajỹr.
Mã pahhi Joxap jũpar, ne Pahpãm to cati prãmte, pjê kam ihkõn
krã to ihpỳm. MãJuta catêjê me, Krĩpinkrên catêjê te me hajỹar, ne ame
Pahpãm kĩn to amji kampa. 19 Jirô pê mã ri Rewi catêjê pê Cowat me Côre
tàmxwỳ tàmxwỳ atajê te me amji to caprãr ne me xa, cute me Ixaher jõ
Pahpãm pê me hõ Pahhiti cati na ameharẽn prãmte, ne kypê me cumã
mencrer nare, cute me harẽn xàa to.
20 Mã apẽ mã iràràtia na, ma Juta jõ krãhtare me hỹrmã põ ata wỳr me
mõ, mã pry kôt Joxap jàhhuc ne cute me hapackre to:
— Me ikampa, me apê Juta catêjê me, me apê Krĩpinkrên catêjê,
Pahhiti pê me pajõ Pahpãm to, ca amji mã me ahimpej kam me to acrà
tu ne, quê ha taa meapytà! Ne Pahpãm jarkwa to mehcakôc catêjê to me
amji mã me ahimpeajne, quê ha ampo cunea me pamã impej pit! — hajỹr.
21 Ne cute ame hõ pahhi catêjê cunea me, me ajpẽn par jirô pê mã ri,
Pahpãm mã mencrer kam cute me to ihtẽm, ne ma me cumã increr to
mõ, nemencrer xà kôt me to cahi rẽn to mõ. Mã mam mencrer catêjê
mencrerto mõ. Ne cute me to increr catêjê kà itajê ajteare mã, ne Pahpãm
toamji kam me hapac xà caxuw pit mãimpej, mã me cumã increr to:
“Hõtpê ampeaj kam,
me amã ikĩn rohnỳtti mã
HAPU NA ME HŨJARẼN XÀ JÕ KÀHHÔC 20
pyrên meijakry!”
to hajỹr to mõr kwỳa kam, cute me Pahpãm mã amji jarẽn, pry kôt.
22 Ne cute me Pahpãm mã mencrer kam ihtẽm, me ajkaam mã Pahpãm
te Amonit me, Mowap me, Etõ jõ krãhtare te ame ipijapu na me ton. Mã
cutea me ajpẽn kam ihtẽm, ne me cutea me amji jipej tu, ne me amji
to hamre tu. 23 Mã Amonit catêjê me, Mowap catêjê te Etõ catêjê kam
mehtẽmne cute me hipej tu. Jirô pê mã ri cute ajpẽn kammencryc ne me
ajpẽn kam ihtẽm, ne cute me ajpẽn jipej tu!
ne cute me pjê kam mehtyc pit pupun, mã pjê kam mehtyc pit ame
hikwa. Ne nee krãhtare pê me curê xwỳn catêjê atajê nõ cator neihtĩr
nare, ne cute amjia kôt me amji jipej tu. 25 Mã pahhi Joxap na kjêjê me
hỹrmã me cator, ne cute me krãhtaretyc catêjê pê me hàhcukrêj cunea
to me cuto tu, ne me to ihcuhkwỳr he. Ne cute me ampo na hĩ jàhwỳrti
atajê to ame amji jahêrpartu. Ne cute me ampoitajê to me ipa to me
amcro to incrê! 26 Ne me ahna amcro te cwat kam ri Perac jõ caprũm
kam cute me cuprõn, ne Pahpãm catihti na me cumã harẽn. Cwỳrjapê ri
cormã ita kam caprũm ita japrỳ te “Pahpãm to me cati xà jõ caprũm”.
27 Ne ma cute me amji jaxàr, Krĩpinkrên wỳr, mã Joxap mehkwỳ
mãmam mõ, ne ampeaj kam me cumã amji kĩn. Ampo na? Pahpãm te me
curê xwỳnpê hũtàr xà impejti ata to me hũtàr na ri. 28 Ne me cahi rẽn to
mõ, ne Krĩpinkrên mã me hàr, mã mehkôt mehàkôr xà japàre me, hõhhi
me pàtwỳ to me hàkôr to me mõ, ne me catyatre na Pahpãm to cute me
amji japackre xà jũrkwa wỳr me mõ.
29 Mã pjê kwỳ jõpahhi catêjê te me Ixaher catêjê jõ Pahpãm te mentête
me curê xwỳn catêjê cunea jipej na me harẽn par, ne ampeaj kam me
cumã Pahpãm cupa. 30 Hõ, ita na pê Pahpãm Joxap himpej xà carĩcti na
to, mã kam ahcarĩcti. Pê nee hipêr me curê xwỳn nõ me kam ihtẽm nare.
Pahpãm Jarkwa To Me Cumã
MEHCAKÔC CATÊJÊ
Ỹuỹ, me hũmre pijakrut nõ japrỳ te, Jona me Nahũm, ne me cupê
Pahpãmjarkwa to mehcakôc catêjê nõa. Na ri me hõ kàhhôc japrỳ pê Jona
Jõ Kàhhôc (Jona) me Nahũm Jõ Kàhhôc (Nahũm).
Mã Pahpãm te me Xiri catêjê pê Ixaher catêjêcurê xwỳn atajê mã amji
cawpa xà caxuw, mam me hỹrmã Jona kujahêc. Mã hõtpê cute me Jona kam
hapac ne me kên ton jicu.
Jirô pê mã ri hacpỹa mã Xiri catêjê te mehkên ton kam mehtẽm, cwỳrjapê
ri hacpỹ ma mã cute me hỹrmãNahũm kujahêc cakrô, mã cute nee ihkôt me
rũm pjê jĩkjê kam me hakrã atajê cunea pro, ne mame hõ krĩ japrỳ te Ninew
wỳr mehcunea to mõ, Mã curia me ipicacwỳr, ne curia me hàhhuc, ne me
ipictor. Cwỳrjapê ri Pahpãm te Xiri catêjê atajê to kêanre, ne me to hamre.
Ne ita caxuw Jona jõ kàhhôc kwỳ mã he.
Jona pê Pahpãm jarkwa to ihcakôc catê
ê caku atajêa kam Xiri jõ pjê kam Ninew jõ krĩ catêjê pê
Ixaher catêjê curê xwỳn, ne mehcuneakêanre. Cwỳrjapê pê
Pahpãm mã me hipej prãm. Ne cumã me caprĩ, cwỳrjapê pêcormã me
cumã amji cawpa pyxit, cute ame to kên xwỳjreana. Quê ihhêaj to hacpỹ
mã Pahpãm wỳr meapkjê, quê ha nee me hipej nare xà na, cute Jona na
hàhwỳr. Ne Jonaata pê Ixaher catêjê nõa, ne cupê Pahpãm jarkwa to me
cumã ihcakôc catê.
Mã Pahpãm te Jona mã harkwa to:
— Ca ha ma krĩ catia japrỳ te Ninew ata wỳr tẽ, neme acurê xwỳn pê
Xiri catêjê atajê mã ijarẽ, nãmri wa ha amehkên itajê jahpan xà na, ame
to kêanre ne. Wa ha me cumãmehkên ita kujate ne to me hipej, cute
mehkên jicunare ita kam — hajỹr.
Mã ma Jona apu hitõt. Ampo na? He ihtỳj cumã Ninew catêjê pê Jona
na mehkwỳ curê xwỳn atajê jamre na to prãm, na pê ma amjia kôt apu
hitõt, ne ma cama côxwa tohkà ata wỳr tẽ. Ne cute Ninew jõ krĩ wỳr
ihtẽm xà kaj na, Cra jõ pjêwỳr amji mã pàr kreti nõ mõ ita mã cator. Ne
JONA JÕ KÀHHÔC 1-2
cute ihtẽm xà ita na hàmjõr ne ma cumã hàr. Pê pàr kreti ata ihkre ita
ajkrut, ne kỳj rũm ita, ne harã mã ita. Mã harã mãita mã Jona xàr, ne
curia caxwãm pê nõ ne apu gõr.
Pê Pahpãm Jona kôt kôcti kujate
Mã ramã côxwa jipôac ri pàr kre me to mõ, mãPahpãm te kôc pahtỳjti
nõkujahêc, mã ampeaj kam côxwa to harô to pra. Mã pàr kre mõr xà
atakêanre. Ne tàkamrỳ kam me hàpêncatêjê mã hũpaa to hũpa, mã ihtỳj
me caràr kammehtẽm. Ne cute côxwa kam me ampo pytĩti atajê to me
hũcapêr kam mehtẽm.
Mã Jona ihtỳj caxwãm pê nõ ne gõr, ne nee cuteampo te hajỹr xà ata
na hahkre pejnare. Mã ma pàr kre jõ pahhi apu hapên to tẽ, ne cute ahna
cator, ne cumã harkwa to:
— Ampo na mã ca nõ ne apu gõr? Jũ wỳr ca ha ita caxuw gõr! To jỹ ne
gõ Pahpãm mã me pahcunea cajrẽn, quê me pahtehcajpa! — hajỹr.
Mã pàr kre kam me hàpên catêjê te jũm cwỳrjapê kôcti ita te ame to
hajỹr xà ata jahkre pej prãmte, ajpẽn mã hũtàr xà ata rẽ, ne ame hõmpu
ne ihkôt me hakop, ampo cwỳrjapê mõrmõ kôc ita ame to hane. Ne pea
cute me Jona mã cator, ne mehcukij, ne me cumã:
— Ampo to mã ate, mã Pahpãm te me pahwỳr kôcti ita kujahêc?
Me anõ mã ca? Ampo to mã caapê? Jũ pĩn mã ca mõ? Jũmjê kwỳ mã
— Ipê Ixaher catêjênõ, ne wa itỳj me côjkwa kam Pahpãm pê me ijõ
Pahhiti pê ampo cunea to ata to amji kam ijapac to ipa. Por pê côjkwa
me, pjê me, côxwa to ata mã wa apê — hane. Ne hanea ne cute ma
Pahpãmpê ihtẽm ita na, me cumã amji jarẽn par.
Mã cute me hũjarẽn xà atapar, ne me cumã paa to pa, mã me cumã:
— Mẽr ampo na mã ate hajỹr? Jũ mã wa ha me ato, quê côjkwa kam
Apãm Cati kôcti ita toankrê? — hajỹr. Pê cormã kôcti ita xwỳ kam, ajco
hàpêr tỳj to ipicamẽn to ipa nare, na pê ameJona cukij to hane.
Mã Jona me cumã:
— Mẽr cô kam me imẽ, quê ha kôcti ita ankrê. Wa ite ramã kôc ita
jahkre pej. Icwỳrjapêa ri ame ato hane, ijũpar nare kam — hane.
Mã ma cô kam ame mẽn caca, ne ma cama kre wỳr, pjê wỳr me to
ihcakrỳnto, me hahkre to mõ, ne nee cute me to mõr ita mã hamãr nare.
Ampo na? Ma kôcti ita hàpêr toihtỳj to ipa.
Mã pea Pahpãm mã ame caràr, ne me caràr to:
JONA JÕ KÀHHÔC 3
ikamacryc nare — hane. Ne cute me Jona pro necô kam me mẽn. Me
ajkaam mã kôc ita pinkrên. Mã me hũmre itajê ame Pahpãm cupa, ne
ihtỳj cute Pahpãm par na me amji ton.
Mã Pahpãm te tepti catia nõ ita kujahêc, mã cute Jona cunea na ihkrẽr.
Mã cute tepti ita caxwãm pê amji to amcro to incrê, ne cutePahpãm mã
ihcakôc, ne amji tehcajpar xà na ihwỳr. MãPahpãm te tepti mã, Jona
toamcrà na pire mãhõjahir na hũjahkre. Mã tepti te Jona to hõjahir,
mãihtĩar na pjê wỳr hàpir.
Pê Jona Ninew jõ krĩ catêjê mã ahcawpa
ã Pahpãm te hipêr Jona mã ihcakôc ne cumã:
— Ca ha maNinew jõ krĩ catia ata wỳr tẽ, ne ite amã ijũjarẽn
xà ita to mecumã awjarẽ — hajỹr. Mã ita caxuw Jona te Pahpãm par
pyrentu, ne ma Ninew jõ krĩ wỳr tẽ.
Ne pê Ninew jõ krĩ ata catia to cati, quê jũm ihcunea ton to prãm,
neapu ihkôt mõr to amcro to incrê, ne cormã apu ton pa. Mã krĩ mãJona
xàr, ne amcro ata na, cutePahpãm te cumã hũjarẽn xà ata to me cumã
hũjarẽn kamihtẽm, ne cute me cumã ihcawpa to:
“Quê ha ajpên amcro te cwarẽnta xà ita jirô pê
me akên itajêjahpan xà na,
Pahpãm me gõ krĩ ita cuneajipej tu!” hajỹr.
Mã ihtỳj ajte cute me Jonapar. Ne cute mehkên ton jicu. Ne nee ame
hàpàn nare, ne nee amehkõmnare. Ne cute amehkên jũ na mehpeacre na
ame amji jarẽn xà na, cute amehkà impejti atajê to pôj, ne amehkàkêanre
pê xãc te amehkà itajê mã ameamji jacjên, ne kam ame ipa. Mã hanea
ne Ninew jõ krĩ jõ pahhi te Jona jũjarẽn xà itapar, ne apu amji tũm. Cute
ihkên xà ton atajê na amji jahkre pej, na ri cumã amji kĩn nare. Mã cute
ihkà impejti ata krỳn, ne cute xãcte ihkà ita mã amji jaxàr, ne ma mõ ne
pro jipy to hỹr, cute hũ na ihpeacre na to amji jarẽn xà caxuw.
Ne pahhi ita me, cumã me hàpên catêjê me, cute me ajpẽn to hỹr, ne
kujahêc to hajỹr he:
“Cu ha nee, me pajõ parxare mea mã, amepajàpàn nare, ne nee me
Ne me pahcunea me pahkà kêanre mã me amji jacjê,
JONA JÕ KÀHHÔC 3
neampeaj kam Pahpãm pejti ita mã me amji cajrẽn.
Ne me pahcunea me pahteamji kam me pajapac xà kên atajêmã me
ne me pajàprê to me papa jicu,
quê ihhêaj to Pahpãm ihtỳj amji mã me pajapê,
cu ha pahtỳj me xa, quê ha nee me pajõ krĩ to ipictor nare” hajỹr.
Ne cute hõ kàhhôc ita to, ma cumã me hàpên catêjê kwỳ kujahêc. Mã
cutemehcunea mã ihkàhhôc kam harkwa itajêa cahyt, ne harẽn partu.
Mã mehcunea te harkwa kôt mehkên xà itajê jicu.
Mã Pahpãm te me hõmpun, ne cumãme caprĩ, mã nee cute me to
ipictor, ne me hõ krĩ tohamre nare, mã ihtỳj me xa. Hamre.
JUTA CATÊJÊ MÃ
Pahpãm Jarkwa To
MEHCAKÔC CATÊJÊ
Ỹhỹ, caku jàhtôa kam Pahpãm te harã catêjê pê Juta catêjê atajê mã,
cute harkwa to mehcakôccatêjê kwỳ kujahêc. Atajê te ahpỹanre na Pahpãm
jarkwa to me cumã mehcakôc par, ne ihkàhhôc kam ahna ihhôc. Ne
ahpỹanre na me hõkàhhôc kam me haprỳ pit. Ne me haprỳ te, Hôxêj me,
Amoti me, Miquij. Na ri me hõ kàhhôc japrỳ pê Hôxêj Jõ Kàhhôc (Hôxêj)
me, Amoti Jõ Kàhhôc (Amoti) me, Miquij Jõ Kàhhôc (Miquij). Ne cute
me cumã Pahpãm te ame to kên xà cawpa to: “Ca ha mãnea mã ate me akên
ton na, quê ha Pahhiti hahpan xà na me awỳr me acurê xwỳn kujate, quê
ha me acunea pro, ne me akwỳ kwỳ jipej, ne ma jũ kam me akwỳ to pra”
hane. Ne hanea ne cute me cumã hõtpê jũ caxuw Pahpãm te me to impej, ne
hacpỹa mã me hõ pjê kam me hãm na to hũjahkre.
Mã hanea ne Pahpãm jarkwa to ihcakôc catê japrỳ te Patij te Juta jõ pjê
japrỳ pê Patij Jõ Kàhhôc (Patij). Ne cute me cumã cuteame Juta catêjê to
kêanre jahpan xà na, Papirõn catêjê te me to hamre tu na harẽn. Mã nee Etõ
catêjê te me kam hapacnare, cwỳrjapê ri me hỹrmã Papirõn catêjê cator, ne
ame hapu, ne me hipej mã me hamre tu.
Mã hanea ne cute mencrê itajê te Juta catêjê mãPahpãm jarkwa jarẽn,
ne mehõ kàhhôc kam mehhôc par. Atajê japrỳ te, Jôwer me Hapakuc me,
Xôpôn. Na ri me hõ kàhhôc japrỳ pê Jôwer Jõ Kàhhôc (Jôwer) me, Hapakuc
Jõ Kàhhôc (Hapakuc) me, Xôpôn Jõ Kàhhôc (Xôpôn). Pê Hapakuc
mehkwỳ wỳr me curê xwỳn pê Papirõn catêjê pupu, ne curi mehkwỳ jirôa
pê mehkêanre na, me hahkre pej pyrentu. Na pê me ahna Pahpãm cukij to:
“Ampona mã ca ame akwỳ jirôa pê Papirõn catêjê kêanre atajê te me akwỳ
to kên na hamã, quê ha rỳ ame to kêanre ne?” hane. Mã Pahpãm cumã:
“Nee quê ha Papirõncatêjê me ikwỳ to hamre nare, quê ha cama ame to
kên, jirô pê wa ha pa Papirõn catêjê cunea to hamre tu” hane. Ne ita caxuw
Hapakuc jõ kàhhôc kwỳ mã he.
HAPAKUC JÕ KÀHHÔC 3
Ỹhỹ, Hapakuc pê Pahpãm jarkwa to me cumã ihcakôc catê ata te
Pahpãm to cati prãmte, cumã increr xà to increr to hane he:
2 	“Ỹhỹ Pahhiti Cati,
ca ate imã ate amji kam gapac xà na amji jarẽn.
Ne ca ate gàpên xà ton xà ata catia to cati,
na wa itỳj amji mã hũpa to catia to ipa.
Ne pom pê ca mam me iquêtjê tehcajpar to catia,
pê wa ahna garẽn pa,
ita na ca ha hipêr ita kam me itehcajpa,
mãr wa hanea ne me cuxà me ahna me apupu.
Ne wa ite me ato kên jahpan xà na me ikam acryc cakrô,
ca ha atỳj ate me icaprĩ na amji to amji japackre.
“Wa ite Etõ jõ pjê kam kẽnti japrỳ te Parã ata pĩn,
Mã acarôt prà jàhcujro te côjkwa cunea cujro.
Mã pjê cunea kam me amã acatihti to mehcakôc.
4	Ne apê pyt japôj pê mã hàhcujro pyràac,
ne ate gũhkra kam
acarôt tỳjti to apimxur ata pĩn gàhcujro catia cator.
5 Ne acumam me hà catia mõ,
ne hanea ne akôt me hà nõ kêanre ata ajpên mõ.
6 Ne gàhhuc ne apinkrên me ajkaam mã pjê te hàhcujrõn kam ihtẽm.
Ca ate krĩxàre pupun ne mehkôpĩr,
mã acupate amehtertet.
Mã rỳ pêa mã kẽnti kàhti ihkrĩ atajê pijaxwỳr par.
Mã hanea ne rỳ pêa mã awjarô ihkrĩ atajê acupate pỳpỳm ne hamre
Ne ate amji kam gapac xà atajê,
jũ caxuw hamre xà nare,
ne quêt ihkrĩ rohnỳtti mã.
“Ite Cuxã catêjê krã pictor na me hõmpun.
Ne hanea ne ite Mitijcatêjê te acupate amencwỳr na me hõmpun.
8 Ne ate cô cunea te apu amji hohoc na ton,
mã apu amji hohoc na ite hõmpun.
He xà ajkĩ côxwa me cô cunea kam acryc na mã,
ca apu to hane?
Hãpà! He ca ate amã me hàprê catêjê jõ cawrô me,
HAPAKUC JÕ KÀHHÔC 3
hõ kujti kam mehkrĩ atajê te me ipytàr xà ata caxuw ihkujahêc,
na ri cô cunea apu ahhohoc.
9 Ate to gõ cuhê xê kre tỳj,
ne ate kruw jàhtôa na gàhwỳr,
ate to acurê xwỳn catêjê jipej prãmte.
Ne ate pjê cunea kôt cô pijapjêr nacumã gũjahkre,
10 Mã kẽnti te ihhêj ne apupun,
ne acupate apu ihtertet,
mã cô catia ne cator ne ihpahtỳjti to ajpjê,
ne cute pjê to hipu par.
Mã côxwa ihhêj ne caràr,
ne kàj mã harôti catia to pra.
“Ne pyt me putwrỳ jirôa pê gõ kruw me,
gõ kruwxwa pràti ita te pyt me, putwrỳ jirãr,
mã ihhêj ne kam awcapàtkô.
12 Ne ca pjê kam,
me kam acryac kam apu mõ,
ne ateacàcàac kam, krĩxàre kam axãm.
13-14 Ne ca ate amji mã me akwỳ capi,
ne me cumã pahhi na me hũxwỳratajê pytàr prãmte,
ca me hỹrmã acator.
Wa me icurê xwỳn catêjêjõ krãhtare cupate ame amxu.
Mã ihtỳj cute me ijipej jahkre kêt nare kam,
me ijipej na amji to ame hajỹr.
Ne cute me icràn prãmte me cupê carĩjti pyràc,
ne me ikam ihtẽm.
Ca ate me kam atẽm,
ne me hõ pahhi jõ kruw xwaa to
ate me hõ pahhi krã caxwỳr.
Ne ate hĩ gãn par,
ne mehhi pit juwahi.
15 Ne ca côxwa kam gõ cawrô to apu gàhhuc,
na ri cô ita apu ahhohoc.
“Ne wa ite ampo itajê kam ijapac,
ne apu itertet pyrentu.
ne icahi apu amji cahhy ne icarôt peacre” hane.
Hõ, pê Hapakuc Pahpãm mã increr to hane.
HAPAKUC JÕ KÀHHÔC 3
Pê hanea ne ihkwỳ mã amji jarẽ ne me cumã:
“Ỹhỹ me ikwỳ!
He Pahpãm te imã, por rỳ nee ampo te jũ mãn nare atajê jahkre,
wa ite hõmpun,
ne quê ha cormã me pahwỳr cato.
Ne wa ha apu hũpa cakrô,
itỳj aracri hikaj to ipa,
quê ha ahnaa Pahpãm, cute ame pahto kên prãm catêjê to hamre
17-18 “Quê ha pĩxô pàr cunea irã nare,
ne hanea ne pĩxô krô na hô nare,
ne pur cunea kam me hõ nare,
ne nee ikre pu na carà cahàcrehamreare,
ne nee kwỳc kam pryti hamreare cakrô,
wa ha itỳj Pahhiti pyrên ijakryti ne.
Ne Pahpãm te ipytàr catê ata kam ri ijakryti ne.
19 Pahhiti Cati pê mehcunea to ihhimpej catê ata pê riicarôt.
Ne pom hĩjaxy kẽnti kàa jimoc na,
carôt tỳj imprar tỳjti to apu ipa,
ne nee ihpỳpỳm nare,
ita jĩkjê na ri Pahpãm ito,
ne ite ampo kên cunea mã
ijũcanãr xà caxuw
imã icarôt gõ” hane. Hamre.
IXAJ ME JEREMIJ
Pê Pahpãm Jarkwa To
MEHCAKÔC CATÊJÊ CATI
catêjê cuxà, Pahpãm to me hapac kêt to me mõ. Cwỳrjapê ri Pahpãm te me
hỹrmã me cumã harkwato mehcakôc catêjê jàhtôa ne ihkujahêc. Mã Pahpãm
te ahpỹanre na me cumã ampo to hahkre atajêa to me cumã ihcakôc to me
ipa, ne cute me hõkàhhôc kam ahna mehhôc.
Ne Pahpãm jarkwa to me cumã mehcakôc catêjê pijakrut itajê japrỳ te
Ixaj me Jeremij. Na ri ahpỹanre na ihkàhhôc atajê kam me haprỳte Ixaj Jõ
Kàhhôc (Ixaj) me, Jeremij Jõ Kàhhôc (Jeremij). Mã Jeremij te hõ kàhhôc
nõ kam ramã ampo pej cunea jamre ata to cute me amji japackre xàcaxuw
ahna ihhôc, cwỳrjapê ri hõ kàhhôc ata japrỳ te Mencwỳr JõKàhhôc
(Mencwỳr). Cwỳrjapê ri ajwar me hõ kàhhôc catihti atajê kam, cute me Juta
catêjê mã me Pahpãm cawpa. Ne ita caxuw Ixaj me Jeremij jõ kàhhôc kwỳ
Pahpãm amji wỳr mehkwỳ to ipipkjêr xà caxuw me cumã akij
e ikwỳ, me ikampa! Pahhiti pê Pahpãm me amã ihcakôc to hane
“Pê wa Ixaher catêjê jakrã te tôxi atajê to amji mã ikra,
ne ajco me hamãr to impejti.
Mã ajte icuna mã mehkêanre.
Pryti me cawrô cahàcre,
ihtỳj to ipijaparcatê pupu.
Mã ajte nee ihkĩnte me ikwỳ pê Juta catêjê me ipupun nare.
Ne imãa ihhêj ne me ikwỳ jàhtôti itajê,
nee me ipar nare.
Ne mecupê mehkên catêjê,
ne iwỳr me catut to me ipipkjêr,
IXAJ JÕ KÀHHÔC 1
ne cute me imã hikran.
“Me ikwỳ, xà ca cormã me amã ite ame atokên xà ata na me prãm?
Xà ca ha ajkĩ ipê me gõ pahhina,
ma ame icaca ita na?
Ca ha amehane,
ne ma meapar mã to ajhu.
Quê ha me gõ krĩ
hanea ne caxàr tu ne.
“Me ikampa he:
Pom ca me akên jahpan xà na,
me imã ampo pryre to me capaitajê kam, ramã ipeacre.
Hipêr me imã ihnõ ton nare.
Imã hipêrcarà cahàcti hôhti twỳmti na prãm nare.
Ne imã hipêr ampo itajê nõcaprô pupun prãm nare.
Ne imã hipêr me akên jahpan xà na,
ate me imãampo pryre to caxàr ita na prãm nare.
Ampo na? He ca nee me akên xàitajê jũ na me apec nare.
“Ca ha me imã acakôc,
ne kàj mã côjkwa wỳrme imã gũhkra curor, ne me apẽ,
wa ha nee me apupun nare,
ne nee me aparnare.
Ca ha ampeaj kam, tee imã me acakôac to me acakôc,
wa ha nee me aparnare.
Me gũhkra itajê pê mehcuran catêjê jũhkra.
Ne ihhêj necormã ahna ate mehcuran atajê caprô.
“Imã me ate me amji cuhhõn ne me atetet na me ato prãm.
Nãmhã, ne meakên ton jicu.
Ne ampo pejti ton to ca me amji kampa,
ne me to amji pyràc.
Ne me cupê hamreare atajê me,
me cupê me hũmjê nare atajê me,
me cupêmempjê nare atajê,
ca mehtehcajpa.
“Ca ha ita to hane,
IXAJ JÕ KÀHHÔC 11
He ampeaj kam wa me amã amji jarẽ.
Caha te ate me akên itajê ton,
mã cute me acaxwỳn to kên cakrô,
ate ihkên ton jicu jahpan xà na,
wa haitỳj hacpỹa mã me amã to impej.
Ne ca ha ampeaj kam me ikampa,
ne ito pit mã amji mã me ahimpej,
wa ha itỳj me ato me gakràaj to me gakràj.
“Nãmri ca ha ma ate ame ipar caca,
ne icuna mã ame akên ton na,
wa ha cama meana me acurê xwỳn jamã,
quê ha jũ mã ame ato,
ne me gipej tu” hane.
Hõhõ, quê ha ita me ato hane he.
He me gõ Pahpãm, pê Pahhitia te ri me amã hũjarẽn xà ita to hajỹr.
Pê Pahpãm Mexij pê mehkên catia pê me tohpôj catê to awjahkre
Pê Pahpãm hipêr harkwa to ihcakôc catê pê Ixaj ata mã harkwa
kujahêc to hane he:
“Quê ha jũm pĩ pàr nõ kat na hakep,
quê ha ihtỳjipàr wej ata kat kam, haxà kam hitêr,
ne kam ipàr tuw nõ cato.
Jĩkjêna, quê ha pahhi xwỳ pê Tawi tàmxwỳ tàmxwỳ nõa cato.
Ne quê ha ramãpahhi xwỳ pê Tawi ihtyc cakrô,
quê ha ihtỳj ihtàmxwỳ tàmxwỳ nõacato,
ne cupê imã hàpên catê.
“Quê ha ipê Pahhiti Carõ Pejti ata cumã amji gõ,
ne ihkôt cumãihkrã kre te amji jahkre pejti gõ,
mãr quê carôt tỳjti to me hapackre,
3	Ne quê ha ampeaj kam ihcunea na, cumã ipar prãm pit.
Ne cupêajpẽn pê mehkrã kên me, me mempejti to ipicokjêr catê
Ne neequê ha cute mempar xà kôt pit mã,
põ rũm cute me hõmpunxà kôt mehkên mã me irẽn,
ne mempej mã me irẽn nare.
IXAJ JÕ KÀHHÔC 11
Ne quêt cute catyt kam,
me cupê ampo hamreare atajê tehcajpar prãmte,
cute ame to kên catêjê atajê kên mã me curẽ.
Ne harkwa to cuteme cumã ihcakôc xà to, quê ha me hipej.
5 Ne ihtỳj catyt kam ahpỹanre na,
mehcunea to impej to ipipẽnti to ipa.
Ne ihtỳj cute ampo tohũjahkre xà ata na, amji jarkwa par to ipa.
Quê ha mehcunea ahna me hõmpu,
ne me cumã impejti ne.
“Ne quê ha pahhi xwỳ pê Tawi tàmxwỳ tàmxwỳ ata himpej xàjõ
amcro ata kam,
quê ha ampo cunea hacpỹa mã,
mamcute amji ton pê mã,
amji ton xà ata na quê ha.
Ne rop cahàc jàprêhtiatajê hacpỹa mã capônỹre ne,
ne ihtỳj carà cahàcti hôhti atajêcahê na apu ipa.
Ne ropkror jàprêhti atajê hacpỹa mã capônỹre ne,
neihtỳj carà cahàcre atajê cahê na apu hikwa.
Ne hanea ne rop cahàcjõkre hôhti atajê,
quê ha ihtỳj pryti krahti atajê me ajpẽn cahê na apuhàpàn to ipa.
Quê ha hanea ne, ihtỳj ahkrare kwỳ amji kôt ame to ipa.
7	Ne quê ha ihtỳj ampo jàprêhti pê uxô atajê hacpỹa mã capônỹre ne,
ne ihtỳj pryti cahãjti atajê cahê na apu hàpànto ipa.
Ne rop cahàc jõkre hôhtiatajê,
quê ha cupê prytia pyràc,
ne ihtỳj ahtu pit kur to ipa.
8 Ne me ahkrare kryjre itajê,
quê ha ihtỳj cagã pahtỳj ihkrĩ xà atajê cahê na
ame hàkrun to me ipa,
ne ahkrare kàre itajê,
ihtỳj hũhkra to parpup krĩ xà kam hahê atajê caxun to me ipa,
quê ha nee mehcãmxar nare.
9 Ne quê ha ijõ pjê impejti ita kam,
nee ampo te me to kên xà caxuw hamreare ne,
ne nee kam ampo jamre xà nare.
Ne mẽr ampo na mã quê ha ampo itajêcunea to hane?
Nee mã ampo na nare.
Pom côxwa hãn ne hipu,
ne ampo cunea pro ne inco,
mã nee incrà nare,
IXAJ JÕ KÀHHÔC 40
ita jĩkjê na,
quêha pjê kam mehkrĩ atajê cunea
ipê Pahhiti na me ipupu,
ne me ijahkre pejpejtu ne,
na quê ha nee jũm pê ijahkre kêt nare.
“Ne amcro ata kam,
quê ha pahhi xwỳ pê Tawi ata tàmxwỳ tàmxwỳ ata pê pjê cunea jõ
Pahhiti catia.
Quê ha krĩxàre cunea me,
pjêcunea kam ampo kra cunea,
hỹrmã me cuprõ,
Ne ihtỳj ihkrac ri mempejti to ame kôt.
11	Ne amcro ata kam,
quê ha pjê cunea pĩn,
hipêr Pahhiti na mehkwỳ pê Juta catêjê me Ixaher catêjê cahhur to
ne amji na me to cuprõ,
mãrquê hanea ne ihhimpej xà krac ri me axà” hane.
Pê Pahpãm mehkwỳ mã caprĩ
Ỹhỹ me ikwỳ, Pahpãm te me acaxuw ito cumã ihcakôc catê
na, ne imã ampo jarẽn ata, wa ha me amãharẽ. Cute imã hajỹr
“Ca ha Krĩpinkrên kam me ikwỳ pê Jutacatêjê mã ito gũjarẽn picre to
awjarẽ, ne me cumã:
‘Ate me amji pupunkên tỳjti ata hamre.
Ne ate me ito kên jahpan xà na,
wa ramã ite me amji pupun xà kêanre na me aton to ipijakrut,
na wa nee hipêr ate me ito kên ita to amji japackre nare’ hane” hajỹr.
Ne Pahpãm te imã harkwa to imprar catê nõ kujahêc, mã cute imã
“Me pajõ Pahhiti mã, ate amji kam me gapac xà kên atajê jicu,
ne me to impej xà te hajỹr he:
Ca ha gõ pahhi mã põti kam,
IXAJ JÕ KÀHHÔC 40
pjê kam mehamreare ata kam pry nõ to,
mãr quê cumã ihcuhtacti ne,
ne ajpẽnti ne.
4	Ne hanea ne me caprũm to hipu,
ne me kẽn to hõkre nõ,
ne ahkre jituw to me hipupa,
ne me awjarô to ajpẽn pa,
ne cumã pry jikôtti atajê to ihcuhtac,
mãr quê ahna mõr xà ata cumã ajpẽnti ne.
ate amji kam gapac xà impejti ton to me apa,
ne catyt kam me apa.
5	Ne quê ha pjê kam mehcunea mehkrĩ atajê
me pajõ Pahhiti carôt jàhcujro ata pupu.
Ne Pahpãam te ri ita ton na amji jarẽn,
na quê ha ihtỳj ton to hane” hajỹr.
6-7	Mã jũm ita te imã:
“Acaràr!” hajỹr.
“Mẽr icaràr xà jũ to mã, wa ha icaràr?” hane.
“Ca ha acaràr to hane he:
‘Pom mehcunea pjê kammehkrĩ atajê pê ihhêj rũm ahtu pyràc,
ne me hàpên xà impejti atajêpê pĩrã pejti pyràc!
Ne quê ha ahtu me pĩrã incrà,
ne cyt ne hamre,
ita jĩkjê na,
quê ha mehcunea cyt ne me hamre,
me hàpênxà mea mã!
Quê ha hanea ne ahtu me pĩrã
põ kam kôc pahtỳjticacrohti ita apê,
ne to incrà pyrentu,
ita jĩkjê na,
quê ha Pahpãm me hakô,
quê ha me hamre pyrentu!
8 	Ne ihtỳj jũ caxuw ahtu incrà xà,
ne hanea ne ihtỳj ampo rã inxô,
Ne quêt me pajõ Pahpãm jarkwa nare,
quê ha quêtihtỳj ihkrĩ rohnỳtti mã!’ hane” hajỹr.
IXAJ JÕ KÀHHÔC 40
Mã hipêr jũm ita te imã:
hawênti nõ kàa na api,
ne Krĩpinkrên kam mehkrĩ atajêmã acaràr,
ne akrãhhia kam me cumã acaràr,
ne nee apu amji mã meampo cupa nare.
Ne Juta jõ pjê kam
krĩ cunea kam mehkrĩ atajê mã:
‘Ramã me gõ Pahpãm cator to mõ!’ hane” hajỹr.
Pahpãm ri mehcunea jirô pê carôt cati ne cute amji jahkre pej cati
Ỹhỹ, Pahhiti pê Pahpãm ri ramãcarôt tỳjti catia to cator to mõ!
Ne quê ha carôt kam ihhimpej xà tỳjti ata me to ihhimpej.
Ne quê haahpỹanre na cute me ampo ton atajê jahpan xà na,
me cumã hàmjõr xàimpejti ata to ajpên ahpar mã mõ.
11	Ne pom hãn ne carà cahàcre hôhti jamãr catêjê hamãr prãmte to ipa,
ita jĩkjê na,
quê ha ihtỳj mehkwỳ atajê to amji pytà,
ne taa cupê mehamãr catê impejti ata na amji to.
Ne ihpa kam quê ha mehkrare japỳ ne me toipa,
ne ma menxyrxwỳ me,
me hamãr peaj to ipa.
Ne jũm te mõrmõ Pahpãm cuxà,
hũhkra to côxwa to ipipẽn?
nee jũm te cuxà ton nare!
Nare, jũm te mõrmõ Pahpãm cuxà,
hũhkra to côjkwa to ipipẽn?
nee jũm te cuxà ton nare!
Ne jũm temõrmõ Pahpãm cuxà,
hõ kàhà kam pjê jacrô cunea to cuprõn?
Nare, jũm te mõrmõ, cute ampo to ipipẽn xà kam,
hawênti jõ kẽncunea to ipipẽn ne hũtĩ na hahkre pej?
Pahhiti Carõ Pejti ata jahkre pejpejtu?
Ne jũm te mõrmõ Pahpãm Carõ japackre prãmte,
IXAJ JÕ KÀHHÔC 40
cumã ampo to hahkre?
He xà ajkĩ Pahhiti te,
jũm te cumã ampo to hahkre xà na,
jũm nahàhwỳr?
He xà ajkĩ jũm te Pahhiti mã catyt kam ipa to hahkre?
He xà ajkĩ jũm te, cute ampo jahkre pej xà to cumãhahkre,
mã cute hahkre pej?
He xà ajkĩ jũm te cumã cute amjijahkre pejti ita to hahkre?
He Pahpãm mã pjê kam ampo cunea na,
krĩxàre mehkrĩ itajê jamreare.
Ne cumã me cupê cuhkõn kam,
cô kryjre ne ahtwỳ
ne ihpehpec pyxit peaj atapyràac,
ne ihcunea na me hamreare.
Ne cumã me cupê ihhêj rũm
ampo te ipipẽn xà kam
pjê jacrô toamji japackre xà nare ata pyràac.
Ne cumã cô jipôc ri pjêncrà itajê to ipipẽn xà te hajỹar,
pom quê ampo cajcucre to ipipẽn xà nare he.
16	Quê ha te kẽn catia atajê na pĩ cunea to me cuprõ,
ne cumã kẽnatajê kam pryre apu ipa atajê cunea jõr prãmte,
pĩ ata kam haxwỳ ne me to caxàr cakrô,
quê ha nee Pahhiti mã ihnõ na cormã cati nare!
17	Ne cumã ampo na,
krĩxàre atajê jamreare ata,
ne cumã mecupê ampo kôt hamreare atajê japyre mã me.
Ne mẽr ampo me ca ha Pahpãm ita to me ajpẽn?
Xà ajkĩpahpãm cahàc krekà me ipipẽan?
19	He pahpãm cahàc krekà ton catêjê,
ihtỳj hãn ne carẽc to me to,
ne wakỳre prà tepti pê ôr ata to hipy me ahna pra ne me to incururo,
ne ihkôt wakỳre jakati to,
cumã me hakrô xà to.
Ne me cupê hamreare pê wakỳre prà tepti pê ôr me,
wakỳre prà jakatina hĩ jàhwỳr atajê jamreare,
na quê ha ihtỳj amji mã pĩ impejtiatajê nõ capi,
cute cumã pahpãm cahàc krekà na ton prãmte.
Necute me pĩ to ipihho catêjê nõ te amji jahkre pejti nõ mã cugõ,
mãrquê cumã pahpãm cahàc krekà cuhhê impejti nõ to.
Ne nee ampo itajê nõ pê Pahpãm pyràc nare.
IXAJ JÕ KÀHHÔC 40
He xà nee jũ caxuw ate Pahpãm jahkre pej nare?
He xà nee ajkĩ jũmte me amã harẽn nare?
He pom pê mam me amã Pahpãm to hahkre ita?
He xà pê ca, pjê te amji ton pê mã,
ramã cute ihcakôc xà ton ata na,
ate hahkre pej nare?
22 	He Pahpãm ri pjê jajoti ita jipy ihkrĩ,
ne cumã me pahkryjre te hajỹar,
pom quê me pamã xycxycre kryjre he.
Ne taa mã ri côjkwa capô,
ne ihkrac ri ihkrĩ to hanea,
pom cu ahpykrã xà caxuw me cupẽhkà capô,
ne ihkrac ri me pahkrĩ he.
Ne taa mã ri pjê kam,
me to ihhimpej catêjê catia atajê to ihkryjre,
mã cumã me ampo na me hamreare.
24	Ne cumã me cupê ampo kre xà ata pyràac,
ne pom me ampo hy kre,
mã kam harê me ajkaam,
mã kôc to incrà, mã carĩjre ma to ahhi, ne tocuto ita na mã,
cumã pahhi atajê te hajỹr,
mã cyt ne me to hamre.
Ampo cunea jirô pê Pahpãm pejti ata te amji na hàhcukjêr to hajỹr
“He ampo me, ca ha me ito ajpẽn?
He xà ajkĩ ipê ampo pyràc?
He xà ajkĩ jũm me ipipẽan?
Ne ca ha caxwa ri côjkwa wỳr rĩt,
IXAJ JÕ KÀHHÔC 40
ne caxêre jàhtôti atajê cuneapupu,
ne jũm te mõrmõ ton?
He Pahpãm te ri ton,
ne ahpỹanre na haprỳ atajêa na,
cute cumã hàkjêr par,
ne ihkrĩ xàa kam ihkrĩ par.
Ne carôt pahtỳjti catihti ata kôt,
nee ihnõ jamre nare.
Hàpà, Pahpãm na mehkwỳ pê Juta catêjê itajê! Ampo na mã ca ame
Pahpãm mã me gàhcahhõn itajê to ame amji jarẽn to:
“He Pahhiti te nee ite amji kam ijapac xà na ijahkre pej nare,
necupê ipimxur tu.
Mã nee cute, ite ampo na prãm ata na ito amjijapackre nare” hane?
28 	He xà apê Pahpãm jahkre kêatre?
Xà nee jũ caxuw ate harẽn parnare?
ne cupê pjê mekam ampo cuneaton catê.
Ne nee quê ha jũ caxuw ihtycrĩ, ne ihpeacre nare.
Ne nee jũmte, Pahpãm te amji jahkre pej krã kreti atajê cunea na
hahkre pej nare.
29	Ne taa mã ri mehtycrĩ atajê mã carôt to ihtỳj,
ne mehpeacreatajê mã carôt to ajcamẽ.
30 	Ne mentuwjê intuw cakrô,
ihtỳj jũ caxuw mehtycrĩ, ne mehpeacre xà.
Ne mentuw picahur na mehte tỳjti cakrô,
quê ha ihtỳj jũcaxuw ame ajhu,
ne ame hikwa.
31	Ne quêt Pahhiti to amji mã mehhimpej,
ne me hikaj to me ipaatajê,
quêha ajteare mã me,
ne hõtpê amji mã me carôt to intuw.
Ne me cupê hàctijara tỳjti,
mã to ne kỳaj pê apu ipa to pyt ata pyràac,
ne ampo cunea mã me hũcanãr to ipa.
Na quê ha Pahpãm jarkwa na memprarcatêjê na ame pra,
ne nee amehtycrĩ nare.
Ne quê ha harkwa kôt catyt kamame ipa xà ata caxuw,
nee me cupê me carôt hamre nare.
IXAJ JÕ KÀHHÔC 53
Mexij te mehkwỳ pytàr xà caxuw ihtỳj amji pupun to kêanre
Pahpãm te jũm ita na, me pamã harkwa kujahêc,
cu pahte ahna mehkwỳmã me harẽn cakrô,
mã ihhêj ne, nee cute mempar,
ne amji mã me to hajỹr nare.
He Pahhiti te me cumã mehkritxwỳ to hũjahkre ata to ipipẽ cakrô,
ne ame hõmpun caca.
2 	Ne pom pjê incrà kam me ahkêt jakep,
mã kam harê ahtwỳ, ne hacpỹamã kam hitêr ne hapôj,
ita jĩkjê na mã,
jũm ita te Pahhiti kam mare mã, ampo kên cunea jipôc ri,
amji to ipijapar ne ihkà.
Ne põrũm pê hĩ kam,
ihhêj ne neeimpej nare.
Ne ihhêj ne, nee cupê jũm catihti ata nare,
ne cupê me pajĩ te hajỹrỹre ata pyràac.
Na ri nee ihhêj ne cute amji wỳr me pahto hàhtêp xà caxuw,
hirã pê impej ne cati nare.
3 	Ne cupê hũmre te amji pupun xà kêanre kam ipa catê,
cama hanea neamehcaca,
Na ri nee hỹrmã me irĩt,
ne me hõmpun prãm nare,
ne ma amehcaca.
Cu nee ajte pahte amji mã me to cati nare.
Ne me pahte hajỹr cakrô,
mã ihtỳj cutea me pahte me amji pupun xà kêanre ata mãamji jõr,
ne cutea amji kam me pahte me amji cajpẽr xà kàj xàhtiatajê cunea
Cakrô, cu pahtỳj ajpẽn mã me harẽn to:
“Pahpãm ri apu hũmre ita to kên he,
netaa mã ri apu ihcahhy,
mã ihkàj xà” hane.
He pahte ajpẽn mã me harẽn to hajỹr cakrô,
mã nee cute hajỹrnare.
IXAJ JÕ KÀHHÔC 53
Ne pahte me to kên,
cute me hũmre ata caxwỳr.
He pahteme ampo kên ton atajê jahpan xà na ri,
ma cute me to irô,
ne cupê mehĩ to kêanre.
Ne cute me to kên xà ita kôt ri,
cute me pamã ampo cupa nare na me pahton,
mãr cu me pahcarĩcti kam me papa.
Ne cute me haxôp xà ata kôt ri,
ihhêj ne hacpỹa mã, me pahcaprãr, ne me pahcapẽnti.
Ne pom carà cahàcre hôhti me hamãr catêjê kaj na apu ipa,
ne cute amji to ipictor,
ita jĩkjê na mã,
cu pahte me Pahpãm jõ pry cupan,
ne amjia kôt me pajõ pry itajê pynãr.
Ne Pahhiti te,
pahte me to kên ne me to cupan xà atajê jahpan xà na,
nee me pahto kên nare,
ne ma jũm pê me pahkritxwỳ ata to irô, ne cute apu to kêanre.
7	Mã cute mehkôt harẽn hêj xi xà kêanre to me harẽn,
ne to mecumã ihkàj xà catia ton cakrô,
mã nee cute amji pytàr xà na
me cumã ampo to ihcakôc nare,
ne nee amji jahpan xà na mencrôn nare.
Ne pom ma carà cahàcre kra curan xà wỳr me to ipa, mãaracri ipa,
ita jĩkjê na ri cute mehcuran na, cama amji na me hamãr,
mãcute mehcuran.
Ne pom me carà cahàcti hôhti hô jakep, mã nee incwỳr nare,
ita jĩkjê na mã cute,
ne nee amji jahpan xà na cute ame to kêncatêjê mãn kên nare.
ne mehcukij xà kêanre to mehcukij,
ne nee cormã ihkra nare kam mehcuran,
mãr quê nee hipêr ita ri me hipôc ri apu ipa nare.
Ne me pahkwỳ te me to kên,
ne me to cupan xà cwỳrjapê ri amehcahhy.
9	Ne nee apu hàprê to ipa nare,
ne nee apu ihhêj xia to ihcakôc to ipa nare cakrô,
mã ihtỳj cute me hàhcuran catêjê cahê na me harêt naharkwa cakrô,
IXAJ JÕ KÀHHÔC 55
mã me hakràjti jarêt xàa kam, cute me harêt.
Ne nee cute ampo to kên nare cakrô,
mã Pahhiti te to mehkên catêjê pyràac,
ne cumã ihkàj xà ton.
Ne pê mam ramã Pahhiti ita ton xà ita na amji kampa,
na pê to hane.
Ihhêj ne Pahhitite, jũm te me to cupan xà jahpan xà na,
cute me hũmre ita curan na me hamãr,
mã cute mehcuran cakrô,
quê ha ihtỳj hacpỹa mã ihtĩr,
neihtĩar na apu ipa rohnỳtti mã.
Na quê ha ihtỳj jũ caxuw cumã mehkrajàhtôti atajê pupu,
ne Pahhiti mã ihkôt pjê kam me hàhtôa to ihkra prãm.
Ne cute amji cajpẽr xà kêanre to amji cajpẽr xà ata jakàn pê,
quê ha cormã me hàhtôa atajê,
cute amji cajpẽr xà kên ata cwỳrjapê
cupê Pahpãm kra na me hahkre pej,
na quê ha ampeaj kam hũrên me hakry.
Ne quê ha cupê Pahpãmmã hàpên catê, ne catyt kam ipa.
Na quê ha me hàhtôa ne, cupê mehkritxwỳ ita na me hahkre pej,
Ne quêha taa, cute me to ihcupan xà jahpan xà na,
ihkên cunea mã amji gõ,
mãr quê Pahhiti me ahna amji capa,
quê ihtỳj mempej pêa mã ame ipa.
12 	Cute mehcuran xà mã amji jõrtu.
Mã cute me to cupan catêjê cahê na
cute mehcuran xà ata pê,
cute amji mã mehkên ton xà atajêcunea juwahi,
ne ihtỳj cute me to cupan catêjê cajrẽn.
Na quê ha Pahpãm pê Pahhiti itajê cunea jahpan xà na to catia to cati,
ne ampeaj kam to carôt tỳj.
Pê Pahpãm mã mehcunea te hỹrmã ipipkjêr na to prãm
Ỹhỹ me ikwỳ, cormã Pahhiti te ita ri apu mõr ita kam,
ca haatỳj me hapê,
ne cormã ame acahê na mõr xà ita kam,
IXAJ JÕ KÀHHÔC 55
ca haatỳj cute me apytàr xà na me wỳ.
Ne quê ha mehkrã kên catêjê,
cute me amji kam hapac xà kên tonjicu,
ne nee hipêr cute me ton na me amji to amjijapackre nare,
ne rỳ mã me pajõ Pahhiti pê Pahpãm wỳr meapkjê na mã,
quê ha taa ame caprĩ,
ne cute me to kên atajêto tojnõ hiahpuro,
ne nee hipêr to amji japackre nare.
8 	Pahhiti te me pamã, me pahna amji jarẽn to:
“Ite amji kam ijapac xà pê nee me ate amji kam me gapac xà pyràcnare.
Ne nee ijàpên xà pê me gàpên xà pyràc nare.
9	Pom pjê jirôa pê côjkwa te pjê jirãr,
ita jĩkjê na mã,
Ne ite amji kam ijapac xà tegõ tekjê jirãr.
Pê Pahpãm jarkwa cakôc xà kôt ihtỳj ampo
Ne pom hãn ne côjkwa pĩn cô carôt wrỳ, ne ta wrỳ, ne xa pjê inco,
mãr quê pjê kam ampo cunea to ajcamẽ,
quê ha me cumãcute me hõ kur xà atajê,
ne cute mehkre xà caxuw me cumã ihhy,
ne cormã hacpỹa mã api,
ita jĩkjê na,
quê ha ijarkwa hane he.
11	Ne ipĩn, ijarkwa hapôj ata,
quê ha nee hacpỹ ne caprỳ iwỳr amjijaxàr nare.
Ne cute me kam hapac prãmte,
wa ite mehwỳr ihkujahêc,
naquê ha nee ahna mehprãr nare ne ihtỳj me kampa.
12 	Na ca ha atỳj, jũ caxuw, me gakrya kam,
me acurê xwỳn catêjê jõpjê pê me acato,
ne me acarĩcti kam,
me amã ampo cupa nare kam,
ma megõ pjê impejti ata wỳr me axy.
Na quê ha, me amãa ihhêj ne hàhkàjakôt me, awjarô atajê cunea,
ate me amji jaxàr xà ita pyrên hakryte apu cre.
Quê ha hanea ne pĩ cunea
me apyrên cumã amji kĩnte,
ihhêjne apu hũhkra cahhy.
13 	Ne curi hômjĩ jaxà kam,
quê ha quêt pĩ tỳjti pejti cuhtactiatajê hapôj.
Ne curi pĩhhô jàprêhti hapôj ata jaxà kam,
IXAJ JÕ KÀHHÔC 61
quê ha quêtampo pĩhhô cuxwati atajê hapôj.
quê ha quêtijaprỳa na hapôj.
Ne ipê Apãm Cati pê Pahhiti to
ate me amji japackrerohnỳtti mã xà na,
quê ha ita hane.
Na quê ha nee jũ caxuw hamre nare” hajỹr.
Quê ha Mexij ihtỳj me cupê hamreare atajê tehcajpa
Ỹhỹ me ikwỳ, por Pahpãm te me pamã jũm kujahêc na to
hũjahkre ata te amji jarẽn to:
“Pahhiti te ampo cunea to ihhimpej catê ata te mecupê hamreare
ite ijũjarẽn xà pejti jarẽn catê na ixãm,
cwỳrjapê ri Carõ Pejti te imã amji jõr.
Ne cutea ri mehkwỳ wỳr ikujahêc,
mãrwa mehpeacre me,
me cumã amji kĩn nare atajê caprĩ,
ne hacpỹa mã mecumã me carôt gõ.
Ne hanea ne cute awcapàtkôti kam me hacjên catêjêmã:
‘Gapacta ne me gapôj’ hajỹr to ipa.
2 	Ne wa hanea ne mehcunea mã Pahhiti jarẽ, ne me cumã:
‘Quê ha caku itajêa kam
Pahhiti me akên cati pê me gapôj
ne me ato impej,
ne amjijahpan xà na,
mehkrã kêanre atajê to kên’ hane.
Ne wahanea ne mehcunea ame amrã atajê mã caprĩ.
“Ne por Xijãw jõ kẽn cahê na Krĩpinkrên kam mehkrĩ
ne ame amrãatajê,
wa ha itỳj cute ame ampo na prãm atajê,
me cumã cugõ.
Ne me cumã amji kĩn nare na cute me hahkre pej prãmte,
wa ha quêt me cumã pahhi krãhkà impejti gõ,
hacpỹa mã me cumã amji kĩn na, cute me hahkre pej prãmte.
Ne mehpeacre atajê,
waha me cumã ampo cacô cuxwati gõ,
IXAJ JÕ KÀHHÔC 61
mãr quê me hakry.
Ne jũm mã amji kĩn nare ne cupê amji jahkre kêatre atajê,
wa ha me cumã cupẽhkà impejti gõ,
ne cute me Pahpãmpej na hũrên hakryti na harẽn na me to.
Ne pom hãn ne me ampo pĩxôpejti pàr kre,
mã cati ne ihkô, mã mehcunea amji mã ihkre catê jarẽn pejti,
ita jĩkjê na,
quê ha mehcunea me Pahhiti na mehkwỳ pêcatyt kam me ipa na ame
ihtỳjme Pahpãm jarẽn to impejti ne.
Quê ha Mexij hacpỹa mã mehkwỳ to ajcamẽ ne to cati
“Ỹhỹ me ikwỳ, por pê mam me curê xwỳn me panquêtjê pê me hõ krĩ
to kên ne meto hamre atajê,
ca ha hacpỹa mã me to impej.
5	Quê ha me cupê mehcahkrit atajê,
ihtỳj me amã meaparxare jamãr to me ipa.
Ne me cupê me akwỳ nare atajê,
quê ha ihtỳj me gõ pur kam me amã me apê.
6	Ne quê ha mehcunea mã me apê Pahhiti mã amehcajrẽn catêjê,
ne apê cumã me gàpên catêjê na
me gahkre pej.
Ne ca ha krĩxàrecunea jõ to amji mã garte,
ne to garte tu.
Ne ca ha me hàhcukrêj atajê pê me atekjêa na ahna me amji jarẽ.
“Ampeaj kam quê ha me ikwỳ te amehpahàm catia pro xà kaj na,
Ne mehpahàm xàhte amencwỳr xà kaj na,
quê ha cute me ampo pejti ita pyr pyrên ame hakryte ame cre.
Ne quê ha pjê to hõ tekjê ata kam me to ajkrut ne mecukwa.
Na quê ha hũrên cumã amji kĩn rohnỳtti mã.
Pahpãm ma apu ampo kên cunea caca
“Ne ampo na mã quê ha me hane?
Nee mã ampo na nare.
Pahhiti te me ahna amji jarẽn to hajỹr he:
‘He ipêa ri me hõPahhiti,
catyt kam jũm te me ampo kên ton jahpan xà na,
cute mehcukij xà hêj xi nare kam mehcukij ata na ri,
IXAJ JÕ KÀHHÔC 61
Newa ma apu hàhkĩj xi me,
ampo kên cunea caca.
Ne waitỳj ite me cumã ampo to ijũjahkre ata na,
amji jarkwa kampa,
ne wa ha itỳj
iteme cumã ijàmjõr xà gõ.
Ne itỳj meajpẽn pa.
Ne quê ha ite me ajpẽnpar xà ata kôat me ipa rohnỳtti mã.
9	Ne quê ha pjê cunea kam,
krĩxàre cunea, me ikwỳ tàmxwỳ tàmxwỳjahkre pej.
Ne quê ha mehcunea ame hõmpu atajê me amji mã harẽn to:
“Itajêa kam ri Pahpãm te harcô mẽn, ne me to impej he” hane’ hajỹr.
Hõ quê ha ihtỳj amji jarẽn to hane” hane.
Na quê ha Pahpãm na mehkwỳ me amji jarẽn to:
“Pahhiti pê Pahpãm pyrên
me ijakrya to me ijakry,
ne me imã amjikĩn hyre nare” hane.
me cumã ihkat kàimpejti me,
hitô kà pejti gõ,
mãr quê impej pêa mã apu kam me ipa,
itajĩkjê na ri,
Pahpãm te me itehcajpar prãmte,
ampo kên catia pê me ipytàr,
ne catyt kam me ipa na me ito,
mãr wa catyt kam ame ipa.
Ne pom me hikwa tuwcatêjê
me amji krã jakrô,
ne me hakrô xà to me amji cũmpej,
itajĩkjê na mã,
Pahpãm te me ito impej,
mãr wa me ipej pêa mã ame ipa.
11	Ne pom pjê kam me ampo hy kre,
mã huprãj hapôj,
ita jĩkjê na mã,
Pahhiti te ampo cunea to ihhimpej catê ata,
pjê cunea kôt krĩxàre cuneate catyt kam me ipa na me to,
quê ha catyt kam me ipa.
Ne quê ha Pahpãm to cute mecati prãmte,
ihtỳj cumã impej ne cati na me harẽn to me ipa.
IXAJ JÕ KÀHHÔC 65
Quê ha Pahpãm ampo cunea to antuw ne to impej
Ne Pahpãm pê Pahhiti pê ampo cunea to ihhimpej catê ata te
amji jarẽn to:
“Wa ha ijàpên xà to ita
Wa ha côjkwa tuwme, pjê tuw to,
ne ramã ampo cunea tuw pit ita kam,
18 	Ne ite me amã ampo tuw ton itajê pyrên,
ca ha ame gakry,
ne me amãamji kĩn rohnỳtti mã.
Ne quê ha pjê cunea kam
me hàhtôa Krĩpinkrênme,
kam mehkrĩ atajê pyrên me cumã amji kĩn,
ne ame hakry.
19	Ne pa, ite hajỹar, Krĩpinkrên pyrên ijakry,
ne hanea ne kammehkrĩ atajê pyrên imã amji kĩn.
Na quê ha nee hipêr jũm incwỳr nare,
ne nee hipêr jũm, amji japête incwỳr kam hapac nare.
“Ne nee quê ha hipêr jũm krare amji to ipijapar to incri
ne hacpỹ mamã ihtyc nare,
ne ihtỳj amji to ipijapar to ipa.
Ne mehwej catêjê, quêha ihtỳj mehwej to me ipa,
ne maa, cute me to hõ caku mã hahêr xà atamã me to hahêr tu,
ne cormã mehweaj to ihwej,
ne mehtyc to hane he.
Ne cormãjũm na caku te xẽj ne ihtyc ata,
quê ha me amji mã harẽn to:
‘Pỳhàpà, nee cormã ihwej nare,
ne intuw kwỳa kam ihtyc’ hane.
Ne neecormã ahna caku te xẽj nare, ne ihtyc ata,
quê ha me amji mã harẽn to:
‘Ihhêj ne ihkrã kêanre,
ne cute Pahpãm to kên cwỳrjapê ri,
intuw kwỳa kamcute ihcuran’ hane.
21-22 Ne pom pĩ tỳjti, ihtỳj caku jàhtôa kam awcanã ne ihcuhhê,
IXAJ JÕ KÀHHÔC 65
quê ha ihtỳj me ikwỳ caku jàhtôa kam me awcanã,
ne mempej pêa mã me amji to ipijapar to me ipa.
Ne por wa ite amjicaxuw me ikwỳ capi atajê,
quê ha ihtỳj caku jàhtôa kam,
cute hũhkrato hàpên xà ton atajê to me amji cajpuaw to me ipa.
Nenee hipêr amji mã me ikre nõ xãm,
quê kam jũmjê mehkrĩ nare.
Ne nee hipêrkam amji mã pĩxô kre,
quê ha ajteare mã jũmjê cupê mehkrẽr nare.
Ne quêt amji mã me hũrkwa pyxwỳ,
ne me taa kam mehkrĩ.
Ne kam me amji mã pĩxô kre,
ne quêt me taa me cuku.
“Ipê me hõ Pahhiti,
ne hanea ne ipê mehtàmxwỳ jõ Pahhiti.
Ne paa, wa ha me kam ijarcô mẽ,
ne me to impej ita kam,
jũ wỳr quê meapê,
ne me hàpên xà kôt hamreare ne.
Ne quê ha mehkra ihpỳpỳm,
quê ha nee ampo kêanre mehwỳr cator nare.
Ne mehkra hãn ne me cumã meajhu,
ne mempejti kam me amji to ajpa.
24	Ne hãn ne ampo na me icukij,
wa ha itỳj me kampa.
Ne cute amjitehcajpar xà na me iwỳr xwỳjrea na,
wa ma ramã ite mehtehcajpar xàcaxuw me cahê na ipa.
“Hõhõ, amcro atajêa kam,
quê hacpỹa mã rop cahàc jàprêhti atajê,
Ne rop cahàc jõkrehôhti,
quê ha cupê pryti pyràac, ne ahtu pit kur to ipa.
Quê hamehkĩnte cagã,
pjê jacrô pit kur to ipa ita na.
Ne quê ha ijõ pjê pejtiita kam,
nee ampo te to kên xà hamreare,
ne nee jũ caxuw ampo te to hamrexà nare” hajỹr.
Hõ, Pahhiti te amji jarẽn to hajỹr.
JEREMIJ JÕ KÀHHÔC
Jeremij pê Pahpãm jarkwa to ihcakôc catê
e Ixaj tyc jirô pê mã, hacpỹ ma mã Juta catêjênee
hipêr me Pahpãm par nare. Cwỳrjapê pê Pahpãm hipêr
me cumã harkwa to mehcakôc catêjê atajê kujate, pê me cumã, por
quê ha Pahpãm te ampo kên to jũ mã me to ata cawpa. Pê Pahpãm me
cumã ihcakôc catêjê atajê nõ japrỳ te Jeremij ita me hỹrmã kujate, pê
Krĩpinkrên kam ihkrĩ.
Mã Pahpãm te cumã harkwa hyr, mã ma Pahpãm to me amji kam hapac
xà jũrkwa wỳr mõ. Ne harkwa nã cute me hàhtôa mã harkwa to:
“Me ikampa! Côjkwa jõ Pahpãm pê Ixaher catêjê Pãm Cati ame amã
amji cawpa to:
‘Wa ha, por ite me akên xà to me amã icakôc ata tokrĩ ita to apu
ne cahi na krĩ atajê to kên.
Ca nee ate me iparnare kam,
wa ha me ato hane’ ” hajỹr.
Ne pê Jeremij amehcunea mã Pahpãm cawpa to hajỹr to incrire nare.
Mã Pahpãm to me amji kam hapac xà jũrkwa jamãr catê ata japrỳ
te Paxur, ne cute Jeremij jarkwa na impar, ne ma apu ihcakôc xàata
na impar caca. Na ricute haxàr ne ame caprêprêc, ne me huwapre.
Mãhuwapre ita na me hacjên xà kam, cute amji to apẽ.
— Wa ha Pahpãm jarkwa kôt me amã ijũjarẽn xà ita to awjarẽ, ne amã:
“Paxur, wa ha jũ mã me ato,
ca ha me akwỳ mea mã,
me amã paa to me amãpa.
Ne ca ha atỳj me acurê xwỳn jõ wapo xwahhihti te me acuran na
JEREMIJ JÕ KÀHHÔC 36
He wa ha ma Papirõn jõ pjê jõ pahhi mã Juta jõ pjêhimpej xà ita gõ.
Quê ha ma me ato mõ ne me gacjê,
ne me gàhtôa ne megipej.
Ne cama me ana me acurê xwỳn jamã,
quê ha Krĩpinkrên pê mehakràj cunea to cuto tu.
Quê ha ma wakỳre prà tepti me,
wakỳre prà jakati me,
kẽn pràti itajê cunea to me cuto tu,
Papirõn jõ pjê wỳr.
“Ne ca, Paxur, quê ha me akra mea mã me ato mõ,
ca ha gũrkwa me gõ pjê pêampỳa mã ty,
Papirõn jõ pjê kam” hane —
hajỹr xà ata na, tahnaa cute hajỹr.
Pê Pahhi Joquĩ Jeremij jõ kàhhôc kam Pahpãm jarkwa to capa
ê Joxij pê pahhi pejti ata ty, pê ihkra japrỳ te Joquĩ ata pê
pahhi, Juta jõ pjê kam. Ne cupê hũmre kêanre, ne cute Pahpãm
jarkwa to ihcakôc catê pê Jeremij ita pro prãmte, apu hahêr to ipa. Mã
Pahpãm te Jeremij mã ihcakôc ne cumã:
— Ca ha ihkàhhôc nõ py, ne kam ite Ixaher catêjê na icakôc xà
itajêcunea na ihhôc. Ca ha mam ite Joxij pê pahhi mã, ite ampo jarẽn xà
atarũm ahna to apy, ne curmã ite ampo jarẽn itajê mea mã, ahna ihhôc.
Quê ha Juta catêjê te icuna mã mehkên ton xà atajê jahpan xà na, ite me
to kên xà atajê, wa ha me cumã ihcunea cawpa. Quê ha ihhêaj to mehkên
to impej, ne to ijapac kêt — hajỹr.
Mã Jeremij te ihkàhhôc kam ihhôc catê japrỳ te Paruc na hàhwỳr. Ne
cute cumã Pahpãm te harkwa cunea na ihhôc xà jarẽn atajê jarẽnpartu.
Mã Paruc te ahna ihhôc partu, ne cute me hipêj.
Mã Jeremij te Paruc mã amji jarẽn to:
— Wa ha ita ri, ipimxur xà kam ahtwỳ. Quêha jũ caxuw, amcro nõ na,
Pahpãm to me amji kam hapac xà jũrkwa kam me amji kĩn nõ to, ca ha
mecumã ihkàhhôc ita cahyt. Ampo na? Quê ha amcro ata na Jutacatêjê
cunea curi me cuprõn tu — hajỹr.
JEREMIJ JÕ KÀHHÔC 36
Mã amji kĩn nõ na Pahpãm tome amji kam hapac xà jũrkwa kam, cute
me cuprõn. Mã Paruc te Jeremij teampo na mẽn xà atajê cunea ton. Ne
cute me cumã Pahpãm te harkwakujahêc xà itajê cunea cahyt partu,
Pahpãm tome amji kam hapac xà jũrkwa kam.
Jirô pê mã ri me hàhtôti atajê jõ pahhi catêjê kwỳ, mã ampeaj kamme
hũpar xà ata cupaa to hũpa. Mã cute me Paruc mã:
— Wa ha itỳj pahhi Joquĩ mã me awjarẽ. Ne me imã amji jarẽ, jũ mã
mãate, ne ajte gũpar xà ita to gũpar? — hajỹr.
Mã Paruc me cumã:
— Pahpãm jarkwa to ihcakôc catê pê Jeremij ata te riimã ita jarẽn, wa
iteahna ihhôc par — hane.
Mã me hàhtôti atajê jõ pahhi te Paruc mã:
— Mẽr Jeremij ita me amxu, ne nee jũm mã jũ kam me amõr na
me amjijarẽn nare — hajỹr. Ne me hõ pahhi itajê te jũ ri me Pahpãm
jarkwaita to ipimxur, ne ma pahhi Joquĩ mã me hũjarẽn to me mõ, ne
cute mecumã ihkàhhôc ita jarẽn.
Mã ma pahhi Joquĩ te Pahpãm jõ kàhhôc itawỳr jũm ita kujahêc, quê
cumã cupy. Mã ma hỹrmã tẽ, ne cute cumã cator ne ipyrne hỹrmã to
cator, por curi pahhi me, me cumã me hàpên catêjê mehkrĩ ata wỳr. Pê
Pahpãm jõ kàhhôc ita hô to incrê ne cahyt. Mã pahhi te waporeto hakep,
ne cuhy kam haxwỳr. Ne cute to hajỹr to mõr ita kam, ihcunea to caxàr
par. Mã pahhi Joquĩ mã hàpên catêjêitajê mã nee cute Pahpãm jarkwa to
caxàr xà ata na hũpa nare, ne neepahhi te ampo kên ton xà ata na kam
mencryc nare.
Mã Pahpãm te hipêr Jeremij mã harkwa nõ ata jarẽn ne cumã:
— Wa ha apu pahhi ita me, mehkra mea mã, ame to kêanre ne, pom
ite mehkên to me cumã icakôc xà ata to, wa ha ame to kên, pahhi me,
mehkwỳ me, cute me ipar nare na, wa ha ame to kêanre ne — hajỹr.
Pê Juta catêjê mehkên to me amji cator, Papirõn jõ pjê wỳr
e caku te jũ mãn jirô pê mã ri, Papirõn jõ pjê jõ pahhi japrỳ te
Napucita, ma Juta jõ pjê kam Krĩpinkrên wỳr hõkrãhtare to me
mõ. Ne cute me ahna krĩkrã, ne me kam ihtẽm ne ame ajpu.
Mã Juta catêjê jõ pahhi japrỳ te Xetequij ita te nee hõ krãhtareto
mehcapên nare na, ramã amji cajpẽr. Na ri me curê xwỳn te me hỹrmãkrĩ
pu na kwỳc ata cahhêc xà ata kam ri ma caxwa ri me curê xwỳn cupate
JEREMIJ JÕ KÀHHÔC 39
Mã ahkêt wỳr, Papirõn jõ pjêjõ krãhtare ma amehkôt me pra, ne cute
me pahhiXetequij pro, ne ma Papirõn jõ pjê jõ pahhi wỳr meto mõ. Mã
pea pahhi itate Xetequij kra cunea jipej na me mẽn, hũm kam mare mã.
Mã cute me hipej tu, mã cormã Xetequij to impeaj ne ihtỳj cute mehkra
jipej xà na mehõmpun. Jirô pê mã ri cute me Xetequij to tũmprãmte, into
ihkrỳn na me mẽn. Mã wakỳre to cute mehuwapre, ne mento ihkrỳn,
ne me to amji mã me cumã hàpên catê, mã Papirõn jõ pjê kam me cumã
ampo pytĩa to hàpên to ipa.
Mã Papirõn jõ krãhtare te Krĩpinkrên to caxàr partu. Ne cute me pahhi
jũrkwa catia ata me, Pahpãm to me amji kam hapac xà jũrkwa ata to me
caxàr. Ne cute krĩ me, intête kwỳc ata cuneahur partu. Mã krãhtare jõ
pahhi te me cupê Jutacatêjê cunea to cuto tu na memẽn. Mã ajmãr cute
xà caxuw. Ne cute me cupê hamreare atajê topit mã tojnõ na me cumã
hũjahkre, mãr quê me ahtwỳ ne pur to me apê.
Hõhõ, Pahpãm te mehkwỳ to kên xà ita to ri cute ame to kên. Ampo
na? Nee amempar nare.
PAPIRÕN JÕ PJÊ
Kam Ame Ipa Xà
Ỹuỹ, pê Exeker pê Juta catêjê nõ, ne Papirõn jõ pjê kam me cupê Juta
catêjêmehkrĩ atajê mã cupê Pahpãm jarkwa to ihcakôc catê. Ne cute ihcunea
nahõ kàhhôc kam ihhôc. Cwỳrjapê ri hõ kàhhôc ata japrỳ te Exeker
JõKàhhôc (Exeker). Ne hõ kàhhôc kam, cute Juta catêjê te mehkên tonatajê
cunea na ihhôc. Ne cute kam me pamã Krĩpinkrên jamre xà naihhôc. Ne
hanea ne hõtpê jũ caxuw Juta catêjê cahhur me, Ixahercatêjê cahhur te me
cuprõn, ne ajkam mehpỳm ne hacpỹa mã Canãn jõ pjêkam, cute me cuprõn.
Quê ha Pahpãm me cumã jũm pê Tawi xwỳ tàmxwỳ pême hõ pahhi catia ata
kujate, quê ha me to ihhimpej to impejti ne.
Ne caku atajê nõa kam ri Juta catêjê cahãj nõ impejti japrỳ te Extikwỳj ita
Papirõn jõ pjê jõ pahhi nõ me hikwa tuw. Na ri hõtpê cute mehkwỳpê Juta
catêjê tehcajpar ne me curê xwỳn catêjê pê me hũtàr. Na ri hõ kàhhôc japrỳ
te Extikwỳj Jõ Kàhhôc (Extikwỳj).
Ne Taner pê Juta catêjê jõ xũmre nõ ne cormã incrire, ne Krĩpinkrênkam
ihkrĩ, pê ahnaa mehpro ne ma Papirõn jõ krĩ wỳr me to mõ. Mãcuria ihkrĩ,
ne catyt kam Pahpãm jarkwa kôt ipa rohnỳtti mã. Cwỳrjapêri Pahpãm te
cumã cute amji jahkre pej krã kreti catia ne hõr, na pêPapirõn jõ pahhi kwỳ
tehcajpar to ipa to caku to hàhtôa. Na ri hõ kàhhôcita japrỳ te Taner Jõ
Kàhhôc (Taner). Ne ita caxuw Taner jõ kàhhôc kwỳ mã he.
Papirõn jõ pjê kam Taner ipa na harẽn xà
ê Papirõn jõ pjê jõ pahhi pê Napuc ita te me cumã me hàpên catêjê
jõ pahhi mã harkwa to:
— Ca ha imã Juta catêjê intuw kwỳ capi, por pêijõ krãhtare Juta jõ pjê
Ne pê me hàpên catêjê jõ pahhi cumã Juta jõ pjê kam mehhimpej
catêjêkra to pit mã caprã, cute mecumã Papirõn jõ pjê jarkwa me, cute
amji kam mehapac xà to hahkre prãmte. Ne pê mempejti atajê me, me
capẽnti atajême, me hũpar krã kreti atajê to pit mã caprã.
Pê pahhi pê Napuc ita, cute hõ kur xà atajêa to me cumã harte na,
cumã me hàpên catêjê jõ pahhi mã harkwa. Ne pê ihkàhhôc to hahkre
TANER JÕ KÀHHÔC 5
xàkam, me cumã ihkàhhôc to hahkrea to caku to incrê na awjahkre,
mãr quê ame amji jahkre pej, ne ihtỳj me pahhi catêjê tehcajpa. Itana pê
pahhi Napuc me to prãm.
Mã cute me to caprãr atajê kam, cute me cwat itajê ri, mehkwỳjirôa pê
cute me amji jahkre pej. Ne cute me cwat itajê nõ ita japrỳ pêTaner. Mã
Taner ma apu pahhi jàpàn xà itajê caca, ne ma apu hõpĩxô cacô xỳre ata
to ihkõm caca. Ampo na? Pê ramã Pahpãm me cupêmam Ixaher catêjê
atajê mã mehàpàn xà itajê me, me hõ pĩxô cacô xỳre ita cawpa, ne me to
ihkõm tête mecumã. Cwỳrjapê ri ma apu ihcaca, ne cute me hàpên catêjê
jõ pahhimã amji jarẽn, quê ihtỳj me hõ pê ampo hy me, ampo hô me,
ampo xô pit to me cumã harte.
Mã me hàpêncatêjê jõ pahhi ihtỳj apu ita na amji mã hõ pahhi cupa, ne
— Ca ihhêaj to ame gàpàn xà itajê to ame apà, ne me akwỳ
kĩnteme ahire, ne me apeacre ne, quêpahhi me gõmpu, ne apu ikam
incryc — hajỹr.
Mã Taner cumã:
— Cu ha ajpẽn par to hane he. Wa haitỳj ame ijàpàn xà itajê to me
ijàpàn to amcro to me tej, jirô pê mã ca ha me ipupu, ne me icapi. Wa ha
ite, cute me pahhi jõkur catêjê japyre mã me ijicot ne me itỳj na, wa ha
itỳj me cuxàpahhi jàpàn xà ata to me apà, ne ihkõm xàata to me ikõ —
hajỹr. Mã me hàpên catêjê jõ pahhi te mehkôat amji ton.
Mã Taner me, mehkwỳ incrê itajê te me ampo hyme, hô me, ihhô kur,
mentuw kwỳ itajê jirôa pê amehicot ne amehtỳj. Mã pahhi te hõtpê me
hàpàn xà itajêa na me to ihtỳj.
Mã Pahpãm te mentuw te cwatitajê mã, me cute me amji jahkre pej jõr,
ne ihtỳj ihkàhhôc to hahkre xà kam mehtehcajpar. Mã cute me cyt ne me
ampo cunea ton jahkre pej. Mã Pahpãm te Taner mã me ipimtir jarẽn to
hahkre, mãr quê hahkre pej. Ne pê caku jàhtôa kamajco pahhi pê Napuc
tehcajpar to catia.
Pê Taner me cumã ikre kat kam ihhôc kôt harẽ
ê caku jàhtôa jirô pê, pê pahhi ata ty, pê ihtàmxwỳ pê Perxar haxà
kam amjito Papirõn jõ pjê jõ pahhi. Ne amcro nõ nacute me cumã
amji kĩn catia nõ ita ton, ne cute pahhito mir ne me hator. Mã ihtỳj ame
ikõ, ne ame ajpã.
Ne cormã Perxar apu ihkõm kwỳakam, cute Krĩpinkrên pĩn, por
pêpahhi Napuc xwỳ Pahpãm to me amji kam hapac xà jũrkwa pĩn,
TANER JÕ KÀHHÔC 5
mehkõm xà impejti to catoatajê to cute amji japackre. Neamji wỳr ahna
hàhwỳr. Mã hỹrmã meto mõ, mã Perxar me, pyjê atajê me, pom cute ame
hator atajê me, ameampo cacô xỳre to ame ikõ, mehkõm xà atajê kam.
Ne pê ramã Pahpãm ihkõm xà impejtiitajê intête me cumã, quê nee jũm
cahkrit kam ampo to ihkõm nare cakrô, mã ihtỳj kam amehkõm.
Jirô pê mã ri ame pĩ me kẽn te me hõ pahpãm cahàc krekà itajêkĩn.
Me ajkaam mã ikre kat kam jũm jũ krahhi teihhôc kam ihtẽm. Mã nee
jũm te ikre kat kam ihhôc catê ita jĩ na hõmpunnare, ne me hũhhi pit
pupun. Mãpahhi ita te ikre kat kam jũm jũhhi te apu ihhôc na hõmpun,
meajkaam hũpate apu ihtertet ne ihkõn to apu amji jahy, ne cupê ihte
peacre, ne ihkucjakare. Ne cumã hũpaa to hũpa. Mã cute ihkrãhhia kam
— Ajpên cute me amji jahkre pej atajê cunea to me cuprõ. Quê ha jũmte
ikre kat kam ihhôc ita cahyt na, wa ha jũm ata mã pahhi kà gõ, neamji
mã to imã hàpên catêjê jõ pahhi na, quê ha cupê pahhicatia — hajỹr.
cuprõn, mã nee jũm te ikre kat kam ihhôc ita cahyt nare.
Mã pahhi menxi te ita par, ne ma Perxar wỳr tẽ ne cute cumã hũjarẽn
— Ikra, apu ita to amji japackre nare, ne nee apu hũpa nare. He ita
ri jũmxũmre ita pê aquêt xwỳ pê Napuc ata tehcajpar catê, ne kam
côjkwa kam Pahpãm ata Carõ, ne cupê hũràac, necumã ampo cunea
jahkre pej. Pê amji mã to cute me amji jahkre pej catêjê me, mehũxy xi
catêjê jõ pahhi na hãm ata apu mõ, ne haprỳ te Taner. Ata ca haprôr na
awjahkre, quê me haprô, quê ha ihtỳj amã ikre kat kamihhôc ita jũjarẽn
xà jarẽ — hajỹr.
Mã pahhi te inxi jũjarẽn xà atana impar ne ahna hàhwỳr. Mãhỹrmã
cator, mã pahhi te Taner cukij ne cumã:
— Xãmte apê mã Taner, por pê pahhi pê Napuc xwỳ Juta jõ pjê pĩn
atocato, ne amjimã ato cumã hàpên catê ata mã ca? Wa ite akam me
Pahton catê te amji kam hapac xà te amjijahkre pejti na garẽn par, ne ana
ijàhwỳr. Wa ite tee cute me amjijahkre pej catêjê cunea to cuprõn, mã
ihtỳj me ikre katkam ihhôc ita cahyt, ne nee cute me hahkre pej nare, ne
tee ame hahkre.
— Wa ite ate ampo jahkre kêatre atajêjahkre pej na garẽn par, na wa ite
ana ijàhwỳr. Ca ha ate ikre kat kam ihhôc itacahyt, ne imã hũjarẽn xà ata
jarẽn na, wa ha amã pahhi kà gõ, ca haapê imã me hàpên catêjê jõ pahhi,
ne apê pahhi catia — hajỹr.
Mã Taner cumã:
— Imã ate imã ampo jõr xà ata kĩn nare, ne ahna imã prãm nare, ne
gapacta ne jũm mã agõ. Wa ha itỳj cama amã ikre kat kam ihhôc ita
cahyt, neamã hũjarẽn xà jarẽ.
TANER JÕ KÀHHÔC 6
— Côjkwa kam me Pahton catê pê me ijõ InxũCati te ri ikre kat kam
harkwa itajê na ihhôcto hajỹr he: “Cahyt, Cahyt, Ihcajpẽr, To Ipicapôn”.
Ne hàhhôc itajê hũjarẽn to hane he. Wa ha amã harẽ.
gõamcro cahyt xà cahhur mã ita. Na ca ha atỳj itakam ty.
— Ne por ihhôc to “Ihcajpẽr” hane ita hũjarẽn xà pê me ijõ Inxũ Catite
ramã ate amji kam gapac xà cajpẽr, mã ramã cumã ihkêanre, ne ramã
Ne por ihhôc to “To Ipicapôn” hane ita hũjarẽn xà pê me ijõ Inxũ Cati
te apê ate gõ pjê to ahimpej xà to ipicapôn, nepahhi tuw pijakrut atajê
mã me hõr xà. Ne ampo cwỳrjapê rime ijõ Inxũ Cati te ato hajỹr? Nee mã
ampo na nare. Akêanre, ne ate amji kam gapac xà kêanre, incwỳrjapê ri
cute ato hajỹr — hajỹr.
Mã caxwa ata kam krãhtare pê me curê xwỳn catêjê krĩ mã me
cator, ne cute me pahhi Perxar curan, ne hanea ne mehkwỳjàhtôa ne
amehcuran. Ne neecute me Taner curan nare. Mã ihtỳj ihkrĩ, ne pahhi
tuw ata tehcajpa.
Pê mehkên catêjê rop jàprêhti mã me Taner mẽ
ê Papirõn jõ pjê kam pahhi tuw ita haprỳ Tarir. Ne cute me hõ
pahhicatêjê to incrê ne me hũxwỳr, ne atajê nõ pê Taner. Ne pê
Taner mãPahpãm par jahkre pej, na pê, por me ipijakrutatajê jirôa pê
cumã ampo cunea jahkre pej. Ita cwỳrjapê pê pahhiTarir ata amji mã
Taner to cute me to ihhimpej catêjêatajê jõ pahhi to prãm.
Na pê mehkwỳ itajê mã hũ na amji to prãm, ne tee ameto hahkre, cute
jũ mã me ton, nehàpên xà ita kam ihkên mã me mẽn prãmte. Nejũ wỳr
quê jũ mã me to, ne ihkên mã me cumẽ. Ampo na? Pê nee hàpên xà kam
apu ampo kênton nare, ne ajco ihcunea na catyt kam ipa, ne impejti.
Mã amcro nõ na me curê xwỳn itajê te amji to me cuprõn, ne me ajpẽnmã:
— Jũ wỳr cu me Taner ita kên mã me cumẽ, hũmre ita peaj to impej,
hàpên xà ita kam. Ne côjkwa kam me Hũm Cati kôt ipa ita to, cu ha me
to hahkre ne ihkên mã me cumẽ — hane. Ne ma pahhi Tarir wỳr me pra,
ne cute me cumãhũjarẽn to hajỹr he:
— Hàpà pahhi! Me imã, ate amji to apijaparrohnỳtti mã na, ato prãm.
Wa pahhi kwỳ me ite me amjipar to hajỹr he, quê ha nee putwrỳ pyxit
xũmre wỳr nare. Neampo na me hàhwỳr prãm, ne anaa pit mã me ahwỳ.
Quê ha jũm te hõ pahpãm nõ nahàhwỳr na, nare, quê ha jũm xũmre
na cute hàhwỳr na, quê ha ma roptijõkre hôhti jàprêhti ata jõ kreti kam,
TANER JÕ KÀHHÔC 6
cute me mẽn xà. Ne me imã, ite me amã icaca xà ton ita na ihhôc, ne
kam gaprỳ xir na to prãm, mãr quê nee jũ caxuwipintuw nare — hajỹr.
Mã pahhi te Taner to mencaca xà ita jahkre pej nare kam, ihhêj ne cumã
impejti, mã cute ahna ihhôc, ne kam haprỳ xir.
Mã Taner te hõ pahhi jõ kàhhôc cahyt, ne nee cute amji kam me hapac
xà ita par nare, ne ma ikrewỳr mõ ne ihtỳj Pahpãm mã ihcakôc, ne amji
na cuwỳ. Ne hõtpê amcrocunea kam Pahpãm mã ihcakôc to incrê, ikre
jõ harkwa krare krac ri, ne ampocunea pyrên hakryti na Pahpãm mã
amjijarẽ, ne amji mã ahna ahwỳ. Ne pê ramã Pahpãm mã ihcakôc ita to
amji pyràc tu.
Mã me hũmre itajê te me Taner kên mã mẽn prãmte, ma hũrkwa ri me
mõ, ne cute Pahpãm naamji mã hàhwỳr na me hõmpun. Ne ma pahhi
wỳr me pra, necute me cumã hũjarẽn to:
— Xà nee ate amji mã acaca xà ita na ihhôc nare? Pom ate putwrỳ
pyxitita kam jũm te aràn xà na, neeampo na jũm wỳr nare ahna
ihhôc ita? Xà ate cute me akajna ampo na me jũmjê wỳr mã ate ropti
jàprêhti jõkre hôhti jõ kreti kam me irẽn naate me imã, me cumã ihhôc
nare? — hajỹr.
Mã pahhi Tarir me cumã:
— Ỹuỹ, ampeaj kam me pahte amji kamme pajapac xàa kôt wa ite ita
ton, na ri nee toipintuw xà nare — hane.
— Ne pom Juta jõ pjê rũm Taner ita, nee acaca xà ita kôt amji kam
hapac, ne to amji japackre nare, ne ihtỳj amcro cunea kam côjkwa kam
Hũm Catiita na amji mã hàhwỳr to incrê — hane.
Mã pahhi te ita par, nehacpỹa mã amji mã incryc. Ampo na? Pê cumã
Mã ramã pyt xàr xàa kam, mã hacpỹa ne pahhi wỳr me to ihhimpej
catêjê itajê me pra, ne cute pahhi mã me harkwa to:
— Pahhi, jũ mã ca ha ajte Taner ita to? Pom ate pahte amji kam me
pajapac xàa kôt itaton ita, ca nee to apintuw nare — hajỹr.
Mã pahhi Tarir te Taner na hàhwỳr. Mã cute me haprôr, mã pahhi te
cumã harkwa to:
— Pom ca Apãm Cati mã gàpên to apaita, quê ha apytà — hajỹr. Jirô pê
mã ri cutekreti kam rop jàprêhti jõkre hôhti ata kam me Taner mẽn. Ne
kẽnti catia nõto me ahna harkwa jihê. Mã cormã pahhi Tarir te ihtô xà to
ahna ihtô, jũm te aracri hihê mẽn cupate.
Ne ma pahhi ita mõ, ne cumã amji kĩn nare, ne cumã prãm nare, mã
hàpàn nare, ne cama nõ. Ne nee hanea ne caxwa ri hõt nare.
TANER JÕ KÀHHÔC 6
Pê Pahpãm ropti jàprêhti atajê pê Taner pytà
Mã ramã ahna apẽ jàhtêp, mã ma ropti jõkre hôhti jõ kre wỳr mõ,
por kam cute me Taner mẽn ata wỳr. Mõ, ne cumã amjikĩn nare kam,
incwỳar kam cute Taner cukij ne cumã:
— Taner, Pahpãm tĩar mã hàpên catê ita, xà Apãm Cati ita teihtỳj ropti
jàprêhti itajê pê apytàr? — hajỹr.
Mã xãmte Taner cormãihtĩar xa ne cute pahhi ita mã:
— Pahhi, he wa itĩar xa. Ijõ Pahpãm te côjkwa pĩn harkwa na
imprarcatê nõ kujahêc, mã cute itête ropti jàprêhti itajê jarkwa to
ipijapỳn partu, mã nee jũ mã ihnõ te iton nare. Ne wa Pahpãm krac ri nee
ite ampo toihcupan nare, ne nee hanea ne acuna mã ite amji kam ijapac
xà nõ to kên nare, Pahpãm kam mare mã — hajỹr.
Mã pahhi te hihê mẽn ne Taner tĩar na hõmpun, ne hũrênapu hakry, ne
cute caxàr na hũjahkre. Mã cute me caxàr, ne tee amehkôpĩ, mã nee ropti
itajê nõ te jũ kam ihcakên nare, ne nee cute jũ kam inxar xàhamreare.
Mã tee cute amehkôpĩr par.
cunea me, mehkra me mehprõ mea mã me ahna hàhwỳr. Ne ma kre kam
ropti jàprêhti ata kam, cute me irẽn na hũjahkre. Mã kam cute mehcunea
rẽn. Mãropti itajê te amji wỳar mehpro par, ne me hipej tu.
Jirô pê mã ri pahhi te hõ pjê kam mehcunea mã ihkàhhôc ton, ampokra
mea mã, ne cute kam me cumã harkwa to:
“Me amji to impej ne,
nãmri wa ite Taner jõ Pahpãm kam mare mã,
me ate amji mã me hũpahti to ame atertet na,
ite me amã ihhôc, ne ahna me amãijũjahkre.
Ampo na? Quêt hõ Pahpãm ita ihtĩar cumã ihkrĩ, ne nee apuamji kam
hapac xà to ipintuw nare.
Ne por ihhimpej xà atajê,
quênee jũm to cô nare.
Ne pom carôt ita quê nee jũ caxuw cupê hamre nare,
cwỳrjapê ri ihtỳj amji mã mehkwỳ pytà.
Ne ihtỳj ampo pej pit to.
Ne jũ wỳr quê jũm cuxà ampo pejti itajê nõ to.
Ne cutea ri roptijõkre hôhti jàprêhti itajê pê Taner pytàr” hajỹr.
Hacpỹa Mã Me Hõ Pjê Wỳr
CUTE ME AMJI JAXÀR XÀ
Ỹhỹ, pê Juta catêjê ajmãr mehcunea me hõ pjê pê me to cutor tu, ne curia
Papirõnjõ pjê kam mehkrĩ. Pê mehcahhur mencrêre ne me hõ pjê pê mam
Canãn jõ pjê pê Ixaher jõpjê me, Juta jõ pjê kam mehkrĩ, ne jũ mã me, ne me
hamre, ne me acto.
Pê pjê ata kam mehkrĩ itajê ihtỳj mehkrĩ, ne me ipicamẽn to me mõ. Pê
Papirõn jõ pjê kam krĩxàre catêjê ajco me hõpahpãm cahàc krekà itajê kôt
pit mã ame amji kampa. Pê Juta catêjêma ame pahpãm cahàc krekà itajê
kôt me amji kam hapac caca. Pê mam pahpãm cahàc krekà kôt me amji
kampa, jahpan xà na mehkên mã me axà, ata to rima me amji japackre,
mehhimpej to me ipa.
Ne me ahna caku te xetẽnta jirô pê mã ri, hacpỹa mã Papirõn jõ pjê pĩn
mehõ pjê pê Canãn wỳr mehkwỳ te amji jaxàr. Ne Extra me Nemij pê me to
ihhimpej catêjê, ne me cupê me cumã Pahpãm jarkwa to mehcakôc catêjê. Ne
me hỹrmã me cator, ne cute hacpỹa mã me Pahpãm to amji kam me hapac
xà jũrkwa xãm, ne hanea ne hacpỹa mã Krĩpinkrên tête me kwỳc to intuw.
Necute ihcunea na me hõ kàhhôc kam mehhôc, na ri cute me ihkàhhôc ata
mãhaprỳ to, Extra Jõ Kàhhôc (Extra), me Nemij Jõ Kàhhôc (Nemij).
Ne caku atajê kam hanea ne mehkwỳa kwỳ te hacpỹ ne me amji jaxàr, ne
Krĩpinkrên to mentuw. Mã Pahpãm jarkwa to mehcakôc catêjê incrê itajê pê
Agew, me Xacarij me, Maraquij itajê ihtỳj me hàpên xà na me cumã apô. Ne
hanea ne catyt kamPahpãm kôt ame ipa na me cumã apô. Ne me hõ kàhhôc
japrỳ te Agew Jõ Kàhhôc (Agew) me, Xacarij Jõ Kàhhôc (Xacarij)
me, Maraquij Jõ Kàhhôc (Maraquij). Ne ita caxuw Extra jũjarẽn na, hõ
kàhhôc kwỳ mã he.
Pê Pahpãm hacpỹa mã me hõ pjê pê Canãn wỳr, Juta catêjê kujate
ê me ahna caku xetẽnta jirô pê mã ri ramã mam itajê mehwej
partu, ne ramãmehtyc to mõ ne mencrêre. Ne por pê Juta jõ
pjê meKrĩpinkrên pĩn mentuwre na me tocato atajê ri cormã ame ipa, ne
hanea ne ramã amehwej. Ne mehtàmxwỳ rihõtpê ampeaj kam me hàhtô.
EXTRA JÕ KÀHHÔC 7-10
Mã ramã Pahpãm mã Juta catêjê caprĩ, mã cute Papirõn jõ pjê kam
hipêr pahhi tuw japrỳ te Xiro ata mã, cuteamji kam hapac xà nõ ita
ton. Mã hanea ne cumã Juta catêjê caprĩ, mãcute me hõ pahhi catêjê to
cuprõn, ne mehcukij, ne me cumã:
— Xà ca ajkĩ atỳj jũmjê hacpỹa mã me gõ pjê pê Juta jõ pjêwỳr me
amji jaxàr to prãm? Quê ihhêaj to me akwỳ mãhacpỹa mã me amji jaxàr
to prãm na, quê ha hapacta ne me amji jaxà, ne hacpỹa mã me gõ krĩ pê
Krĩpinkrên ata to mentuw, ne mam cati mã hacpỹa mãkam me Pahpãm
Mã Juta catêjê jõ pahhikwỳ te cumã:
— Ỹhỹ, pahhi Xiro, me ijàhtôa wa meamji jaxàr prãm — hajỹr. Pê caku
atakam me hàhtôa ne Papirõn jõ pjê pĩn me amji jaxà, me hõ pjê wỳr, ne
me krĩ xãm, ne kam mehkrĩ.
Pê Extra Juta jõ pjê wỳr amji jaxà
ê caku atajê kam Papirõn jõ pjê kam, me hũmre nõ ita
japrỳ pê Extra ita ihkrĩ, necupê ihkàhhôc ton catê, ne cupê
me cumã ampo to hahkre catê. Ne cumã Mojxe xwỳjõ kàhhôc kwỳ mã
ampeaj ne hahkre pej.
Mã Juta catêjê jõ pahhikwỳ jàhhuc atajê te mehkôt ihkujahêc, Canãn
jõ pjê pê Juta jõ pjê wỳr, quê me ahnaawcapi, jũ mã mõrmõ cute me. Ne
hacpỹa ne amji jahpan xà Extra te me hõmpunxà atajê na, pahhi kwỳ mã
ihkàhhôc nõ to, nekujate.
Mã ma mehkôt mõ necuri cator, ne cute krĩ na hũcapi, mã ramã krĩ
te amji jipêj ne xa. Nenee cormã kam, cute me Pahpãm to me amji kam
hapac xà jũrkwa to impej parnare, mã ahnaa ihcuhhê. Cwỳrjapê ri
Pahpãm jarkwa kôt Agew te me cumãn, ne me cumã:
“Me gõ krĩ to mempej jicu,
ne mam me Pahpãm jũrkwa to mempej!
Jirô pê ca ha cormã ame gũrkwa to mempej!” hajỹr.
Mã hanea ne Extra te Juta catêjê xũmre te ampo kwỳj pêPahpãm
jahkre kêatre atajê me, ame hikwa na me hõmpun. Na ri Pahpãm jarkwa
“Ampo kwỳj itajê me, me gikwa to hicu,
ne me cumã hikra!
Ampo na? Ca hame hane,
EXTRA JÕ KÀHHÔC 7-10
quê ha ihtỳj Pahpãm kaj na me amã ampo kêanre to hahkre to me
Extra jõ kàhhôc, me ho pahhi catêjê wỳr
Ne cute me ahna ihhôc par, ne ma hacpỹ mã, Papirõn jõ pjê kam
cute ihkàhhôc kam harkwa to hajỹr he:
“Ỹhỹ, me ijõ pahhi, wa ita ri Juta jõ pjê kam icator, mã Juta catêjê pê
pahhi kwỳiwỳr me mõ, ne cute me hàhtôa to imã hũjarẽn, ne me imã:
‘Me pahkwỳa kwỳ jàhtôa pê ihhêj rũm me cupê Juta catêjê nareatajê
pyràac, ne ihtỳj mehkêanre ton to me ipa. Ne mehkwỳa Pahpãmjũrkwa
to me hàpên cakrô, cormã mehkên ton to me ipa. Ne pê ramã mePahpãm
me pahkwỳa kwỳ te ampo kra cahãj me, ame hikwa tête me cumãncakrô,
mã cormã ihtỳj hãn ne ampo kwỳj me, ame hikwa. Mã hanea ne mecupê
pahhi catêjê ihtỳj me ita to’ hajỹr. Hõhõ, cute me imã me pahkwỳ jarẽn
to hajỹr. Wa Pahpãm cuna mãipahàm xàhte ikõn krã na ijỹr, ne ite cumã
‘Me ijõ Inxũ Cati,
ampeaj kam ri me ikêan to me ikên,
me ikên xà ita jũ naipahàam to ipahàm.
Pê ramã rỳ pêa mã garkwa to mehcakôc catêjême imã awjarẽ.
Me ikên te ramã ihhêj ne me ijõ pjê ita tũam to ihtũm.
Pê ca garkwa to:
“Ca nee ajteare mã ampo kwỳj me ame gikwanare,
ne me akwỳa cahãj me, ame gikwa.
Ne nee hanea ne ita na ame akrajamãr nare,
ne nee cute hajỹr xà ita na ame jũm tehcajpar nare” hajỹrcakrô,
wa ite me garkwa itajê impar pej nare’ hajỹr.
Wa cormã ipec xàhte Pahpãm to me amji kam hapac xà jũrkwa cuna
mã ijõpôrpo ne nõ, ne cormã icwỳar kam Pahpãm mã me ikên xà ita
toicakôac kam, mã me hũmre me, me cahãj me, me ahkrare me, me
hàhtôa ne me cator. Ne cute me cuprõn ne ihtỳj icahê na ame amrã,
cute me amji kênxà kêanre ata pupun ne. Mã mehnõa xũmre ita te imã
“Ỹuỹ, Pahpãm cuna mã ame pahkên crire nare. Ampo na? Cu
pahtỳj amecupê me pahkwỳ nare atajê cahãj me, ame pajikwa. Ne cu
cormãpahtỳj me to. Ampo na? He cu me pahte Pahpãm kam maremã
mehkujahêc na me pamã harkwa.
EXTRA JÕ KÀHHÔC 7-10
“Hã, kepê cu itacaxuw Pahpãm jarkwa kôtame amji ton to me papa
nare, ne por quêt cormã Pahpãm jarkwa kôt me pajõpahhi ame ipa atajê
kampa. Ne Extra, caa ca ha amji to ihtỳj, ne iteme ampo ton xà ata na me
imã awjahkre, wa ha itỳj me to” hajỹr.
Wa ixãm ne ite me cupê pahhi catêjê cuneamã ijarkwa hyr. Ne ite
Pahpãm to me amji kam hapac xà jũrkwa kam me hàpêncatêjê me, me
hàhtôti atajê cunea cukij, ne me cumã:
“Ca ha me acunea, pom hũmre te harkwa to ihcakôc xà ita na me amji
capa?” hajỹr.
Mã mehcunea te ita na me amji caxàr. Wa curia Pahpãm to me amjikam
hapac xà jũrkwa kam ijàhhuc, ne apu ipijacri to mõ, ne nee ite kwỳrnõ
krẽr nare, ne nee ikõm nare. Ampo na? He me ikwỳ kên xà atajê jũ na
ipec xàhte, wa apu ipijacri to mõ. Mã mehcunea te me imã harkwa to:
“Cu me pahcunea tePahpãm cuna mã me pahkên xà ton, cwỳrjapê cu
ha pahtỳj ita caxuwme kampa” hajỹr. Hõhõ, wa ite me kam ijapac to
hajỹr, ne me amã ahnaihhôc, ne me amã ihkujahêc” hajỹr. Hamre
Juta catêjê hipêr me hõ pjê kam Mexij jikaj
Ne me ahna caku jàhtôa jirô pê mã ri ramã cute me hõ krĩ jipêj
partu. Ne Ixaher jõ pjê me, Juta jõ pjê cunea kôt ramã amehcahkũm,
ne ma meipicamẽn to me mõ. Ne por Papirõn jõ pjê kam mehcahhur
me hàhhucatajê te me hõ pjê to me hapac kêt, ne curia ame hamre.
Mã Ixaher jõ pjê me, Juta jõ pjê kam caku jàhtôa kam me xa, ne ihtỳj
Pahpãm te me cumã Mexij pê hũmre to awjahkre ata jikaj.
Jirô pê mã ri me curê xwỳn catêjê, Roman jõ krĩ pĩn me cator, ne
metaa, Ixaher jõ pjê me, Juta jõ pjê kam krĩ cunea to mehhimpej. Mã
Jutacatêjê cunea teme amji pupun xà kêanre to me amji pupun, ne ihtỳj
me amrã. Ampo na? Pême hõ pahhi ata, pê ajteare mã jũmjê kwỳ, na pê
me amji kam hapac xàa to me to ihhimpej. Pê Pahpãm mekampa, ne ma
me cumã, por pê rỳ pêa mã, ramã me cumã me hũmre nõ toawjahkre ata
kujahêc xàa kam. Hamre.
Curmã Pahpãm Jarkwa
Na Ihkàhhôc Tuw
Ỹhỹ, curmã Ihkàhhôc Tuw ita nee mã curmã cute mehhôc nare. Rỳ pêa
mã pê mehhôc, ne cama haprỳ te Curmã Ihkàhhôc Tuw. Ampo na? Mam
Ihkàhhôc Tũm hôc xà ata jakàn pê ri Curmã Ihkàhhôc Tuw hôc xà ita,
Curmã Ihkàhhôc Tuw ita me pamã Jeju cator xà na harẽ. Ne hanea ne
me pamã Jeju na mehkwỳ kam to ihtẽm xà jarẽ. Ne mam ihkàhhôc jĩkjê
hôc ita, pê me hũmre me cwat ne Jeju na mehhôc atajê japrỳ te Matew me,
Macô me, Ruc me, Jowãw. Ne hanea ne hõ kàhhôc nõ kam, Ruc me pamã
pjê cunea kam Jeju jarkwa na memprar catêjê te me cunea mã, Jeju pê me
pahcunea kritxwỳ, cucukwa kam me pahkên catia pê me pahcator na, me
cumã harẽn to ipa.
Ne hicu xà wỳr, ihkàhhôc jĩkjê ita pê, Jeju jarkwa na memprar catêjê te
mehkwỳ jamãr catêjê me, mehkwỳ wỳr hõ kàhhôc kujahêc. Ne Pawrô pê
mehkwỳ jirôa pê ihkàhhôc itajê ihhôc. Ne hanea pê Jowãw me Petrô me,
Tijac me, mehkwỳ nõ, hanea ne mehkàhhôc ita kwỳ hôc.
Ne wa ajmãr mehĩ jarkwa wỳr ite mehkàhhôc itajê cunea to me ipintuw.
Ne ihkàhhôc crê peaj ne hapjêa to hapjê, na wa nee ite mehcunea to ipintuw
nare cakrô, wa ite ihkàhhôc crê itajê kam impej kwỳ to caprãr, ne mehĩ
jarkwa wỳr me amã to ipintuw. Cwỳrjapê ca ha gapacta ne atỳj me cahyt ne
ihkôat me amji kam gapac to me apa.
Te Jeju Jarẽn Xà Impejti
Ỹhỹ, pê rỳ pêa mã Pahpãm pjê ita wỳr cumã ihkra pyxit peaj ata kujate, pê
côjkwa pĩn wrỳ, ne ita ri, pjê ita kam apu ipa, ne haprỳ pê Jeju.
Mã me hũmre te cwat itajê te ahna me ihhôc. Ne cute me ihpỳm xà me,
ihkà to mõr na me ahna ihhôc. Ne hanea ne cute me cumã ampo to hahkre
mehhôc. Ne me hicu xà kam, cute me ihtyc xà me, hacpỹa mã ihtĩr xà me,
hacpỹa mã côjkwa wỳr hàpir xà na me ahna ihhôc par.
Ne cute me cwat te me ahna ihhôc itajê japrỳ te, Matew me, Macô me,
Ruc me Jowãw. Ne caku crê kam Matew me Jowãw Jeju kôat ame ipa. Ne
cute mento jĩa to me Jeju te ampo ton atajê cunea na me hõmpun. Ne cute
me hapackre xà atajê cunea na me kam hapac par, ne ahpỹanre na, me hõ
kàhhôc kam, me Jeju te amji kam hapac xà pejti na mehhôc par.
Ne Macô pê Petrô pê Jeju kôt ipa catêjê nõ ata jõ ikwỳ nõ. Ne cormã intuwre
ita kam, nee cupê Jeju kôt ipa catê nare cakrô, ihtỳj ampỳa mã cumã hahkre
pej. Mã Petrô te hõtpê catyt kam ihcunea na cumã Jeju jarẽn par, mã cute
harẽn par xà atajêa kôt, cute hõ kàhhôc kam ahna ihhôc par.
Pê mehkĩnte Ruc nee into jĩa to me cuxà Jeju pupun nare cakrô, pê ihtỳj
ajco Jeju jahkre pej pejtu catêjê atajê cukij, ne cute me cumã Jeju jarẽn xà
kôt, hõ kàhhôc kam ahna ihhôc.
Ne Ruc me Jowãw te hõ kàhhôc kam me Jeju na ihhôc itajê cunea, wa
ramã me ite mehĩ jarkwa wỳr ihcunea to me ipintuw partu, cwỳrjapê ca ha
gapacta ne atỳj me cahyt pa.
Ne Matew me Macô jõ kàhhôc, wa nee me ite ihcunea to me ipintuw nare.
Ampo na? He Matew me Marco te me Jeju jarẽn xà itajê jàhtôa me, Ruc me
Jowãw te harẽn xà itajê pipẽn pit, na wa ite nee hipêr to ipintuw nare. Ne quêt
ajteare mã cute me harẽn xà atajê, wa ite catyt kam ihkàhhôc ita kam me to
ipintuw par. Ne catyt kam Ruc jõ kàhhôc kam me to ipicacwỳr. Ne ihkàhhôc
japrỳpê Ruc Te Jeju Jarẽn Xà Pejti Jõ Kàhhôc (Ruc).
RUC JÕ KÀHHÔC 1
Ruc te amji jarẽn xà
Taamã Tejopir, ipê Ruc, pa wa Jeju na amã ihhôc. Pê ampeajkam
me hàhtô ne hãn ne Jeju na, ame ampopupu atajêa na mehhôc to
me ipa. 2 Pê mam cumã kat kam jũmjê itajê ampo cunea pupu, ne ajco
mehcunea mã ampo itajê jarẽn to me ipa. Ne cute me imã ampo itajê
3 Ỹhỹ, pahhi Tejopir, wa ite amji mã iprĩa ne ampo itajê to hahkre.
Ne ampo itajê ri, cute mam, cumã kat kam, mam me hõmpunxà. Ita
cwỳrjapê ri ahna imãa impejti, na wa catyt kam ite ihcunea naamã ihhôc
to impejti. 4 Ihhêj ne ramã jũm te amã ampo itajê to hahkre. Na wa ite
ita kam ahna amã ihhôc, ca ampo itajêcunea pupu ne hahkre pej pêa ne,
nãmri ampeaj kam ri.
Me cumrãr catê pê Jowãw pỳm xà to hũjahkre xà
Ỹhỹ, pê cormã Heroti pê pjê jõ pahhi, Juta jõpjê kam, pê curi Pahpãm
mã mehcajrẽn catêjê nõita japrỳ pê Xacarij. Pê cupê Apij xwỳ kwỳ kwỳ
nõ. Ne hĩxi japrỳ pê Ixapewkwỳj, ne cupê Arãw xwỳ tàmxwỳ tàmxwỳ nõ.
6 Ne pê ajwar catyt kam me ipa, ne mempejti to me amjikampa, Pahpãm
cuna mã. Ne ajco me Pahpãm jarkwa cunea kampa. 7 Ne pê Ixapewkwỳj
ita ihkra nare. Ampo na? Pê hahũm ita na ipa, ne ramã ajwar mehwejtu.
8 Mã hamre, Apij xwỳ kwỳ jàpên xà jõ amcroa kam hàhhuc, mã Xacarij
Pahpãm cunamã apu hàpên to mõ, Pahpãm to amji kam hapac xà
jũrkwakam. 9 Mã jũm ita te Xacarij capi, hàr ne cute Pahpãm cuna mã
ampo kũmcuxwati ita mã haxàr, mã cute caxàr prãmte. Atato pê Pahpãm
mã mehcajrẽn catêjê kwỳ hãn ne ame. Mã hamre, ma hàr, Pahpãm to
amji kam me hapac xà jũrkwacaxwãm pê. 10 Mã jũmjê atajê jàhtôa ne cute
me cuprõn, ne põ pê mexa, ne Pahpãm mã mehcakôc. Mã Xacarij xàr ne
xa, ne apu ampo kũmcuxwati ata to capa.
11 Mã ihprõt pê, Pahpãm jarkwa to memprar catêjê nõcôjkwa pĩn cator,
ne ampo kũm cuxwati tecaxàr xà ata cuna mã awpôc rũm xa. 12 Mã
Xacarij te hõmpun, ne ampeaj kam cumã hũpa, ne cupê amji jahkre
kêatre, ampo to mõrmõ quê ha ajte. 13 Mã Pahpãm jarkwa to imprar catê
— Xacarij, nee ca apu icupa nare, ca ate Apãm Cati mã acakôc, mãcute
apar. Na quê ha gĩxi mã ihkra xũmre nõ, ca ha me cumã haprỳ to Jowãw.
14 Quê ha ihpỳm xà ata kam ca ha gakry, ne amã amjikĩn. Quê ha hanea
ne jũmjê hàhtôa ne ame hakry.
ampo te ame to ipipãn xà ata to apu ihkõm nare. Nequê ha ihpỳm ata
caxuw, quê ha Pahpãm Carõ Pejti cumã amji gõ, ne to hipu tu ne, ne to
RUC JÕ KÀHHÔC 1 
carôt tỳj. 16 Ne quê ha Pahpãm wỳr, Juta catêjê jàhtôa ne to amji jaxà, quê
ha hipêr Pahpãm to me amji japackre.
17 — Ne quê ha Pahpãm Erij xwỳ cuxà to ihtỳj, quê ha cupê Pahpãm
jarkwa to imprar catê, ne ampo to impej pa, Pahpãmkra cator xà jahkà
na. Pom pê Pahpãm jarkwa to ihcakôc catê Erij xwỳ ata mã mam carôt
tỳjti gõ ata cuxà, quê ha cumã hĩ cunea kam carôt tỳjti gõ. Ne hacpỹa
mã ajpẽn na me cumẽ, quê ha me hũmjê me, mehkra hacpỹa mã me
cumã ajpẽn kĩn. Ne mehkrã kên atajê, quê ha hacpỹa mã catyt kam
me ipa catêjê atajê krã kre te amji jahkre pejti kôt me to impej, quê ha
mempej pynã. Ne quê ha hanea ne Pahpãm na mehkwỳ mã, quê meamji
to impeaj ne, nãmri quê ha côjkwapĩn, Pahhiti cato ata ri, hãn ne me
hõmpu — hane.
18 Mã Xacarij te Pahpãm jarkwa to imprar catê cukij, ne cumã:
— Pỳhàpà, jũ mã wa ha ajte, ne ate imã harẽn xà ita to amji mã hane?
Jũ mãwa ha ajte ne hahkre pej, mõrmõ ajkĩ gũjarẽn xà ita ampeaj kam?
Ramã iwej, ne iprõ te hajỹar ne ramã ihwej, nõ na mã ca imã ikra pỳm na
ijarẽ — hajỹr.
19 Mã Pahpãm jarkwa to imprar catê cumã:
— Pỳhàpà, Ipê Caprer. Wa ijõtpê Pahpãm capi na apu ipa, necutea ri
ikujahêc, wa xa ne amã icakôc, ne amã ampo pejti te hajỹr xà ita jarẽ.
20 Ca ate nee ite amã harẽn xà ata na ipar nare, nequê ha ihtỳj hane,
amcro ata kam. Ca nee ate ipar nare, incwỳrjapê ca ha apẽrkêt, ne ahnaa
apa, quê ha ahnaa amã akraihpỳm — hane. Ne ma tẽ.
21 Mã cormã apu ihkên, mã põ pê me xa atajê cormã me xa ne me
Xacarij jikaj, ne me amji mã:
— Pỳhàpà, ampo to mã apu, ne apuihkên? — hane. 22 Mã cator, ne
te irĩat kamPahpãm to me amji kam hapac xà jũrkwa kam, cute ampo
pupun ata na me hahkre pejpyrentu, ne jũ wỳr quê amji mã hamã ne
ihcakôc, ne cama hũhkra to ame cumã ihhimpej.
23 Ne Xacarij te hàpên xà jipêj, mã hamre, ne hõ amcro jamre, mã
cute amji jaxàr ne ma tẽ. 24 Mã ahna ahtũm nare mã hĩxi mã ihkra ajêt,
mãnee põ mã to hapôj nare, ne ahnaa cute amji to putwrỳ to xĩc. Mã
Ixapewkwỳj amjijarẽn to hane ne:
25 — Hamre, ramã ijahũm ita na iwej, ne ityc xàa wỳrajte ikra. Ne
Pahpãm te ri itehcajpar ne imã ikra jõr. Ne hamre, ita caxuw, quê ha
hipêr nee jũm imãn nare — hane.
Pahpãm kra pê Jeju pỳm xà to hũjahkre xà
Mã cormã Ixapewkwỳj mã ihkra ajêt, ne ramã ahna putwrỳ texêj, mã
Pahpãm te hipêr côjkwa pĩn harkwa to imprar catê pê Caprer kujahêc,
mã ma Hĩpôjajo jõ pjê kam, krĩ nõ japrỳ te Naxare jõ krĩata wỳr tẽ.
RUC JÕ KÀHHÔC 1
Ỹhỹ, pê curia cahãj nõ japrỳ te Marijkwỳj ita ihkrĩ, ne cormãincrecrer,
ne ramã Joje meajpẽn pa, cume hikwa xà caxuw. Pê Joje pê pahhi Tawi
xwỳtàmxwỳ tàmxwỳ nõ. Mã Pahpãm jarkwa to imprar catê teMarij mã
Pahpãm jarkwa par. 28 Ne côjkwa pĩn hỹrmã to cator ne cumã:
— Hàpà Marij! Gakry! Ampo na? He Pahpãm te apej mã amẽn. Xãmte
ihtỳj Pahhiti acahê na apuipa — hane.
29 Mã Marij te ita par, ne hamre, ihkrã pictor tu, neamji mã:
— Pỳhàpà, ampo na mã apu imã hane? — hajỹr. 30 Mã cormã Caprer
— Nee apu pa nare, Marij. Apyrên Pahpãm jakry, na ri cute atoimpejti.
31 Ne quê ha amã akra xũmre gõ, quê ha harij ne amãihpỳm, ca ha cumã
haprỳ to Jeju. 32 Quê ha cupê hũmre catia, quê ha me cumã haprỳkrut gõ,
ne me cumã “Pahpãm Catia Kra” hane. Quê haPahpãm acãmter to pahhi,
quê ha cupê mam aquêt xwỳ Tawi pê pahhi ata pyràac. 33 Ne quê ha
hõtpê cupê Juta catêjê jõ Pahhiti ita na. Ne cupê Pahhiti rohnỳtti mã, ne
34 Mã Marij Caprer mã:
— Mẽr jũ mã wa ha ajte? Nãmri wa cormã itỳj apu ipa, ne cormã
icunĩ — hane.
— Pom Pahpãm me hirôa pê cati itaCarõ Pejti quê ha amã axà. Ne
carôat kôt, quê ha akra. Ita cwỳrjapê quê haacãmter ita pê Pahpãm kra
impeaj, ne ajtea mã, ne impej, ne cupê catyt kam ipa catê.
36 — Mẽr hõhõ Marij, pom Ixapewkwỳj pê gũkjê wej ita, mehcunea me
harẽ, xwahna hahũm na ipa. Ne ramã ihkra, ne ramã ahna putwrỳ te
xêj mã ihkra cumã harij ita. 37 Ampeaj kam Pahpãm mã ampo cunea ton
jahkre pej, quêihtỳj me hũmre nare kam jũm cunĩ mã ihkra to — hane.
38 Mã hamre, Marij cumã:
— Ỹhỹ, ipê Pahpãm mãijàpên catê. Quê ha Pahpãm ito hane, wa ha
ahnaa mã — hane. Mã ma Pahpãm jarkwa to imprar catê tẽ.
(Pê Ruc Jeju jarẽn jicu. Pê Matew Jeju pỳm xà na harẽn to hane he.)
Pê Joje cute ajpẽn par xà to ajmãr hamre
Pê Jeju Crixtô pỳm xà hane he. Pê Marijkwỳj me Joje ramã ihcunĩ
kam, cute me hikwa xà na, me ajpẽn par pejtu. Ne me hikwa xwỳjrea na,
cormã Marij cunĩ kam, ramã Pahpãm Carõ Pejti kôt ihkra ne ihtic. 19 Ne
Joje pê hũmre pê catyt kam ipa catê, ne hàhcaprĩ, ne hàhcajrẽnti, na pê
Marij te apu ihpahàm cupate, nee mehcunea kam mare mã, jũm te ahti
RUC JÕ KÀHHÔC 1 
na kam ihkra na ihkôt harẽn kêanre prãm nare. Cwỳrjapê ri aracri cute
Marij me hikwa tuw na me ajpẽn par xà ata to hamre to prãm.
20 Ne caxwa ata kam, nõr xà kam nõ ne ita to amji kampaa, ne hõt. Mã
ipimtir kam, côjkwa pĩn Pahhiti pê Pahpãm jarkwa na imprar catê nõ
hỹrmã iwrỳc ne cumã:
— Hàpà Joje, apê pahhi xwỳ pê Tawi tàmxwỳ tàmxwỳ ita! Nee ca apu
amji mã pa nare, ne atỳj Marij pê gĩxi ita na amji capa. He nee jũm te
kam ihkra nare, ne Pahhiti Carõ Pejti kôt ri ihkra. 21 Quê ha cumã ihkra
xà te “Pahpãm te me hũtàr catê”. Ampo na? He quê ha akra ita ihtỳj
mehkwỳ kên catia ata pê me hũtà. 22 Ne ampo na ri gĩxi te hajỹr? Pê ramã
Pahpãm jarkwa to ihcakôc catê japrỳ te Ixaj xwỳ ata gĩxi to awjarẽ, na
quê ha hane. Na pê to hũjarẽn to:
“Quê ha jũm cuprỳ ne ihcunĩ kam ihkra,
ne cumã ihkra xũmre nõ cato,
quê ha cumã haprỳ to Emanew” hane.
Ne Emanew ita kôt harẽn xà te
“Pahpãm me pahcotea na ipa” — hajỹr.
Hõhõ, Pahhiti jarkwa to imprar catê te Joje mã hũjarẽn to hajỹr, ne ma
hacpỹ mã côjkwa wỳr cute amji jaxàr. 24 Mã Joje pimprar, ne cute Pahhiti
jarkwa na imprar catê ata jarkwa kam hapac pyrentu. Ne ihtỳj cute Marij
pê hĩxi na ahna amji caxàr, ne nee cute me ajpẽn par xà ata to hamre
nare. 25 Cakrô, pê nee cormã hĩxi tic ata na ihcaxun nare, pê ahnaa cumã
ihkra xũmre pỳm, pê cumã haprỳ to Jeju.
(Pê Matew Jeju jarẽn jicu. Pê Ruc hipêr Jeju jarẽn kam to incrà to hane he.)
Pê Marij Ixapewkwỳj pupu
Ita jirô pê mã amcro nõ na, Marij te amji cũmpej, ne mahũjarêan kam
tẽ, Juta jõ pjêkam kẽnti jõ pjê ata wỳr. 40 Ne Xacarij jũrkwa wỳr cator ne
hàr, ne cute Ixapewkwỳjcukij ne cumã:
— Hàpà, hàpà — hajỹr. 41 Mã hamre, Ixapewkwỳj te Marij jõkre par
me ajkaam mã ihtukam ihkra jàhcujrõn. Mã Pahpãm Carõ Pejti te
Ixapewkwỳj mã amji jõr, mãcute kỳj cati pêa mã ihcakôc kam ihtẽm.
42 Ne Marij mã:
“Ỹhỹ, quê ha pyjê kwỳ cuneajirôa pê Pahpãm quêt ato impejti ne.
Ne pom akra ita, quê hahanea ne Pahpãm mehkwỳ jirôa pê quêt to
43 	Ne akĩnte icrire. Ampo na?
RUC JÕ KÀHHÔC 1
Quêt apê ijõ Pahhiti menxicakrô,
ne ampeaj kam apyrên ijakry.
44	Ne ca ate icukij, mã ikra ita hakryte itua kamhàhcujrõn.
45	Ca ate Pahpãm to amji mã ahimpej, cwỳrjapê quê ha ihtỳj amã to,
pom cute amã amji jarẽn xà ita na,
ca ha hũrên gakryti ne” hane.
Marij crer xà
Mã Marij te Pahpãm pejti na harẽn to:
“Ỹhỹ, wa ha ite amji kam ijapacxà cunea to Pahpãm jarẽ.
Pahpãm ri quêt cati ne impej.
47	Ne Pahpãm pê ikên pê ito cator catê,
na ri hũrên ampeaj kam ijakry.
48 	Mã cute ito amji japackre,
ihkĩnte icrire na,
ne ipê cumãijàpên catê wa.
Ne ita caxuw quê ha mehcunea,
pjê cuneakam, Pahpãm mã ikĩn,
mã cute ito impej na, me ito awjarẽ.
Pahpãm carôt tỳjti,
na ri cute imã ampo catia ne ton.
Ne Pahpãmquêt ajteare mã,
50	Pahpãm hõtpê me pahcunea caprĩ,
pom cu ampeaj kam me kampa atajê ri, ihtỳj me caprĩ.
Mam me panquêtjê me,
hapu na mepajĩ itajê me,
ne quê ha hapua na me pahtàmxwỳ to hanea
ne cumã mehcuneate kam me hapac atajê caprĩ.
Pahpãm te hũhkra to hàpên xà catia ne ton.
Pahpãm te, cute amji to me cati prãm catêjê atajê cunea incràn.
Cute hirôa pê amji to me cati prãm catêjê atajê te
Pahpãm te mencràn.
52 	Pahpãm te me hõ pahhi carôt catihti atajê jũrên partu,
ne meto ihkryjre.
Ne amji to me cati prãm nare atajê ri, cute me toihkà.
53 	Pahpãm te me cupê hamreare atajê me,
me cumã prãmti atajê mãharte,
RUC JÕ KÀHHÔC 1 
ne me cumã harte kam to incrà tu.
Ne me hakràj catêjê atajê,
Pahpãm te hũ kam amencràn.
54	Ne Pahpãm pê me panquêtjê mã,
mehtehcajpar xà toawjahkre.
Ne hamre, ihtỳj cute me cumã ton,
quê ha ihtỳj Juta catêjêtehcajpa.
55	Ne cute Aprãw xwỳ me,
ihtàmxwỳ tàmxwỳ caprĩ na amji to amji japackre,
por pê ramã ahna amji jarẽ ata na” hajỹr.
Hõ, Marij te Pahpãm to hũjarẽn to hajỹr.
56 Ne cute Ixapewkwỳj cahê na amji to putwrỳ to incrêjirô pê ma amji
jaxàr, hũrkwa wỳr.
Jowãw pê me cumrãr catê pỳm xà
Mã hamre, Ixapewkwỳj mã ihkra pỳm xà jõ amcro kamhàhhuc, mã
cumã ihkra pỳm. 58 Mã cahê na amehkrĩ catêjê me, me hũkjê me, cute
Pahpãm te Ixapewkwỳj to amji kam hapac xà impejti na me harẽn par.
Mã hamre, mehcunea ame hakry, Ixapewkwỳj mea mã.
59 Mã ihkra xũmre ita na amcro te ôjtô, mã hamre cute me cumã
haprỳ jõr xàa kam hàhhuc, ne hanea ne cute mempy kà incrire ne me
hitep xàakam hàhhuc. Pê me cupê Juta catêjê incaca xà ita ajteare mã
me cumã. Pê ajco me cumã ihkra xũmre ajhu, pê ajco me cumã impy
nãmriajteare mã me. Mã hamre, me cumã hũm japrỳ pê Xacarij xãm
prãm. 60 Mã inxi me cumã:
— Hamreare, hamreare, quê ha haprỳ Jowãw — hane.
61 Mã me cumã:
— Hamreare, gũkjê nõ japrỳ te Jowãw nare — hane.
62 Mã cute hũhkra to hũm cukij, haprỳ jũ ri cumã hõr prãm. 63 Mã
Xacarij te ihhôc xà na hàhwỳr, necute kam ihhôc to hajỹr he: “Ỹhỹ,
haprỳ te Jowãw” hane. Mã hamre, mehcunea krã pictor. 64 Me ajkaam
mã hacpỹa mã Xacarij teihcakôc kam ihtẽm, ne Pahpãm mã ihcakôc,
ne cute Pahpãm peajna cumã harẽn. 65 Mã cahê na mehkrĩ catêjê
cunea mã ampeaj kampa cati. Mã hamre, apu harẽn xà ita cahkũm,
Juta jõ pjê kam, kẽnti jõ pjê ata cunea kôt. 66 Mã mehcunea te me ita
par atajê, ita to pit mã ame amji kampa, ne ahna me amji cukij, ne me
— Pỳhàpà, jũ mã mõrmõ quê ha hũmre krare ita ajte? — hajỹr. Ampo
na mã ame amji cukij to hane? Pê hirã pê hũmre krare ita kamPahhiti
carôt catia na pê.
RUC JÕ KÀHHÔC 1
Pê Xacarij Pahpãm jarkwa kôt harẽ
Mã Xacarij pê hũmre krare ata me hũm, hacpỹa mãihcakôc. Ne
Pahpãm Carõ Pejti jarkwa kôt cute hacpỹa mã Pahpãm to hũjarẽn kam
ihtẽm, ne harẽn to:
“Hacme, ne me pajõ Pahhiti to me awjarẽ,
por Pahhiti catihti ne impejtipê me papê Juta catêjê Pãm Catihti ata
to me awjarẽ. Ỹhỹ, Pahpãm te mepahtehcajpar prãmte cator,
ne cute pahte me to ihcupan xàpê me pahto cator.
69	Pê Tawi xwỳ pê Pahpãm mã hàpên catê,
mã Pahpãm teihtàmxwỳ tàmxwỳ nõ,
cute me pahkên pê me pahtohapôj catê na hãm,
mã ampeaj kam carôt tỳj.
PêPahpãm jarkwa to me cumã ihcakôc catêjê impejti atajê
harkwa na ahna mehhôc pa.
Ne pê Pahpãm jarkwa na mehhôc catêjêajco ita to me hane.
71	Pê Pahpãm me pahcurê xwỳn pê me pahto cator xà to hane,
ne me pahcurê xwỳn carôt pê me pahto hapôj pa.
72 	Pê Pahpãm me panquêtjê mã
jũ caxuw cute me caprĩ to cator xà ata to awjahkre.
Ne me cumã awjarẽ,
mãr quê meto amji japackrea rũm me ipa,
ne nee jũ caxuw me tohapac kêt nare.
73-74	Pê Pahpãm me panquêtti Aprãw xwỳ mã ita to awjahkre,
neto awjahkre tu.
Ne ampeaj kam cumã harẽ,
quê ha me pahcurê xwỳn têteme pahto pôj pa.
Cu ha me Pahpãm mã me apê,
ne nee ame pahcurê xwỳn cupa nare.
Ne cu ha Pahpãm mã me pajàpên catêjê na ame papa.
Ne catyt kam ame papa,
ne me pancaca xà impeaj to amji kam mepajapac to me papa,
ne ahnaa Pahpãm krac ri mepajamre.
Ỹhỹ ikra, hamre,
ca ha jũ caxuw Pahpãm me hirôa pêcatia ita jarkwa kôt acakôc catê
ne ca ha tẽ ne me pajõ Pahhiti cator xwỳjrea na apucarã pa.
77	Ca ha me Pahpãm krac ri me ipa atajê mã me awjarẽ,
RUC JÕ KÀHHÔC 2 
quê ha Pahpãm nee mam cute ame to kên xà ton ata to amji japackre
ata kôt quê ha Pahpãm mehkên pê me to pôj pa.
78-79	Me Pahpãm jàhcaprĩ cati, ne cupê me pamã impej pit toncatê,
cwỳrjapê quê ha me pamã hàhcujro gõ.
ne catyt kam mepapa,
ne me pampej pêa mã mepapa.
Ne me pamã pahtyc cupa itajê,
quê ha Pahpãm me pahpupu ne me pamã incaca xà gõ,
cu ha nee ame pahtyc xà ita cupa nare, necama me pahcaxwãm pê
me pahcarĩcti na me papa” hane.
Mã hamre, Xacarij kra xũmre ita ihkà to mõ, necarôt tỳj to mõ. Ne
pê hanea ne cute amji kam hapac xà cati ne impej to mõ. Ne ramã ihkàa
kam pêpõti kam me hamreare ata kam ihkrĩ. Necormã Juta catêjê mã
amji to ajpẽ.
Caku ata kam, putwrỳ atajê nõ na, pê pjê cunea jõ pahhiti japrỳ te
Xexa Aguxô ita harkwa ta, mehcunea mã, por hõ pjê kam krĩatajê
cunea kôt, quê mehcunea me amji japrỳ nõr pa, ne me amji cahyt, ne me
hàhtô na me amji jahkre pej. 2 Ne pê mam ramã me amji cahyt, pê Xiren
pê Xiri jõ pjê to ihhimpej catê ata kam, pê mamme amji cahyt pyxit, ne
me hàhtô na me amji jahkre pej. 3 Mã hamre, mehcunea te me amji japrỳ
nõr partu, ahpỹanre na me hõ krĩa kam, menquêtjê ihpỳpỳm xàa kam.
4 Ita cwỳrjapê ri Joje pê Hĩpôjajo jõ pjê kam, Naxare jõ krĩkam, ihkrĩ
catê, na ri ma Juta jõ pjê wỳr, Pãw jõ krĩ ata wỳr tẽ. Ampo na? Pê curia
inquêt xwỳ pê pahhi Tawi xwỳ ihpỳm, ne cupê ihtàmxwỳa, na ri ma Pãw
jõ krĩ wỳrtẽ, hĩxi Marijkwỳj me. 5 Ne cute me amji japrỳ xir. Ne pê ramã
mehikwa na me ajpẽn pa. Mã ramã Pahpãm CarõPejti to Marij tictu. 6 Ne
pê cormã Pãw jõ krĩ kam ame mõr reria mã, ramã cumã ihkrapỳm xàa
kam hàhhuc. 7 Ne cumã ihcãmter pỳm, mã cute cupẽhkà toihcupu, ne pĩ
po te crat kam ampo jàpàn xà ata kam hir. Ampo na? Ramã mehàhhuc
xà cunea te hipu partu, ita kam, jũ ri quê me ahtwỳ? Cwỳrjapêri ampo
jũrkwa kam me hõt.
Pê carà cahàcre jamãr catêjê Jeju pupu
Mã pjê ata kam, carà cahàcre jamãr catêjêhõtpê ame hamãr to me ipa.
pê ame hamãr to ame ipa. 9 Mã ihprõt pê Pahpãm jarkwa to imprar catê
cator, côjkwa pĩn. Mã hàhcujro pê Pahhiti jàhcujro impejti ata hàhcujro
RUC JÕ KÀHHÔC 2
pyrentu, ne ipu na hàhcujrohti, ne ihpràti. Mã cute me hõmpun ne me
cumã hũpaa tohũpa. 10 Mã Pahpãm jarkwa to imprar catê me cumã:
— Nee ame icupa nare.
Wa ite me amãijũjarẽn pejti to prãm to, wa me awỳr icator.
Ne wa ha me amã awjarẽ, ca ha me ijũjarẽn xà ita kôt, caha me gakry,
quê ha ampeaj kam mehcunea mã amji kĩan to amji kĩn, me cati
me, mehkryjre me, quê ha mehcunea mã amji kĩan to amji kĩn.
11	Ỹhỹ, ita kam, caxwa ita kam, me gõ Pahhiti pê me akên pême ato
hapôj catê pỳm, Tawi xwỳ jõ krĩ kam.
Ne cupê, por pê Pahpãm meamã to awjahkre ata.
12 	Ne ampeaj kam ca ha ita kam me hõmpu.
Quê ha ahkrare xũmre nõ cupẽhkà ihcupu, ne ampo jàpàn xà kam nõ,
ca ha hỹrmãme acato ne me hõmpu, ne me hahkre pej — hane.
Mã hamre, ihprõt pê côjkwa rũm Pahpãm jarkwa to memprar catêjê
jàhtôa nehipêr me iwrỳc, ne me hỹrmã me cator. Ne côjkwa kam mehkrĩ
catêjê pê me pajõ Pahhiti jarkwa to memprar catêjê itajê te me Pahpãm
na mencrerkam mehtẽm, ne increar kam me harẽn to:
“Quê ha côjkwa kam mehcunea jirôa pê Pahpãm pejti ne cati na me
Ne pjê kam, quê ha Pahpãm me to impejatajê, quê ha me caxwãm pê
mehcarĩcti ne” hajỹr.
Mã hamre, Pahpãm jarkwa to memprar catêjê hacpỹa mã cute me
amji jaxàr, ne me hàpir, côjkwa wỳr. Mã carà cahàcre jamãr catêjê, hakàn
pê ame amji mã harẽ, ne me amji mã:
— Hacme, Pãw jõ krĩ wỳr, ne Pahpãm te me pamã ampo jarẽn xà ita
16 Ne ma me hũjarêan kam me pra, ne ame hapê, neJoje me Marij wỳr
me cator, ne cute mehkrare pupun, mãampo jàpàn xà kam nõ. 17 Mã
memprar catêjê te me cumã ahkrare jarẽn xà ata jarẽn to me mõ. 18 Mã
hamre, mehcunea te mempar atajê te amji mã me ipikrar, ne me amji
— Pỳhàpà? — hajỹr. 19 Mã Marij apu carà cahàcre jamãr catêjê atajê
tecumã ampo jarẽn xà atajê cunea to apu amji japackre, neto amji
japackre ita na. 20 Mã ma carà cahàcre jamãr catêjê te amjijaxàr, ne ma
me Pahpãm pejti, ne catihti na me harẽn to me mõ. PomPahpãm jarkwa
to imprar catê te me cumã hũjarẽn xàatajêa na, cute me hõmpun, mã
ahnaa. Na ri ame hakry nema Pahpãm pejti na me harẽn to me mõ.
RUC JÕ KÀHHÔC 2 
Pê Jeju mã me haprỳ gõ
Mã ramã ihkrare ata na amcro te ôjtô, mã cute mempy kà incrire ne
me hitep xàa kam hàhhuc, mã cute me cumã haprỳ jõr, ne me cumã Jeju.
Ne haprỳ ita pê Pahpãm jarkwa to imprar catê cormã jêt nare kam, Marij
Pê Pahpãm mã me Jeju gõ
Ne ita jirô pê mã ri ahna putwrỳ pyxit, mã cute me ipijacri xà to
hamre xà jõ amcro kam hàhhuc. Mã caxuaw ma Krĩpinkrên wỳrme
ihkrare ata to me mõ, Pahpãm to cute me amji kam hapac xà jũrkwa
wỳr. Ne me to cator, ne cutePahpãm mã me ihkrare xũmre ata pẽr ne me
— Atea ri me imã me ikra ita jõr, ne cupê atekjêa — hajỹr. 23 Ampo na
ri cute me to hajỹr? Pê rỳ pêa mã PahpãmMojxe xwỳ kôt Juta catêjê mã
harkwa ta, ne me cumã:
“Mam me akra xũmre me hapôjatajê cunea pê itekjê” hane.
Pê Pahpãm jarkwa na mehhôccatêjê me ita pa, ne ahna mehhôc pa.
Mã cute me Pahpãm mã me ihkra pẽr, ne harkwa kôt me ipijacri xà
tome hamre xà caxuw, cute me Pahpãm mã tutti into to me ipijakrut ne
25 Ỹhỹ, pê Krĩpinkrên kam hũmre japrỳ te Ximãw ita ihkrĩ. Ne ampeaj
kam impej, ne ihtỳj ajco Pahpãm kampa, ne to amji mã ihhimpej. Ne
ajco Pahpãm te Juta catêjê kêntête me to pôj xà jõ amcro ata jikaj. 26 Mã
Pahpãm Carõ Pejti apu Ximãw cahê na mõ, ne pê ramãXimãw mã ihtyc
— Ca ha xaa, por pê Pahpãm Jutacatêjê mã mehkên pê me to hapôj
catê toawjahkre ata pupu, jirô pê ca ha cormã ty — hane. 27 Ne Pahpãm
Carõ Pejti te Ximãw japrôr ne ma to mõ, Pahpãm to me amji kam hapac
xà jũrkwa wỳr. Mã Joje me Marijhanea ne ma curi me ihkra pê Jeju to
me mõ, cute me Pahpãm jarkwakôt me ipijacri xà to me hamre xà wỳr,
ata wỳr. 28 Mã Ximãw te me hõmpun, neihpa kam ihkrare ita pỳn, ne
Pahpãm mã harẽn pejti, ne cumã:
29-30	“Hamre, ijõ Pahhiti,
pê ca ito gũjahkre xà ataramã kaam hàhhuc.
Ne pê ca ito gũjahkre xà ata naate ton, wa ite hõmpun.
Ne atea ca me iwỳr me ikên pê meito hapôj catê ita kujahêc,
wa ite ito jĩa to hõmpun.
Ỹhỹ, ipê amã ijàpên catê,
RUC JÕ KÀHHÔC 2
ne hamre, ramã iwej, neicaxwãm pê icarĩcti,
ne gapacta ne ityc na ito tojnõ, wa ty.
31-33 	Ne ca ate mehcunea kam mare mã
me ikên catia pê me ipytàr catê ita me iwỳr ihkujahêc.
Na quê ha pjê kam mehcunea mehkrĩ atajê mã hàhcujro catê na ipa.
Ne quê ha me cumãmempejti to hahkre,
quê ha mehcahkrit atajê,
por me cupê Ixaher catêjê nareatajê mã hanea ne ato ajpẽ,
mãr quê me hanea ne me gahkre pej.
Ne quê ha hanea ne me akwỳ pê Juta catêjê pêIxaher catêjê mã
Quê ha mehcunea me akwỳ jarẽnpejti to me harẽ” hajỹr.
Mã inxi me hũm te Ximãw te ihkra toihcakôc xà ata na mempar, ne to
amji mã me ipikrar. 34 Mã Ximãw te mehcajrẽn, ne Marij pê Jeju menxi
— Pahpãm te akrare incrire ita capi.
Ne quê ha akra ita Jutacatêjê jõ pjê kam me hàhtôa to hõkre nõ, ne
ne, ne mamehkên pê me to hapôj.
Ne Pahpãm te ri akra ita kujahêc, mãr quê me cumãPahpãm cawpa.
Ne quê ha me hàhtôa ne ahna amehcakôc kên, ne ame curê.
35	Ita kôt quê ha me hàhtôa mã cute amji kam hapac xà pẽ.
Pom amji caxwãm pê cute me amji kam hapac xà to me ipimxur to
ipa prãmti atajê to, quê ha mehkwỳ mã ajpẽ.
Ne ca, quêha amã apec xà catia to cati, ne ajkam gapac xà hyre nare.
Quê haamã hà pê ihhêj rũm wapo xwahhihti te ana cuhkõnre jitep,
Hõhõ, ita na quê ha ana cuhkõnre kam amã hà — hajỹr.
Ỹhỹ, pê hanea ne curi cahãj wejti japrỳ te Anakwỳj ita apuipa. Ne
Pahpãm to me amji kam hapac xà jũrkwa kam apuipa. Ne cupê Paner
xwỳ kra, ne cupê menquêtti Axer xwỳtàmxwỳ tàmxwỳ nõ. Pê hikwa
tuw ne ahna caku xet, pêcupê impjên ihhi. Hamre, pê apu increcrer ipa,
necormã ahnaa apu ipa, pê ramã ahna caku ôjtẽnta ne ihkôt cute cwat,
ne ramã ihwejtu. Ne pêcupê Pahpãm jarkwa to me cumã ihcakôc catê,
ne rỳ jũ caxuw Pahpãm to me amji kam hapac xà jũrkwa pê cator nare.
Ne amcrome, caxwa me, pyt cunea kam ipijacri to ipa. Ne ajco ipijacri
kam, Pahpãm to amjikampa ne cumã ihcakôc to ipa. 38 Mã Ximãw cormã
apu Marij mã ihcakôac kam, mã me hỹrmã Anakwỳj ata cator, ne cute
mehkra ata pupun, ne Pahpãmmã hũrên hakryti na amji jarẽn pyrentu.
RUC JÕ KÀHHÔC 2 
Ne ihtỳj cute, por Krĩpinkrên kam mehkrĩne me Pahpãm te mehkên tête
me to pôjcatê to me cumã hũjahkre, mã me hikaj atajê mã, harẽn kam
(Ita ri pê Ruc Jeju pỳm na harẽn jicu. Pê Matew hõ kàhhôc kamhanea ne
Jeju pỳm jarẽn to hane he.)
Pê mehkrã kreti kwỳ Jeju pupun prãmte me cato
Pê Juta jõ pjê kam, Pãw jõ krĩ kam Jeju ihpỳm. Pê caxuawHeroti
pê Juta jõ pjê to ihhimpej catê. Ne amcro ata kam me hũmre krã kreti
te amji jahkre pejti kwỳ ajco me caxêre cunea te amji kamhapac xà to
Krĩpinkrên wỳrme caxêti pupun, ne maihkôat pyt cjêj xà wỳr me pra. Ne
krĩ mã me cator. 2 Ne curia amehkrĩ catêjê cukij ne me cumã:
— Jõ ri mõrmõ jũm krare pê Juta catêjê jõ pahhi ata pỳm? He waite
ihmat ri pyt japôj xà rũm, me ijõ pjê pĩn, ite me hõ caxêti pupun, na wa
ajpên ite amehkĩn, ne amji mã hũpahti to prãmte hỹrmã me pra — hane.
3 Mã Heroti pê Juta jõ pjê jõ pahhi ata te me hũjarẽn xà ita par, ne
ampeaj kam, jũm te hũhhyr ne haxà kam pahhi na hàr na, cumã hũpa.
Mã curia mehkrĩ catêjê cunea mã, pahhi ata te me kam incryc cumã
hũpa. 4 Mã cute Pahpãm mã mehcajrẽn catêjê jõ pahhi me, me cumã
Mojxe xwỳ te me hapackre xà to hahkre catêjê te me cuprõn, ne pahhi
pỳm xà na mehàhcukjêr to:
— Jõ ri quê ha Crixtô pê pahhi na Pahpãm te capi ne ihkujahêc
itaihpỳm? — hajỹr. 5 Mã cute me cumã harẽn to:
— Ita ri Juta jõ pjê kam, Pãw jõ krĩ kam ri ihpỳm xà. Ampo na? Hepê
ramã Pahpãm jarkwa to mehcakôc catêjê Pahpãm jõ kàhhôc kamita na
mehhôc to me hane he:
“Pãw jõ krĩ, acrire cakrô,
krĩ cuneajirôa pê acati.
He akaam ri me ijõ Pahhiti cator xà.
Ne quê ha cato,
ne me ikwỳ pê Ixaher catêjê cunea to ihhimpej,
ne me hamã” hane — hajỹr.
Mã aracri Heroti te pyt japôj xà rũm me hũmre krã kreti me mõ atajê
na hàhwỳr, ne cute me ajpẽn par, mã cute caxêti na mehcukij to:
RUC JÕ KÀHHÔC 2
— Jũ caxuw mã caxêti ata cator? — hajỹr. Mã me cumã:
— Caku pyxit jirôa pê ri ramã cator — hane. 8 Jirô pê mã ri cute Pãw jõ
krĩ wỳrmehkujahêc, ne me cumã harkwa hêj xia hyr to:
— Ca ha me pra ne jũm krare ita na me acato, ne me imã harẽn par
ihkĩnti ne — hajỹr.
9-10 Mã cute me pjê jõ pahhi ata jarkwa par jirô pê mã ma me pra, ne pry
kôt hipêr cute me pyt japôj xà rũm caxêti ata pupun. Necute me caxêti pupun
xà ata pyrênampeaj kam me hakry, ne me cumã amji kĩn. Mã caxêti ata me
cumam tẽ, ne Marij ikre kam ihkra to hỹr xà atacwỳrpê hàhhuc. 11 Mã ikre
mã me hàr, ne cute me Marij me ihkra ata pupun, ne cute amji mã me hũpahti
na amji to me ipipẽprãmte, cuna mã mehkõn krã na me hỹr. Ne me cumã
mehkĩnti na me amjijarẽn jirô pê, cute me cumãampo cjên xà jihê mẽn, ne me
cumã me ampo pejti jõr xà atajê jõr. Atajê pê wakỳre prà tepti pê ôr me, ampo
jacrô cuxwati ata me, ampo pêpĩhhôc pê ràm jĩn pyràc, ne cuxwati ata me. Ne
ampo atajê cunea na hĩjàhwỳar to hàhwỳr.
12 Mã caxwa ata kam Pahpãm te me hõt kam me cumã hũjarẽn, ne me cumã:
— Me apê pyt japôj xà pĩn me acator catêjê, ca ha nee hacpỹ mãHeroti pê pjê
jõ pahhi ata wỳr me amji jaxàr, ne me cumã ahkrare nõ atajarẽn nare — hajỹr.
Cwỳrjapê ri me hõpjê wỳr, ma pry nõa kôt, cute me amji jaxàr.
Pê Ejit jõ pjê wỳr me cuto
Mã me hõmpun catêjê, ma ramã memprar jirô pê, côjkwa pĩnPahpãm
mã memprar catê nõ te Joje jõt kam cumã ihkra to hũjarẽn to:
— To jỹ ne gĩxi me ihcãmter to atẽm pyrentu, ma Ejit jõ pjê wỳr, ne
curiame ahtwỳ ne me akrĩ. Wa ha pa jũ caxuw ate me amji jaxàr xà
to meamã awjarẽ! Ampo na? Nee mã ampo na nare. Pjê jõ pahhi pê
Herotiihtỳj apu ahkrare ita japê, cute ihcuran prãmte — hajỹr.
14 Mã Joje jũjarêan kam hỹr ne cute ihkra impỳn, ne ma caxwaa riinxi me,
Ejit jõ pjê wỳr me to tẽ, ne amcro nõa na curi me cator. 15 Ne curia me hàhhuc
ne mehkrĩ, ne curi mehkrĩ ita na mã me ahnaaHeroti tyc, mã cormã hacpỹ mã,
cute me amji jaxàr. Ne pê rỳ pêa mã ramã Pahpãm jarkwa to ihcakôc catêjê
Jeju na, me hõ kàhhôc kam, mehhôc ata harẽn to hane he:
“Ite, por Ejit jõ pjê kam apu ikra mõ ata na, ijàhwỳr” hane.
Pê ihkàhhôc kam ahna mehhôc xà ata na pê hane.
Mã Heroti te pyt japôj xà rũm cute amji jahkre pejti te caxêti pupun
catêjê te mempar nare na, me hahkre pej, ne ame kam incryac to me kam
incryc. Ne cute hõ krãhtaremã ahkrare xũmre curan na harkwa hyr to:
RUC JÕ KÀHHÔC 2 
— Ca ha Pãw jõ krĩ me, krĩ ajpẽn cahi naihcuhhê atajê cunea kôt me
ahkrare xũmre na caku pijakrutnare atajê cunea curan to me mõ —
hajỹr. Mã harkwa kôt cute me hipej. 17 Ne pê Jeremij pê Pahpãm jarkwa
to ihcakôc catê ata ramã rỳ peamã ita jarẽn to hane he:
“Quê ha krĩ ata kam ame amrãhti.
Quê ha pyjê cunea amehkra japê xà toamencwỳr to me ipa kam me to
Ne tee ame hõhtỳj to prãm.
Nee mã ampo na nare.
Quê ha me cupê mehkra xũmre cunea me ty,
cwỳrjapê quê ha cama amencwỳr to ame ipa” hane.
Mã hũjarẽn xà ata na cute hajỹr.
Pê Ejit pĩn me amji jaxà
Mã Heroti tyc jirô pê mã, côjkwa pĩn Pahpãm mã memprar catê nõte
Joje jõt kam hỹrmã cator, Ejit jõ pjê kam, ne cute cumã hũjarẽnto:
20 — To jỹ ne gĩxi me ihcãmter to ma hacpỹ mã me gõ pjê wỳr amji
jaxà. Ampo na? He nee mã ampo na nare, ramã, por cuteme akra curan
prãm atajê tyc par — hajỹr.
21 Mã Joje jỹr, ne cute ihkra impỳn, ne ma inxi me, hacpỹ mã me to
amjijaxàr, ne me to mõ, Juta jõ pjê wỳr. 22 Ne cute me Arquirãw pê Heroti
xwỳ kra pê hũm jaxà kam pahhi na me harẽn par. Na ri curi me mehkrĩ
na me cumã hũpaa to hũpa. Cwỳrjapê ri hipêr Pahpãm te Joje jõt kam
Hĩpôjajo jõpjê wỳr me hator. 23 Mã ma harkwa kôt hacpỹ mã Hĩpôjajo jõ
pjê wỳr cute me amji jaxàr. Ne curia hipêr Naxare jõ krĩ kam mehkrĩ. Ne
pê Pahpãm jarkwa to ihcakôc catêjê nõ ramã rỳ pêa mã Pahpãm kra pê
ahkrare ata jarẽnto hane he:
(Pê Matew Jeju jarẽn to hane. Pê Ruc hanea ne hõ kàhhôc kam harẽn kam to
incrà to hane he.)
Pê Naxare jõ krĩ wỳr me amji jaxà
Mã hamre, Joje me Marij te me Pahpãm te amji kam hapac xà
cunea tonpartu, ne ma ihkra me, cute me hũrkwa wỳr meamji jaxàr,
Hĩpôjajo jõ pjê wỳr, Naxare jõ krĩ kam. 40 Mã ihkra ita ihkà to mõ, ne
carôt tỳj to mõ. Ne ampeaj kamcute amji jahkre pej cati. Mã Pahpãm te
RUC JÕ KÀHHÔC 2
Pê Hũm Cati jũrkwa kam Jeju ahtwỳ
Ỹhỹ, pê caku cunea kam Jeju hũm me inxi ajcoKrĩpinkrên wỳr me
ipa, me Hakren xà jõ amjikĩn wỳr. Ne me hõ amji kĩn ita pê, por pê
Pahpãm Ejit jõ pjê pêmam menquêtjê to cato ata.
42 Mã hamre, ramã Jeju na caku te tôxi, mã hanea nemehkôt amji kĩn
ata wỳr mõ, ne cator. 43 Ne ramã amji kĩn jamre jirô pê, cute meamji
jaxàr, me hũrkwa wỳr. Mã xãmte aracri Krĩpinkrênkam Jeju jàhhuc. Mã
nee hũm me inxi te hàhhuc xà ita na me hahkre pej nare. 44 Ne ihtỳj me
hàhtôti atajê kôt cute amji jaxàr naamehcãmjĩ. Ne ihtỳj cute me mõr to
pyt, ne cormã ne, nee mehapên nare, ne ma me hũkjê me, mehõ ihkwỳ
nõ catêjê kôt ame hapê. 45 Ne nee cute me cumã cator nare, na ri ma cute
me amjijaxàr, Krĩpinkrên wỳr, cute curi me hapên prãmte.
46 Ne me ahna amcro incrê jirô pê mã ri cute me Jeju cajpar, Pahpãm
to me amji kam hapac xà jũrkwa kam. Mã Jejuihtỳj me cumã ampo to
hahkre catêjê jipôc ri jỹ, neame kampa, ne amehcukij. 47 Mã mehcunea te
Jeju te amji jahkre pejti to me cumã ihcakôc atajê to amji mã me ipikrar.
48 Mã inxi me hũm te me hõmpun, mã inxi cumã:
— Ikra, ampo na mã ate me itohajỹr? Ate me ijigẽc hyr, na wa apãm me
apu gapên tomõ — hajỹr.
49 Mã Jeju me cumã:
— Ampo na mã ca ame ijapê? Pomwa ita ri Inxũ Cati to me amji kam
nee hũm me inxi te me hũjarẽn xà ita kam hapac, ne kam me amji jahkre
pej nare, ne mecupê hahkre kêatre.
51 Mã ma Jeju te mehkôt amji jaxàr, Naxare jõ krĩ wỳr. Ne pê ihtỳj ajco hũm
me inxi kampa. Na pê inxiihtỳj ampo itajê cunea to amji japackre to ipa.
52 Pê Jeju hĩ to ipicamẽn to mõ, ne ajco ihkà to mõ, ne hanea ne ihkrã
kre te amji jahkre pej to amji kà to mõ. Ne pê mehcunea mã ihkĩn, ne
hanea ne côjkwa kam Pahpãm jỹ ita mã ihkĩn.
Pê Jowãw pê mehcumrãr catê awjarẽ
Ỹhỹ, caku jàhtôa jirô pê, pê Tiperij ata pê Roman catêjê jõ pahhiti,
ne pê ramã ahna caku quĩxi, pê hanea neJuta jõ pjê kam Pirat
pê pahhi. Pê hanea neHĩpôjajo jõ pjê kam Heroti pê pahhi. Pê hanea
neHeroti tõ pê Pirip pê Iturij jõ pjê me Taconiti jõ pjê kam pahhi, ne
Rixin pê Apirẽn jõ pjê jõ pahhi. 2 Pê hanea ne Anati me Cajpa pê me
Pahpãm mã cutemehcajrẽn catêjê kwỳ jõ pahhi.
3 Ỹhỹ, pê cormã Jowãw pê Xacarij kra ata, ahkêt kam ihkrĩ, põti kam
me hamreare ata ri. Pê amcro atana, Pahpãm Jowãw mã harkwa ta, quê
Côpijapjêr jõ cô kôt cute me ihcajpar atajêmã harkwa jarẽ. Pê Pahpãm
jarkwa kôt harẽn to hane he, ne me cumã:
RUC JÕ KÀHHÔC 3 
— Me akên mã hikra, ne amji tête me ate amji kam me gapac xà kên
jũrê, wa ha ahna cute me gahkre pej xà na cô kam me acumrã, quê ha
Pahpãm me akênto hapac kêt, ne to tojnõ ne me amã to impej — hane.
4-5 Ne pê hanea ne Jowãw me cumã Ixaj xwỳ pê Pahpãm jarkwa na
ihcakôc catê ata jõ kàhhôc cahyt. Ne me cumã cahyt to hane he:
“Ỹhỹ, põti kam me hamreare ata ri jũm apu caràr to mõ, ne apu
hũjarẽn to hane he:
‘Pom ca me pry kên to impej prãm
ne atỳj me hituw cunea to me hipu pa,
ne me hakôtcunea pên pa,
ca ha hanea ne me to ihcuhtac pa,
ne pry kên kam kre atajê,
ca ha me to impej ne me to increcrer pa.
Ita jĩkjê na,
ca ha me ate amji kam me gapac xà kên to mempej,
ne intête me ampo kên cunea to pôj pa.
6 	Quê ha mehcunea Pahpãm te me akên pême ato hapôj xà ita na,
me gahkre pej’ ” hane.
Mã hamre, me hàhtôa ne cute me Jowãw cajpar, cute cô kam
mehcumrãr prãmte. Ne cute mehcunea mãharẽn to hajỹr he:
— Ỹhỹ, me apê cagã kên kra kwỳpyràac! Mã ihhêj ne jũm te me amã ite
cô kam meacumrãr xà na ijarẽn. Wa xwahna ite me acumrãr xà ita kôt,
ca ha xwahna Pahpãm te ameato kên xà ata pê me acato. Hamreare, cute
ahna hajỹr xà nare! Ca ha xa me akên ton jicu, jirô pê mã wa ha cormã
cô kam meacumrã. Ne me apê pĩxô pàr kam hô impej nare ata pyràac,
ne ca ha xaa me amjikampa, ne me apej wỳr me apkjê, ne me kam mare
mã me akên jicu, ne atỳj me akên pê me acato. Hõhõ, quêt cute hajỹr. Ne
nee ca me amji mã: “Aprãw pê me panquêtti, incwỳrjapê ri hũne mã me
papê Pahpãm na mehkwỳ, ne jũ wỳr quê Pahpãm mehkwỳa nõ to kên”
hajỹrnare. Ampeaj kam wa me amã awjarẽ. Nãmri nee Pahpãm me ana
prãm nare, he quê te me apê Aprãw tàmxwỳ tàmxwỳ cakrô, quêihtỳj
ame ato kêanre ne. Quê Pahpãm Aprãw tàmxwỳtàmxwỳ na prãm na
mã, quê ha ramã kẽn apu krĩ itajênõa to Aprãw tàmxwỳ na mehkwỳ.
Cwỳrjapê ca nee me amji mã hajỹr nare.
9 — Ỹhỹ, he me apê pĩxô xỳhti atajê pàr pyràac. Co he! He ramã ihhêj
ne wakỳte harê jakep xà ata na hàhtêp. Ne pĩxô pàrkêanre atajê cunea
kam hô impej nare atajê, quê hahitep ne cuhy kam me haxwỳ — hane.
10 Mã cute me Jowãw cukij, ne me cumã:
— Mẽr hõhõ, ampo to wa ha ajte me? — hajỹr.
Mã Jowãw me cumã:
— Me anõ mã hitô kà pijakrut ata, ca ha jũm pê hamreare ata mã ihnõ. Ne
hanea ne me anõmã gõ ata, ca ha me cupê hamreare atajê mã toajcokjê — hane.
12 Mã hanea ne pahhi mã me hũhkra kam me hàmcwỳrcatêjê cator, ne
cute me Jowãw cukij, ne me cumã:
— Hàpà, me to ihhimpej catê, ne me pa, ampo to wa ha me? — hajỹr.
13 Mã Jowãw me cumã:
— Ca ha nee gõ pahhi jarkwajirôa pê me hũhkra kam me gàmcwỳr
14 Mã hanea ne krãhtare kwỳ cator, ne cute mehcukij, ne me cumã:
— Ne me pa, ampo to wa ha me? — hajỹr. Mã Jowãw me cumã:
— Hã, ca ha me hane he, ca ha nee megàprêa kam me cupê ihpore to
pôj nare. Ne nee ca hamehcukij catê cuna mã jũm to ame ahêj nare. Ne
ca hame gàmcwỳr xà ata pyrên me gakry — hane.
Pê Jowãw nee cupê Mexij na me cumã amji jarẽn nare
Mã mehcunea ramã me Pahpãm te jũm catihti impejti ata kujahêc
prãm ata jikaj, na ri ihtỳj ame Jowãw cãmjĩ, ne me amji mã:
— Pỳhàpà, côt mã pê Jowãw ita to Pahpãm awjahkre? — hane. 16 Mã
Jowãw mehcunea mã amji jarẽ ne me cumã:
— Hamreare, quê ha cormã jũm ita cato, ne jũm ata riijirôa pê cati, ne ihkĩnte
icrire. Jũ wỳr wa icrire ita kam cupê hõparkà to pôj. Ỹhỹ, wa ha cô cakrô to
meacumrã, quê ha cormã jũm catihti cato ata, quê ha quêtcormã Pahpãm Carõ
Pejti me, cuhy kam me acumrã. 17Co he, nãmri me apê arỳjhy pyràac. Na quê
ha ihtỳj ajpẽn pê me ato haprã. He ihhêj ne ramã hũhkrakam cumã crat cute
kam arỳjhy ata carêr xà caxuw. Quê ha kam ihcarê, ne ihhy caxwỳn to cuprõ, ne
huwahi, ne ihkrekà to cuprõ ne cuhy kam haxwỳ, quê ha to capa. Ne cuhy te to
caxàr xà ata, quê ha jũcaxuw ihtyc nare. Ne quê ha ihtỳj me ato hane — hane.
18 Hõhõ, pê Jowãw hane, ne ajco me hapackre ne me cumã awjarẽ. Ne me cumã
hũjarẽn xà itajê jàhtôa to hàhtô, pê ajco me cumã harẽ. Ne ajco me cumãmehkên
pê me hapôj xà to hahkre.
Ỹhỹ, pê hanea ne Jowãw pjê jõ pahhi pê Heroti ita mãn kêanre. Ampo
na? Pê Heroti ihkên ton to hàhtôa, ne ihtõ pê hĩxi capa, ne cume hikwa,
cwỳrjapê pê Jowãw cumãn to kêanre. 20 Pê hamre ita cwỳrjapê Heroti
mam cute to kên xà ata jirôa pê to kên, ne Jowãw na harkwa ta, pê me
Jowãw pro, ne mehacjên xà mã me haxà.
Pê Jowãw Jeju cumrã
Ỹhỹ, cormã cute me Jowãw jaxàr nare kam ri mehcunea mã awjarẽ,
ne cô kam me cumrã. Mã hanea ne Jeju hỹrmãcator, mã Jowãw te cô kam
RUC JÕ KÀHHÔC 4 
ihcumrãr. Mã cute ihcumrãr xà ata ri xa, ne Pahpãm mã ihcakôc. 22 Mã
hamre, côjkwa te amji jihê mẽn, mã Pahpãm Carõ Pejti te tuttina amji ton, ne
cupê tuttia pyràc, ne ajpên ahpar mã tẽ, ne Jeju na hãm. Mã hamre, côjkwa
rũm Pahpãm Jeju mã ihcakôc, ne cumã cupê Hũm Cati na amji jarẽn to:
— Ỹhỹ, apê ikraa to ikra, ne apê ikra impeaj to impej ata, ne imãakĩnti,
ne apyrên ijakryti — hane.
Jeju quêtjê japrỳ
Ỹhỹ, pê ramã Jeju na caku trĩnta pê hàpên xà kam to tẽ, ne Joje
kôt Jeju mã menquêtjê japrỳ te hajỹr he, ne ahpỹanre na mehkra itajê
japrỳpartu. Pê mehcunea ihtỳj Jeju pê Joje kra na amehcãmjĩ. Ỹhỹ, pê
Joje pê Eri kra, 24 ne Eri pê Matat kra, pê Rewi kra, pê pahhi Merqui kra,
pê Jana kra, pê Joje kra, 25 pê Matatij kra, pê Amoti kra, pê Nahũm kra,
pê Eti kra, pê Naca kra, 26 pê Mate kra, pê Matatij kra, pê Xemi kra, pê
Jojekra, pê Juta kra, 27 pê Jowanakwỳj kra, pê Rexa kra, pê Xoropapew
kra, pêXarati kra, pê Neri kra, 28 pê Pahhi Merqui kra, pê Ati kra, pê
Coxam kra, pê Ermatãwkra, pê Er kra, 29 pê Jojuw kra, pê Erixê kra, pê
Jorim kra, pê Matatkra, pê Rewi kra, 30 pê Ximãw kra, pê Juta kra, pê
Joje kra, pê Jonãkra, pê Eriquim kra, 31 pê Merej kra, pê Mena kra, pê
Matat kra, pê Natã kra, pê Tawi kra, 32 pê Jexê kra, pê Opet kra, pê Powa
kra, pê Xara kra, pê Naxon kra, 33 pê Aminati kra, pê Atmin kra, pê Arni
Aprãw kra, pê Tera kra, pê Naco kra, 35 pê Xeruque kra, pê Racaw kra, pê
Parec kra, pê Epewkra, pê Xara kra, 36 pê Cana kra, pê Arpaxat kra, pê
Xẽm kra, pê Nowekra, pê Ramec kra, 37 pê Matuxarem kra, pê Enoc kra,
pê Jaret kra, pêMarer kra, pê Cana kra, 38 pê Enotti kra, pê Xet kra, pê
Atãw kra, pê Pahpãmkra. Hõhõ, Joje quêtjê itajê pê me haprỳ itajê hane.
Pê me pajõxwỳn pê Xatanaj Jeju cajpẽ
Mã hamre, Pahpãm Carõ Pejti te Jeju mã amji jõr, neto ihhimpej,
mã ma cute Côpijapjêr jõ cô pĩn amji jaxàr, ne põ kamme hamreare
ata wỳr mõ. Ne Pahpãm Carõ Pejti pê põ mã Jejuto mõ, Xatanaj te
ihcajpẽr prãmte. 2 Ne pom Xatanaj pê me pahcurê xwỳn ita pê Jeju to kên
prãm. Mã ramã Jeju te hàpàn nare na amji to amcro to cwarẽnta, jirô
pêmã ramã cumã prãam to prãm.
3 Mã hỹrmã me pahcurê xwỳn cator, ne cute capi. Ne cute Jeju kên mã
mẽn prãmte cumã:
— Quê ha ampeaj kam apê côjkwa kam Apãm Cati ihkrĩ ita kra na, ca
ha atỳj kẽn itajê mã, quê amã pãw na amji to, ca ha krẽ — hajỹr.
4 Mã Jeju cumã:
— Jũ wỳr wa akampa ne ita to hane. Ampo na? Inxũ Cati jarkwa na, hõ
kàhhôc kamharẽn te hajỹr he:
RUC JÕ KÀHHÔC 4
“Ỹhỹ, ca ha atỳj me apà,
ne nee megõ to pit mã me amji japackre nare.
Jũ wỳr quê jũm hõ pit to amji to ajpa” hajỹr.
Hõ, cute harẽn to hajỹr, cwỳrjapê wa ha neeakôt amji kam ijapac nare — hane.
5 Mã me pahcurê xwỳn te Jeju japrôr, ne ma kẽn kàhti ata na to hàpir.
Ne cute cumã pjê cunea kam, krĩ cunea jahkre, ne cumã:
6 — Pjê itajê cunea itekjê pit, ne wa itỳj jũmmã cugõ. Na ca ha xa
icunamã akõn krã na jỹ ne ipejti na ijarẽ, wa ha amã ampo pejtiitajê
cunea gõ. 7 Ca ha ate ito hajỹr na, wa ha amã pjê ita kam krĩitajê cunea
8 Mã Jeju Xatanaj mã:
— Jũ wỳr wa ha ato hane. Ampo na? Inxũ Cati jarkwa jõ kàhhôc kam
harẽn te hajỹr he:
“Ca ha apu Pahpãm pit kĩn,
ne amji mã taa pit cupa,
ne impejti na me harẽ,
neto pit mã me amji kampa,
ne cumã me apê” hajỹr.
Hõ, cute harẽnto hajỹr, cwỳrjapê wa ha nee akôt amji kam ijapac nare — hane.
9 Jirô pê mã ri me pahcurê xwỳn te Jeju japrôr ne maKrĩpinkrên wỳr
to mõ, ne me kam mare mã, kỳaj pê Pahpãm to meamji kam hapac xà
jũrkwa cwỳrpê hãm, ne cumã:
— Krãa caxi, quê ha ampeaj kam apê côjkwa kam Apãm Cati ata krana,
ca ha ita ri ahpar mã amũ amji to awcapê, ne neeatyc nare. 10-11 Ampo na?
Apãm Cati jarkwa jõ kàhhôc kam, cute ihkra jarẽn tohajỹr he:
“Quê ha côjkwa kam ijarkwa to memprar catêjê ikra jamãrto mõ,
ne ma me hũhkra to ihpỳm cupate me to huphê to ipa,
mãr quênee kẽn nõ ihpar tõc nare” — hane.
Mã Jeju cumã:
— Jũ wỳr wa ha hane. Ampo na? Inxũ Cati jarkwa jõ kàhhôc kam
harẽn te hajỹr he:
“Ca ha neegõ Pahhiti cajpẽr nare,
ne nee Apãm Cati capi nare” hajỹr.
Hõ, cuteharẽn to hajỹr, cwỳrjapê wa ha nee akôt amji kam ijapac
RUC JÕ KÀHHÔC 4 
Pê me pahcurê xwỳn pê Xatanaj tee apu Jeju to hahkre, ne apu
ihcajpẽr pajirô pê mã, ma cure ne tẽ, ne quê ha ihtỳj jũ caxuw hipêr capi.
Pê Jeju hàpên xà kam to tẽ
Pê Pahpãm Carõ Pejti Hĩpôjajo jõ pjê wỳr hacpỹa mã Jeju toamji jaxà.
xà jũrkwa kam ajco me cumã ampoto hahkre. Pê mehcunea ajpẽn mã me
Jeju jarẽn to:
— Ampeaj kam Jeju te amji kam hapac xà ita pej — hane.
Pê Jeju Naxare jõ krĩ kam apu mõ
Pê Jeju ma Naxare jõ krĩ wỳr mõ, por pê curi ihkà atari. Ne mehkôt
xà jõ amcro kam, ma Juta catêjê te cuprõn xà jũrkwa wỳr mõ. Ampo na?
Pê ramã ita ton to amji pyràcna pê mõ, ne axà ne jỹ. Ne cute Pahpãm
jarkwa jõ kàhhôccahyt prãmte hãm. 17 Mã cute me cumã, por Pahpãm
jarkwa to ihcakôc catê atapê Ixaj xwỳ jõ kàhhôc jõr. Mã cute ihkàhhôc ita
capô, ne porkam ihhôc te hajỹr ata mã cator ne me cumã cahyt to:
“Ỹhỹ, Pahpãm Carõ Pejti icahê na ipa,
ne cute icapi,
mãr wa me cupê hamreare atajêcunea mã
Pahpãm jũjarẽn xà impejti itajê jarẽ.
Ne me hacjên xà kam mehkrĩ atajê japôj,
quê ha amjiakôt põ pê ame ipa.
Ne mento tũm atajê mã mento to impej, quê merĩt.
Ne mehkwỳa te ame to kêanre atajê tehcajpa,
quê cute ame to kên itajê pê me cato.
19	Wa ha itỳj me cumã ijũjarẽn xà impejti itajê toawjarẽ.
He caku ita kam quê ha mepajõ Pahhiti mehkwỳ tehcajpa” hane.
Ne Jeju te cahyt jicu, ne hacpỹa mã ihkàhhôc itakrã ne hacpỹa ne
hamãr catê mã hõr, ne hỹr. Mãcuprõn xà kam me jỹ atajê cunea ampeaj
kam me Jeju pupu. 21 Mã Jeju te me cumã harẽn kam ihtẽm, ne harẽn to:
— Ỹhỹ, me ikampa. Pom ite ita kam ihkàhhôc cahyt ita, Pahpãm te ita
kam amji jarkwa kôt ton — hajỹr.
22 Mã mehcunea te amji mã me ipikrar ne me amji mã:
— Pỳhàpà, ampeaj kam hũjarẽn xà ita pej, ne Jeju pê hũmreimpej. He
cupê Joje kra cakrô, ahnaa hũjarẽnxà itajê impej — hajỹr.
— Mõrmõ ca me imã: “Por hà caprãr catê ata ihtỳj mehcunea caprã, ne
quê ha jũ caxuw hà, quê ha ihtỳj hanea ne taa amji caprã. Ata cuxà ca ha
RUC JÕ KÀHHÔC 4
ita ri, gõ pjêa kam me akwỳ mã ampo pihhoti to, quê mehõmpu. Por ate
amji jahkre pejti kôt ramã Capernam jõ krĩ kam ampo ton, wa ite ahna
me garẽn par, ata cuxà” hane. Hõhõ, mõrmõ ca me imã garkwa to hane.
24 — Ne ampeaj kam wa ha me acunea mã amji jarẽ. He ihtỳj pjê
cunea kam Pahpãmjarkwa to mehcakôc catêjê na me amji to pôj, mã
ajte mehkĩnte, hõ krĩa kam mehkwỳa mã nee ahna me amji caxàr prãm
nare. 25-26 Me ikam gapac to impeaj ne he. Ampeaj kam pê Erij jõ amcro
ata kam, Juta jõpjê kam me cahãj pijapit wej atajê me hàhtô. Pê hanea
ne nee ta iwrỳc nare to caku to incrê ne ihkôt hĩkjê jirô pê mã, pêpjê ata
kam prãm catia cato. Pê nee Pahpãm mempijapit wej cunea tehcajpar
na Erij mẽn nare. Ne por pê Xarep jõ krĩ me, Teppro jõ krĩ kam ihkrĩata,
pyxit peaj ne ihtehcajpar na Pahpãm cumẽ. 27 Ne pê hanea ne Erixêw
xwỳ jõ amcro kam, Juta jõ pjê kam, mehkà xêtti atajê jàhtôa ne ame ipa.
Pê Erixêw neemehkwỳ cunea caprãr nare. Pê hũmre nõ japrỳ te Namã
xwỳ ata pyxit peaj ne ihkà xêtti, ne Xiri jõ pjê catêjê ata rũm cato. Pê
Erixêwpyxit peaj ne caprã, pê impej. Ata cuxà wa ha nee ita ri, ijõ krĩa
kam ampo pej catia ton nare — hane.
28 Mã cute me cuprõn xà kam me jỹ atajê cunea te Jeju cakôc xàna
mempar, ne ame kam incryc. 29-30 Ne me hãm, ne cute me Jeju pro, ne põ
mã mecupjê. Ne krĩ pê, põ mã me to cator, ne krĩ cahê na hàpkàjti atawỳr
me cupjê, cute ahna me mẽn, mã ihpỳm ne ihtyc prãmte. Mã me hàhtôa
jipôc ri me hũhkra pêcator, ne ma jũ kam tẽ.
Pê hũmre nõ kam me pahcurê xwỳn carõ
Mã ma Jeju Hĩpôjajo jõpjê ata kam, Capernam jõ krĩ ata wỳr mõ, ne
cator ne ame cumã ampo to hahkre, mehkôt xà jõ amcro kam. 32 Ne ampo
to hahkre xà impejti to me cumã hahkre. Mã mehcunea teJeju catia to
kôt ipa, ne harkwa kôt ihcakôc.
33 Mã cute me cuprõn xà ata kam, hũmre nõ ata kam, me pahcurê xwỳn
carõ kên nõ hĩ mã axà, ne caxwãm pê ihkrĩ, na pê cupê to ipijapar catê.
34 Mã caràr, ne Jeju mã:
— Pỳhàpà, Jeju pêNaxare jõ krĩ kra ita, ampo wỳr mã ca ita ri mõ?
Ampo to mã ca ha ita riapu? Côt mãca ita ri me ijipej prãmte mõ? Wa ite
ramãapê côjkwa kam Apãm Cati kra, ne acati, ne apejti, mã Apãm Cati
terĩn wỳr akujahêc na, gahkre pej — hane.
35 Mã Jeju cumã:
— Mẽr kêt! Ne hũmre ita pêacato! — hane. Mã me kam mare mã me
pahcurê xwỳn carõkên ata te hũmre ita mẽn, mã pjê kam ihpỳm. Ne
hamre, me pahcurê xwỳn carõ kên nõ ata te hũmre ata jaxôp nare kam
cupêcator. Mã hũmre ata pej pyrentu.
36 Hamre, mã mehcunea te amji mã me ipikrar, ne me amji mã:
RUC JÕ KÀHHÔC 5 
— Pỳhàpà, Jeju te amji jahkre peaj to amji jahkre pej, cama ihcakôc,
mã hũmre ita pej pyrentu. Mõrmõ hũmre ita carôt catia to cati, ne ihtỳj
cama hãn neihcakôc, mã me pahcurê xwỳn carõ kên itahapôj pyrentu —
hajỹr. 37 Ne Jeju jarẽn ita pjê cunea kam apu ipicràn.
Pê Jeju me hàhtôa caprã
Mã Jeju ma cute me cuprõn xà pê cator, ne hũmre nõ japrỳ teXimãw
ata jũrkwa wỳr mõ, mã hũpãn cacroa to cacro. Mã cute Jeju mã harẽn, ne
me ahna hàhwỳr quê cahãj ita caprã. 39 Mã Jeju hỹrmã mõ, ne hikwa xà
ata jĩkjê rũm xa, necute cacro ita mã harkwa cator ne cumã:
— Cahãj ita pê acator pyrentu! — hajỹr. Mãcacro ita cupê cator
pyrentu, mã cahãj ita xãm, necute me cumã harte kam ihtẽm pyrentu.
40 Ne ramã pyt xàr xàa kam, cute Hũm Cati carôt kôt hàpên xà pihho
ton. Mã mehcunea Jeju wỳrme hà cunea na me to pra. Mã cute mehcunea
na hũ xir, ne mehcuneacaprãr. 41 Mã me pahcurê xwỳn carõ kên me
— Apê côjkwa kam Apãm pejti kra — hane. Pê me pahcurê xwỳn carõ
mã Jeju pê Pahpãm krana hahkre pej. Ne cumã Jeju pê Crixtô, por pê
Pahpãm me cumã hũmre to awjahkre ata na hahkre pej. Cwỳrjapê ri Jeju
te mehcakôc tête me cumã harkwa hyr, quê nee me to ihcakôc nare.
Pê Jeju me cumã Hũm Cati jarkwa jarẽ
Mã apẽ, mã ma Jeju krĩ pê cator, nepõ kam me hamreare ata wỳr tẽ.
Mã cute me huwahi prãmte, me hapên kamihtẽm, ne cute me cumã cator.
Ne ma ame huwahi, quê nee jũ kam ihtẽm nare, ne curia ame cahê na
ipa. 43 Mã Jeju me cumã:
— Wa ha hanea ne krĩ nõ kam, Pahpãm te ampo cunea to ihhimpej xà
na harẽn xà impejti to harẽn to mõ. Ne wa ite mehcunea mã ita jarẽn to
ipa xà caxuw ri cute ikujahêc — hane.
44 Ne hũjarẽn xà ita kôt, cute Juta jõ pjê kam, cute me cuprõn xà cunea
kam, me cumã Pahpãm jarẽn pejti jarẽn par.
Pê Jeju ihkôt me ipa catêjê capi
Ỹhỹ, pê amcro nõ na Jeju Hĩpôjajo tohkà na xa, ne ampo to
amecumã hahkre. Pê me hàhtôa ne ahna me cuprõn tu, ne me
hĩ to ajpẽn wỳr mehkujahêc to me mõ, cute me Pahpãm jarkwa par
prãmte. 2 Pê Jeju pàr kre pijakrut caprỳ pupu, pê cô tohkà na ajêt. Pê
ramã tep pro catêjê cupê me cato ne jũ ita ri ame hõ kryhti cuhhõn to
mehcuhkwỳr. 3 Mã Jeju te Ximãw jõ pàr kre pupun ne cumã hàr, ne
cute ahna hàhwỳr, quê pàr kre to ipicamẽn crire ne, cô tohkà pê. Mã
to ipicamẽn. Mã pàr kre kam hỹr, ne cute me hàhtôtiatajê mã ampo to
hahkre kam ihtẽm.
RUC JÕ KÀHHÔC 5
Ne cute ampo to me cumã hahkre partu, ne cute ihcakôc to ihhi, ne
— Ca ha côhtu wỳr me akwỳ me, meto pàr kre cakrỳ ne cô kam me gõ
kryhti mẽ, ate me to tep nõ pro xà caxuw — hajỹr.
5 Mã Ximãw cumã:
me to tep ita nõihpro nare. Wa ha pijamã amcroa kam me to tep ita nõ
mẽ? Wỳr wa ha me ihnõ mẽ! Cakrô ca ha caa meikujate, wa ha itỳj me
mõ, ne mũhũràn me ijõ kryhtimẽ — hane.
6 Ne cute harkwa kôt me ampo na mẽn xà atajê ton to hajỹr, ne me to
tep jàhtôa nakryhti to me ipixêr, ne me to pro. Mã ampeaj kam hũtĩ, ne
ajmãrcute ame cupê hõ kryhti cokjêr. 7 Mã cute mehkwỳ mã hũ to hàpêr,
quê me hỹrmãpàr kre nõ to me tẽ, ne tep na me to ihtehcajpa. Mãma
hỹrmã me to tẽ. Mã tep jàhtôa to hàhtô, ne hũtĩ te ajmãr cô mã pàr kre
ajwar to mrõr. 8 Mã Ximãw te ita pupun, ne Jeju cuna mã ihkõn krã na
hỹr, ne cumã:
— Me ijõ Pahhi, imã acupa hyre nare. Ampo na? Acatia to acati
neakĩnte icrire, ne ikêanre — hajỹr.
9 Ampo na ri cute cumã harkwa ton to hajỹr? Cute me tepjàhtôa ne
me to pro na ri, ne cute to amji mã ame ipikrarcrire nare. Mã mehkwỳ
teme hajỹar, ne me to tep jàhtôa ne me to pro, na ri cute amji mã ame to
ipikrar. 10 Mã Jeju Ximãw mã:
— Apu pa nare. Ita caxuw ca ha quêt mehĩ to pit mã cuprõn kam tẽ —
hane. Mã cute mempar.
11 Ne ma pàr kre atajê to me hàpir amcrà wỳr, neampo cunea to me
tojnõ, ne ma Jeju kôt me pra.
Pê Jeju ihkà xêtti nõ caprã
Mã ma Jeju krĩ nõ wỳr mõ, ne curia apuipa. Mã curi me hũmre kà
xêtti nõ ita ihkrĩ. Ne cute Jeju pupun, ne pjê kam ihpỳm, ne cute pjê na
ihkuc xir neamji na cumã awjahkre, ne cumã:
— Pahhi, ca ha icaprãr prãm, ne atỳj icaprã — hajỹr.
13 Mã Jeju te hũhkra curor ne ahna hir ne cumã:
— Ỹhỹ, imã acaprãr prãm, cwỳrjapê wa ite ramãacaprãr — hajỹr. Mã
hamre, ihkà xêt ita hũmre ita pêcator pyrentu.
14 Mã Jeju cumã:
ne ma Pahpãm mã mehcajrẽn catê wỳr tẽ, ne cumã amji jarẽ, ne cumã
amji to ajpẽ, quê apupu ne akôpĩr to impej. Jirô pê mã ca ha Pahpãm
mã ampogõ. Por pê Mojxe xwỳ ramã me panquêtjê mã Pahpãmmã ampo
jõr xà na ihkàhhôc juwahi ata na, ca ha cumã ampo gõ. Jirô pê quê ha
mehcunea ramã acaprãr ita na me gahkre pej — hane.
RUC JÕ KÀHHÔC 5 
Pê pjê ata cunea kôt Jeju te Hũm carôt kôt hàpên xà pihho ton xà
jarẽn apu ihcahkũm. Pê me hàhtôa ne mehkrĩ atajê ajco Jeju wỳr me pra,
cute mempar prãmte. Ne hanea ne me hà hỹrmã me pra, cute me caprãr
prãmte. 16 Pê Jeju ma ajco põ mã hapôj, me hamreare ata wỳr, ne ahte
ajco Hũm Cati mã ihcakôc.
Pê Jeju cukrã xà peacre nõ caprã
Pê amcro nõ na Jeju ikre kam jỹ, ne ame cumã ampo to hahkre. Pê
Parixêw catêjê me, me cumã Mojxe xwỳ jõ kàhhôc tohahkre catêjê hanea
curi me jỹ. Pê Hĩpôjajo jõ pjê me, Juta jõ pjê pĩn, krĩ cunea me hỹrmã
cuto tu. Pê Pahpãm Jeju mã carôt to ihtỳj, ne cumãcute amji jahkre pejti
gõ, cwỳrjapê ri ihtỳj me hà caprã. 18 Mã me hũmre cukrã xà peacre nõ
pàrkwỳc kam nõ. Mã hũmre kwỳ pê me hõ kwỳ nõ atajê te me to cator,
ne tee ame to hàr to hahkre, Jeju cuna mã cute mehir prãmte. Ne jũ
wỳr quê harkwa na me to axà, cute me hipu tu, ne me hahêr tu ita kam.
19 Cwỳrjapê ri tee Jeju wỳr ame to hàr to hahkre. Ne ma me to hàpir,
ikre jimoc na. Ne cute me kẽn po teikre ton ata nõr par, ne me to ihkre,
ne pàrcuxê to me hũmre nõrxà ata na hê, ne ma me to iwrỳc, me hàhtôti
atajêjipôc ri, ne Jeju cuna mã me hir.
20 Mã Jeju te ampeaj kam, cute amji mã me Pahpãmto ihhimpej na me
hõmpun, na ri cute hũmre cukrã xà peacre nõ ata mã:
— Ikwỳ nõ, wa ha ita kam ate Pahpãm to kên xà ita to tojnõ, ne nee
hipêr to amji japackre nare — hajỹr.
21 Mã hamre, Parixêw catêjê me, me cumã Mojxe xwỳ jõ kàhhôc to
— Pỳhàpà, Jeju ita apu ihcakôc to kêanre. Ne ihtỳj Pahpãm to ihcakôc
kêanre. Xà ajkĩ cupê Pahpãm, quê hũmre te ihkên ton xà ita to tojnõ?
Pahpãm quê ha quêt ihtỳj jũm te ihkên ton xà nõ to tojnõ, ne me
paxũmre nõ te ita ton xà nare — hane.
22 Mã Jeju te me hahkre pej pyrentu, cute amji kam mehapac xà ata na,
— Pỳhàpà, ampo na mã caame amji cajpẽr xà ita to me acaxwãm pê
ame amji cajpẽ? 23-24 Ikam me gapacpeaj ne he. Ipê me Ahàkà, wa itỳj
jũm te Pahpãm to kên xà ata to tojnõ. He me ikampa, ne me ipupu, ne me
ijahkre pej to impeaj ne. Harẽn xà jũ ri amji jirôa pê ihtỳj? Xà wa ha ajkĩ
hà ita mã: “Ate Pahpãm to kên xà ita, wa ha to tojnõ?” nare, wa ha ajkĩ
cumã: “To xa ne anõr xà py neatẽm pyrentu?” hane. Harẽn xà itajê nõ
ri amji jirôa pê ihtỳj? He pom harẽn xà te: “To xa ne tẽ” ata ri, ite harẽn
xà nõata jirôa pê ihtỳj ita? Ne hamre, ita caxuw ca ha me ijahkre pej
to impej, wa itỳj jũm tePahpãm to kên xà ata to tojnõ — hane. Ne cute
cukrã xàpeacre ata mã harkwa to:
— To xa ne anõr xà py, ne atẽmpyrentu, gũrkwa wỳr — hajỹr.
RUC JÕ KÀHHÔC 5
Mã hà ita me kam mare mã hãm pyrentu, ne cute nõr xà pyr, ne ma
hũrkwa wỳr tẽ. Ne ampeaj kamPahpãm te cumã ampej pyrên hakryti
na cumãamji jarẽn to tẽ. 26 Mã mehcunea te ita to amji mã me ipikrar,
ne mehcunea mã hũpaa to hũpa. Mã cute me Pahpãm to amji kam hapac
pyrentu, ne me amji mã:
— Pỳhàpà, rỳ jũ caxuw me pahnõte ampo pejti itajê nõ pupun nare, ne
ita kam mã rỳ pahte me hõmpun — hajỹr.
Pê Jeju Rewi to ihkôt ipa catê
Ita jirô pê mã ri ma Jeju cator, ne cute, por Rewi pê pjê jõ pahhi
jarkwa na me hũhkra kam hàmcwỳr catêjê nõ ata pupun. Mã me hũhkra
kam hàmcwỳr xà kam jỹ, mã Jeju te hõmpun ne cumã:
— Ajpên ikôt mõ — hajỹr. 28 Mã Rewi xãm ne cute ihcunea jicu, ne ma
hũhkra kam me hàmcwỳr catêjê jàhtôa ne me cahê na me jỹ. Pê mehkwỳ
hanea ne mehkrĩ. 30 Mã me cumã Mojxe caca xà to hahkre catêjê me,
Parixêw catêjê te me amji kĩn ita pupun. Ne ameJeju kôt me ipa catêjê
kam mencryc, ne ame hũn, ne me cumã:
— Pỳhàpà, ampo na mã ca ame cahê na ame apà, ne ame ikõ? Pom
me hàmcwỳr catêjê pê mehkrã kên catêjê ita? Pom hõtpê pahhi jarkwa
jirôa pê ame hàmcwỳr to me ipa ita? Pomme cupê mehkên ton catêjê ita?
Ampo na mã ca me cahê na ame hane? — hane.
31 Mã Jeju Parixêw catêjê kwỳ mã:
— Ỹhỹ, me ikampa! Me capẽn catêjê me, mempej catêjê, nee mehcahhê
catê na prãm nare. Ne me hà catêjê ri quêt ihtỳj mehcahhê catê na mehprãm.
Na ri ita pê hũràc ne ipêmehcahhê catê pyràac. 32 Na wa ite mehkrã kên
catêjê to impej prãam to wa ajpên mõ, mãr quê mehkên pê amji to me antuw,
ne mempej. Wa nee mempej catêjêto impej to icator nare — hane.
Pê Jeju ipijacri kôt harẽ
Mã amcro nõ na jũmjê itajê Jeju wỳr pra, ne mecumã:
— Ỹhỹ, Jowãw kôt me ipa catêjê ihtỳj me ajcrito ame ipa, ne hõtpê me
ipijacri to me ipa xà ata kam, ihtỳj Pahpãm mã mehcakôc to me ipa. Mã
hanea neParixêw catêjê kôt me ipa catêjê ihtỳj me ajcri. Ne akôt me ipa
catêjê, mã ajte nee mehkĩnte me ipijacri nare. Ne mẽr ampo na mã akôt
me ipa catêjê nee itajê cuxà ame ipijacri to me ipa nare? — hane.
34 Mã Jeju me cumã:
— Ỹhỹ, amji kĩn catia kam, quêha pijamã jũm ipijacri to ipa? Jũ wỳr
quê jũmamji kĩn kam hàpàn nare ne apu ipa. Quê ha ihtỳj mehcunea me
hàpàn to me ipa. 35 Ne quê ha amji kĩn jõ pahhi ma jũ kam tẽ, quê ha amji
kĩn hamre, jakàn pê quê haihtỳj me ipijacri to ame ipa — hane.
RUC JÕ KÀHHÔC 6 
Ne hanea ne Jeju te me cumã, cute amji kam me hapac xà capô to
impej partu, mãr quê me hahkre pej pej, ne me cumã:
kwỳ jakep, ne ihwej ita na cuxô ne to ajpỳ. Quê ha to hane, quê ha intuw
ita ihwejita to kên nare ne hipô, jũ wỳr quê ha cupẽhkà wej ita intuw ita
mã awcanã. 37 Ne jũ wỳr quê ha jũm pryti kà te ampo cacôcjên xà wej ita
kam ampo cacô tuw ru. Quê ha jũm te incjêj xà wej kam irun na, quê ha
incjên xà wej ita ajcahte, quê ha ampo cacô ita acto. 38-39 Ne jũ wỳr quê
jũm ampo itajê nõ to hane, ramã me pahcunea te me hahkre pej. Cu ha
ampo cacô incjên xà intuw pit kam ame ampocacô tuw ru. Pê mã nãm
ampo cacô wej ata, ampo cacô tuw jirôa pê impej. Na ri jũ wỳr quê jũm
ampo cacô tuw ita na prãm, cormã intuw na ri, nequêt ampo cacô wej ata
ri ramã impejtu — hajỹr. Ita jĩkjê na mã, ramã cute me amji kam hapac
xà tũm wej to me amji pyràc xà ata pit kĩn, nare, nee cumã to ipintuw
Pê Jeju mehkôt xà jõ amcro kôt harẽ
Ne amcro nõ na, mehkôt xà jõ amcroa kam, Jeju na mehkwỳ te
pur nõ ita cajpuw me arỳjhy cahàc ata jakren to me mõ. Mã ihkôt
me ipa catêjê temehkẽhkẽn ne me caxwỳn kur kam me to ihtẽm. 2 Mã
Parixêw catêjê kwỳ te me hõmpun, ne me cumã:
— Ampo na mã ca ajte ame gàpên to me apa to hane? Ca ihhêj ne ate
mepancaca xà kaj na, hirô pê me apỳm, nema ame pahkôt xà jõ amcro
caca. Pom pê me panquêtti pê Mojxe xwỳ me pamã Pahpãm jarkwa jõ
kàhhôc gõ ne hõ amcro ata juwahi ata kam, me gàpên xà ita na ihkaj na,
me pahkôt xà jõamcro kam — hajỹr.
3 Mã Jeju me cumã:
— Nee ite Pahpãm jarkwa jirô pê me to ipỳm nare. Atea ca me hirô pê
me to apỳm. Xà ate me panquêtti pê Tawi xwỳ jõ kàhhôc cahyt nare? Pê
Tawi xwỳ me, mehkwỳ itajê mã prãm. 4 Pê me Pahpãm to me amji kam
me hapac xà jũrkwa mã me axà. Pê curi Pahpãm mã hõ pyxwỳr xà na
pãw pejti itajê hikwa. Ne por pãw hikwa atajê quê nee jũm pê Pahpãm
mã mehcajrẽn catêjê nare ihnõ krẽr xà nare. Cakrô pê ihtỳjTawi cucwa
ne mehkwỳ atajê mã cugõ, pê me cukrẽ.
jarkwa kôt ipa, ne taa mã pê ite me pahkôt xà jõ amcro to ihimpejcatê na
Pê Jeju hũmre jũhkra te xwỳ caprã
Mã mehkôt xà jõ amcro nõ na, ma Jeju Jutacatêjê te cuprõn xà mã hàr,
ne cute me cumã ampo to hahkre kam ihtẽm. Pê hanea ne curi hũmre
nõ awpôc rũm hũhkra kên ita jỹ. 7 Mã hanea ne Parixêw catêjê kwỳ me,
RUC JÕ KÀHHÔC 6
me cumã Mojxexwỳ caca xà to hahkre catêjê kwỳ curi amehkrĩ, ne ame
Jeju pupu, ne ihtỳj amehkôpĩr to me ipa, cute ihkên mã me mẽn prãmte.
Quêihhêaj to Jeju mehkôt xà jõ amcro kam jũm caprã, quê ha hàhcaprãr
xà ata kôt me to ihtỳj tu ne, cute mencaca xà jirô pê ihpỳm cwỳrjapê.
8 Pê Jeju ramã amji na cute me amji kam hapac xà ita na me hahkre
pejpartu cakrô, cute hũmre jũhkra kên ata mã:
— To xa, ne me hipôc ri ca xa — hajỹr. Mãhũmre ata xãm, ne me hipôc
9 Mã Jeju te, por ame hõmpu atajê cukij, ne me cumã:
— Ỹhỹ, me pahkôt xà jõ amcro kam, por ihkàhhôc kam me pancaca
xà jõ amcro ata, ampo pê Mojxe xwỳ Pahpãm jarkwa kôt me pamã to
hahkre? Xà cu ha pahtỳj amcro ita kam ame ampo pej to? Nare, xà cu
ha me pahtỳj amcro ita kam ame ampo kên to? Xà cu ha pahtỳj amcro
ita kam me jũm tehcajpa ne me to ihtyc xà jahpa? Nare, xà cu ha pahtỳj
amcro ita kam me jũm cura? — hajỹr.
10 Ne Jeju mehcunea kôt into to amji jacjê, ne cute hũmre jũhkra kên ita
— Gũhkra curor — hajỹr. Mã hamre, hũmre ita te hũhkra curor, ne
hũhkra impej pyrentu. 11 Mã Parixêw catêjê kwỳ atajê ameJeju kam
mencryc, ne cute Jeju to amehkên na me ajpẽn par.
(Pê Ruc Jeju jarẽn jicu. Pê Matew hipêr Jeju jarẽ to hane he.)
Pê Jeju mã amji to cati prãm nare
Mã Jeju te amji na Parixêw catêjê te amehcuran prãm na me hahkre
pej, ne ma tẽ. Mã me hàhtôa ne ma ihkôt me mõ. Mã cute me hàcatêjê
cunea caprãr, ne me to impej, ne me cumã:
17 Ne ampo na ri cute me to hajỹr? He pê rỳ pêa mã ramã Pahpãm jarkwa
to ihcakôc catê pê Ixaj xwỳ ata, ita na ihhôac na ri cute hajỹr. 18 Ne pê
ihhôc to hane he. Pahpãm hũjarẽn to:
“Ihnãm hã, ite amji mã imã hàpên catê capiita he.
Ne taa mã ri imã ihkĩnti.
Ne taa mã ri imã amji kĩnti to
ne amji to icajpuaw.
Ne wa ite cumã Icarõ Pejti kujahêc,
mã cute cumã amji jõr,
mãr quê ha Icarõ Pejti ata kôatmehcukij,
RUC JÕ KÀHHÔC 6 
ne me to ajcokjê.
Ne quê ha me cupê mehcahkrit atajê pê Juta catêjê nare
pê me ijahkre pej nareatajê mã,
ite catyt kam me to ipicokjêr xà jarẽ.
19	Ne nee cute amji to cati prãmte jũm me ajpẽn krac ri ihcakôc nare,
ne nee apu hàkjêr nare,
ne nee quê ha cà pêcute mempar prãmte ihcakôc to iryti nare.
20	Ne quê ha jũm pê ihhêj rũm cajcaj hô nõ ata pyràc,
ne cajõc ne ihcapa na xa, quê ha nee ihkwĩn pej nare,
ne quêt hacpỹa mã hãm to impej,
Jĩkjê na, quê ha jũm,
cute amjikam hapac xà ramã ihpeacre,
quê ha nee jũm ata mã hikran nare,
ne quêt hacpỹa mã to impej.
Ne quê ha jũm pê ihpôc xà nõ pyràac,
ne ramãkyre pê pôr ne ihpôc crire ne,
quê ha nee ipĩr quê ha ihtyc nare,
ne quêt to ihpôc cati,
cute amji kam hapac xà kêanre to apu ipa,
quê ha taa ihtehcajpa,
quê ha catyt kam apu ipa.
Ne quê ha catyt kam me to hajỹrto hãm ita kam,
ahnaa me curê xwỳn tohjê. 21 Ne quê ha pjê cunea kam,
krĩxàre pê mehcahkrit atajê cunea
jũm ata jikaj, ne to pit mã amji mã mehhimpej to me ipa” hane.
Hõhõ, pê Ixaj xwỳ Jeju na ihhôc to hane.
(Pê Matew Jeju jarẽn jicu. Pê Macô hanea ne Jeju kôt harẽ to hane he.)
Pê Jeju me, ihkôt me ipa catêjê Hĩpôjajo jõ pjê kam me ipa
Mã Jeju me, ihkôt me ipa catêjê ma Hĩpôjajo jõ pjê wỳr me pra ne me
cator, ne hĩpô tohkà na ame ipa. Mã krĩ kwỳ kôt cute me Jeju te curi apu
mõr na me harẽn par, ne cute ahna me cuprõn tu. 8 Mã Hĩpôjajo catêjê
jàhtôa te me cuprõn. Ne hanea Juta jõ pjê me, Krĩpinkrên me, Côpijapjêr
jõ cô jĩkjê pĩn hanea ne cute me cuprõn, Pjêhcaprêcti me, Kẽn jõ krĩ me,
RUC JÕ KÀHHÔC 6
Teppro jõ krĩ me. Ne pê mehcunea, cute meJeju cajpar prãmte, hỹrmã me
mõ. Ampo na? Pê ajco me Jeju te ampo ton xà atajê cunea na me harẽn
pa na pê. 9 Mã Jeju ma ame hàhtôti te me ahna ihtỳj ita na ihcaca, na ri
cute ihkôt me ipa catêjê nõ mã harkwa, quê pàr kre nõ na ahwỳ, quê kam
jỹ ne me cupê to ajcamẽ crire ne. Mã harkwa kôt cute me ton.
10 Ne pê Jeju ajco me hà jàhtôa ne me caprã. Na pê me hà catêjê jàhtôa
ne cute Jeju tàt ne me amji caprãr prãmte, mehĩ to intête hỹrmã me amji
pê amtà. 11 Ne me kam me pahcurê xwỳn carõ kên atajê pê ajco me Jeju
pupu, neajco cuna mã me ajhu, ne me caràr to:
— Apêa ri Pahpãm kra — hane. 12 Pê Jeju ita tête incryac kam me cumã:
— Nee hipêr ipê Pahpãm kra na me ijarẽn nare — hane. Ne pê
(Pê Macô Jeju jarẽn to hane. Pê Ruc hõ kàhhôc kam Jeju jarẽn kam to incrà
Pê Jeju ihkôt me ipa catêjê te tôxi capi
prãmte. Ne curia Pahpãm mã ihcakôc to apẽ. 13 Ne cute ihkôt me ipa
catêjê mã hàkjêr, ne me to tôxi ne me to caprãr. Ne cute me tôxi atajê
to ri cute amji mã harkwa na memprar catêjê. 14-16 Ne Jeju mã memprar
catêjê japrỳ itajê pê Ximãw, por pê Jeju cumã haprỳ krut pê Petrô gõ ata
me, Ximãw tõ pê Antre ata me, Tijac me, Jowãw me, Pirip me, Partômew
me, Matew me, Tome me, Tijac pê Arpew kra me, Ximãw, por cumã hõ
pjê kĩnti ata me, Juta Carijot pê Jeju curê xwỳn ata me.
Pê Jeju me hà caprã
Ne Jeju te kẽn pĩn mehcunea to iwrỳc, ne meto mõ, ne pjê impejti
pipẽnti ata kam me tohàhhuc. Mã curi pjê cunea rũm cute me cuprõn,
ne me hàhtôa ne ame ipa. Juta jõ pjê pĩn mecator, ne Krĩpinkrên pĩn me
cator. Ne côxwa cahê na krĩ pijakrut pê Kẽn jõ krĩ me, Teppro jõ krĩ ata
pĩnme cator. Ne krĩ jàhtôa pĩn cute me cuprõn. 18 Ampo na? Cute Jeju
kam me hapac ne meamji caprãr prãmte me cuprõn. Mã Jeju ihtỳj ame
caprãr to mõ. Ne ihtỳj cute me pahcurê xwỳn carõ kên atajê mã, me
hĩ tête harkwa japôj to mõ. Mã mentête hapôj, mã amempej pyrentu.
19 Cwỳrjapê ri mehcunea ame Jeju tàt to prãm. Ampo na? He ihtỳj Jejujĩ
pê Pahpãm carôt hapôj, ne mehcunea caprã.
Pê Jeju amji kĩn me amji kĩn nare kôt harẽ
Mã Jeju te ihkôt me ipa catêjê pupun, ne me cumã harkwa to:
— Ỹhỹ, me akwỳ pê ampo hamreare atajê,
RUC JÕ KÀHHÔC 6 
He me caa, ca ha quêt Pahhiti pê Pahpãm himpej xà ata kam ame
akrĩ, na ca ha ame gakrya ne!
— Me akwỳ mã prãm atajê,
He me caa, ca ha quêt me garte tu ne,
na ca ha ame gakrya ne.
Ne ca me akwỳ ame amrãatajê, me gakry!
He me caa, ca hame hirôa pê ame acxa,
— Ne ca me akwỳ ampo kêanre kam me amji pupuatajê,
He ma ame acurê, ne ma ame acaca, ne ame axũn,
neakên na ame garẽn cakrô,
Inxũ mãnee me akên nare.
Ca ipê me Ahàkà kôt ame apa incwỳrjapê ri ame ato hane,
ne ame ato kêanre.
23 	Ne cute ame ato kên jõ amcro itajêa kam,
ca ha ame gakry!
Gapacta ne megakryte ame atoj.
He quê ha jũ caxuw Pahpãm hahpan xà na,
côjkwa kam me amãhàmjõr catia,
ne me amã impejti gõ.
Na ca ame gakrya ne!
He me cupê menquêtjê pyràac,
ne ihtỳj me ato kên to me ipa,
pom pê mam menquêtjê ajco me Pahpãm to mehkên to me ipa
ata na ri me ato he.
— Pỳj me hêj xi,
me akwỳ pê me gakràj atajê,
ca ha atỳj ame amrã!
He amcro ita pyxit peaj kam ri me gakryti ita.
RUC JÕ KÀHHÔC 6
Na ca ha atỳj ame amrã!
— Pỳj me hêj xi,
me akwỳ mã ampo cunea atajê,
ca ha atỳj ame amrã!
Quê ha cormã jũ caxuw me amã prãm catia me awỳr cato,
na ca ha atỳj ame amrã!
— Pỳj me hêj xi,
ca ha atỳj me apicxar jicu ne cama ame amrã!
— Pỳj me hêj xi,
me akwỳ pê, pom mehcunea me apejti na ame garẽn catêjê atajê,
ca ha me amrã!
He me cupê menquêtjê pyràac.
Pom pê mam menquêtjê ajco mehhêj xi catêjê pejti na ame harẽ,
ata cuxà ri ihtỳj me apejti na me garẽn to me ipa.
Na ca ha atỳj ame amrã!
Pê Jeju me curê xwỳn kĩn na me cumã harkwa
— Ỹhỹ, ampeaj kam wa ha me amã Pahpãm jarkwa jarẽ. Ca ha me
amã me acurê xwỳn kĩn. Ne ame acaca atajê, ca ha me to impeaj ne.
28 — Ca ha cute me acrôn atajê jahpan xà na, me to impejti to prãm,
ne Pahpãm mã mehcajrẽn. Ne cute me ato kên atajê, ca ha Pahpãm
mãmehcajrẽn, quê me to impeaj ne.
29 — Quê jũm apahàm prãmte akuc kam acakwĩ, ca hahĩkjê to cumã
apkjê, quê hanea ne kam cakwĩ. Nequê jũm apê gitô kà capa, ca ha hanea
ne akat kà caxàr na to tojnõ, quê amji mã capa ne to tẽ.
30 — Ne atỳj me cumã, por ampo na me awỳ atajê gõ. Ne quê jũm apê
ampo capa, ca nee hacpỹ ne ahna gàhwỳr nare.
31 — Ne quê ha amã cute me ato amji kam hapac to impejti to prãm na,
ca ha atỳj me to amji kam gapac to impejti to apa.
32 — Quê ha amã cute me acurê atajê kĩn na, quê ha Pahpãm ihtỳj ate
mehkĩn jahpan xà na amã amgõ. Nee quê ate amji mã mehkĩnti atajê pit
kĩn jahpan xà na, quê Pahpãm me amã hàmjõr nare. Quê ha amã cute
me akĩn catêjê atajê pit kĩn na, ca ha me apê mehkên catêjê jõ ikwỳ nõ
pyràac, ne me cuxà akêanre ne.
33 — Ca ha cute me ato kên atajê to impejti na, quê haPahpãm ihtỳj
hahpan xà na me amã amgõ. Ne jũ wỳr quê ha Pahpãm ate, cute me ato
RUC JÕ KÀHHÔC 6 
ato impej catêjê pit to impejti na, ca ha me apê mehkêncatêjê jõ ikwỳ nõ
pyràac, ne me cuxà akêanre ne.
34 — Ca ha atỳj mehcunea mã ampo gõ, por ampo na me ahwỳ atajê,
ca ha me cumã agõ. Ne nee hacpỹa ne cute me amã ampo jõr catêjê mã
pitmã ame ampo jõr nare. Ca ha jũmjê te jũ caxuw hacpỹa ne amã ampo
jõr nare atajê mã ampo jõr na, quê ha Pahpãm ihtỳj hahpan xà na me
amã amgõ. Ne jũ wỳr quê ha Pahpãm hõtpê hacpỹane cute me amã ampo
jõr atajê jahpan xà na me amã amgõ. Ca ha ate hajỹr na, ca ha me apê
mehkên catêjê jõ ikwỳ nõ pyràac, ne me cuxà akêanre ne.
35 — Ne ca ha atỳj amã me acurê xwỳn catêjê kĩn, ca ha me to impej.
Ne ampo cunea na me ahwỳ atajê, ca ha atỳj agõ, ne neehacpỹa ne cute
amã ampo jõr na amji mã to hajỹr nare. Ca ha me ate ite me amã ampo
jarẽnitajê cunea to hajỹr na, quê ha Pahpãm hũrkwa kam, me acunea mã
hàmjõr xà impejti tohàmjõr to catia, ca ha me to amcwa, ne ca ha apê
Pahpãm me hirôa pê cati ata kra impeaj. Pahpãm mã mehcunea kĩn, ne
hàhcajrẽn cati, ne ihtỳjcute me to kên catêjê caprĩ, ne ihtỳj cumã cute me
ampo cwỳr atajê jahpan xà na me hakryti na me amji jarẽn nare atajê
36 — Na ca ha Pahpãm cuxà me gàhcajrẽnti ne, ne mehcunea caprĩ to
me apa. Hõhõ, ita to ca ha me hajỹr to me apa.
Pê Jeju me ajpẽn to impej na harkwa
— Ca ha ate nee ampo na amehpro rẽn nare na, quê ha Pahpãm me
acuxà nee ame apro rẽn prãm nare. Ca ha nee ame curê mã me irẽn nare
na, quê haPahpãm me acuxà nee me acurê mã me arẽn nare. Ca ha ate
cute ame ato kên ita to tojnõ ne hicu na, quê ha ihtỳj Pahpãm me acuxà,
ateme to kên ita to tojnõ ne hicu.
38 — Ca ha gõtpê me cumã ampo jõr to apa na, quê haihtỳj Pahpãm
hõtpê me acuxà me amã ampo jõr to ipa. Ne ampeaj kam ca ha atỳjme
amcwa. Quê ha Pahpãm me amã me acrat to hipu, ne tohipu tu ne, ne
ampeaj kam quê ha me acrat kam me amã cucjê, ne kam me amã curua
quêha Pahpãm hanea ne me amã ampo to ajpẽn ne cunõ. Ca ha jũm mã
ampo crire ne agõ, quê ha Pahpãm ate ton xà ita na, acuxà hanea ne amã
ampo crire ne cugõ. Nãmri ca ha ate jũm mã ampo catia ne hõr na, quê
ha Pahpãm hanea ne acuxà amã ampo catia ne cugõ.
39 — Ỹhỹ, jũ wỳr quê jũm to tũm, amji kôt into tũam nõ to mõ. Quê ha
mento tũam me ajpẽn to mõ, ne ajwar ihtỳj kre nõ mã mehpỳm.
40 — Ne por me cumã ampo to hahkre atajê ri cute ampo tohahkre
catêjê japyre mã me. Na quê haxa ampo to hahkre ne hahkre pej jirô pê,
quê ha cormã cute cumã to hahkre catê ata me ajpẽan.
RUC JÕ KÀHHÔC 6
— Ca me akwỳ jirôa pê akên ton to me apa cakrô, ca atỳj me akwỳ te
ampo kên kryjre ton atajê to me cumã acakôc to me apa. Ne ca ihhêj ne
me akjêjê into kam me ahhi kryjre pupu, nenee mehkĩnte amji toa kam pĩ
kwỳcti ata pupun nare. 42 Ne jũ mã ca me akjêjê mã harẽn to, ne ajte ne
me cumã: “Ikjê, cama amji na ijamã, wa ato kam amã ahhi kryjre ita to
pôj” hane. Ne mẽr ampo na ca caa, atoa kam amji mã pĩ kwỳcti ita caxàr
nare? Ne ihcaprỳ naamji pej na ame amji jarẽn to me apa, ne mehkĩnte
me akêanre. Ca ha mam me ato kam amji mã pĩ kwỳcti itajê to pôj, ne me
arĩt pej, ne cormã me akjêjê into kam ahhi kryjre ita pupu, ne me cumã
Pahte amji kam me pajapac xà ihtỳj me pahcakôc xà to ihhimpej
— Ỹhỹ, jũ wỳr ca ha pĩxô impejti pàr nõ intête, pĩxô kên nõ capa, ne
jũ wỳr ca ha pĩxô kên pàr tête, pĩxô impejti nõ capa. 44 Ca ha ampo pĩxô
pàr cahkrit nõ pupu, ne ramã hahkre pej pyrentu, xà pĩxô pàr ita ajkĩ
impej, nare, mõrmõ ihkêanre. Ne jũ wỳr ca ha hômjĩ pàr kam ahkrỳt
nõta, ne jũ wỳr ca ha ahkrô kam crowkwỳj xô nõ ta. 45 Jĩkjê na, jũm
xũmre impejti ata hõtpê amji caxwãm pêcute amji kam hapac xà pĩn
ampo pejti to hapôj, mã ihkĩnte jũm xũmre kên ata hõtpê amji caxwãm
pê cute amji kam hapac xà pĩn ampo kên tohapôj. Ỹhỹ, ampeaj kam
pahte amji kam me pajapacxà me, me pahcakôc xà te hipu, cu ihkôat me
(Pê Ruc Jeju jũjarẽn xà jarẽn jicu. Pê Matew hanea ne Jeju jũjarẽn xà jarẽn
Parixêw catêjê jirôa pê me pampej na me pamã ihprãm
Ne Jeju hanea ne me cumã:
— Nee ca, ite Mojxe xwỳ me, Pahpãm jarkwa tomehcakôc catêjê te me
hapackre xà ata to hamreprãmte icator na, ame icãmjĩ nare. Wa quêt
catyt kam, cute me hapackre xà ita kôt ipa, ne me amãihkôt harẽn to
impej to ihcuhtacti, ca ate kam me gapac, ne icuxà catyt kam me apa
prãmte, wa icator.
18 — He wa nee ame amã ihêj xi jarẽn nare, ne ampeaj kam wa me
amã awjarẽ. Quê ha nee côjkwa me, pjê kam ampo cunea jamre xà wỳr
Mojxe xwỳ me Pahpãm jarkwa to mehcakôc catêjê te me amji kam hapac
xà na ihkàhhôcata hôc pyxitre nõ ipictor nare. Quê ha hajỹr to ihcuhhê
rohnỳtti mã, ne ihkàhhôc kam cute mehhôc catêjê te ampo te jũ mãn xà
atajêquê ha ihtỳj hane. 19 Na quê ha jũm te Pahpãm te me pamã harkwa
RUC JÕ KÀHHÔC 6 
jirên xà ata par nare, ne amjia kôt, amji kôat jũm jũpar nare to cumã
hahkre na, quê ha ihtỳj côjkwa kam Pahpãm himpejxà kam incrire ne, ne
Pahpãm cuna mã ihkêanre. Jĩkjê na, quê ha jũm te Pahpãm te mepamã
harkwa jirên atajê kam hapac, ne amji kôat catyt kam, jũm jũpar to cumã
hahkre ata, quê ha côjkwa kam Pahpãm himpej xà kam catia to cati.
20 — He ampeaj kam wa me amã harẽ. Parixêw catêjê me, Mojxe xwỳ
te me hapackre xà to hahkre catêjê me, me cumãa ihhêj ne catyt kam
meipa. Ne Pahpãm mãa nee catyt kam me ipanare. Na ca ha Pahpãm
himpej xà mã me acjêj prãm na, ca ha itajê jirôa pê catyt kam me apa to
Cu ha nee jũm kam me pancryc nare
— Xà pê ca nee Pahpãm te me aquêtjê mã harkwa hyr to:
“Nee ca amehcuran nare.
Quê ha jũm ahcura,
ca ha ma cute mehcukij catê wỳr me to pra,
ne mehkên jahpan xàna mehkên mã me cumẽ”
hajỹr kam me gapac nare? 22 Ne wa ha me amã ihkwỳ jirô pê tỳj ita jarẽ
he: “Quê ha jũm te apu mehkwỳ nõ kam incryc na, quê haihtỳj cute apu
kam incryc ita na hanea ne mehcukij. Ne quê ha jũm mehkwỳ nõ mã
harkwa to: ‘Ampo cunea na gamreare’ hajỹr na, quê ha ihtỳj cute cumãn
xà ita jahpan xà na cute mehcukij catê wỳr me to mõ. Ne por jũm apu
mehkwỳ nõ mã haprỳ kêanre pyxwỳ ata, quê ha ramã me pahcurê xwỳn
pê Xatanaj jõ cuhy wỳr mõr xàa kam ipa”.
Cu pahte me to ihcupan xà to impej pyrentu to prãm
— Na ri cute hajỹr. Nãmri ca ha ate Pahpãm mã hũrkwa kam ampo
jõr to amõr na, ne curia ate me akwỳ nõ te ampo na akam incryc na to
amji japackre na, ca hacuria ate Pahpãm mã ampo jõr xà ata jicu, ne ma
tẽ ne mam me akwỳ nõ me ajpẽn mã acaprĩ, jirô pê ca ha amji jaxà, ne
cormã ate Pahpãm mã ampo jõr xà ata gõ.
25 — Ne quê jũm akam incryc na, ato xwahna prãmte, ma mehkên cukij
xà wỳr me ato mõrkwỳa kam, ca ha me amji to impej. Ampo na? Ca ha
ate me amji to impej nare kam ahnaa mehkên cukij catêacato, ne cumã
me agõ, quê ha makrãhtare mã me agõ, quê ha me gaxà. 26 He ampeaj
kam wa ha me amã awjarẽ. Quênee gàmjõr par nare kam, jũm amã
27 — He xà cute me amã Pahpãm jarkwa jarẽn to: “Nee ca ahti na ame
pyjê to me axy nare” hajỹr na gũpar nare? 28 He wa ha me amã ihkwỳ
RUC JÕ KÀHHÔC 6
jirôa pê ihpa tỳj ita jarẽ he: “Quê ha jũm cama pyjê nõ pupu, ne kam
cumã amji caprẽp ata, pêihhêj ne ramã cute ahna hũhkra” hane.
29 — Cwỳrjapê quê ihhêaj to awpôc rũm ato akên na aton prãmte ampo
kên pupu, ca capa neto awcapê. Nãmri ca ha ate caxàr nare na, quê
ha gĩcunea ihkên mã axà. 30 Ne quê ihhêaj to awpôc rũm gũhkra akên
na aton prãmte ampo kên to, ca hanea nehakep ne to awcapê. Nãmri
ca ha ate hakep nare na, quê ha gĩ cunea ihkên mã axà. He me pamã
cuhy kam me pajĩ cunea pỳpỳm xà ata ri ampo kên itajê cunea jirôa pê
Cu ha nee ihcaprỳ na Pahpãm japrỳ na to amji mã me pahcakôc nare
— Pê Mojxe xwỳ me panquêtjê mã: “Ca ha ate Pahpãm japrỳ na ampo
na cumã amji ton na, ca ha atỳj to” hane. 34 Ne pa, wa ha quêt cama amã
to hahkre to hane he: “Ca ha ate ampo na amji ton xà ata kam, ca ha nee
ihkaj na Pahpãm japrỳ to acakôc to, ‘Ỹhỹ, wa ha Pahpãm japrỳa na itỳj
to’ hajỹr nare. Ne nee ca hanea ne ihcaprỳ na côjkwa pê Pahpãm krĩ xà
to amji mãacakôc nare. Ampo na? He curũam ri me pahto ihhimpej. 35 Ne
nee hanea ne pjê to amji mã acakôc nare. Ampo na? He pjê ita pê ri ihhêj
rũm ihpar pyxwỳr xà. Ne nee ca Krĩpinkrên to amji mã acakôc nare.
Ampo na? Hecupê Pahpãm pê Pahhiti jõ krĩ. 36 Ne hanea ne nee ampo
kôt akrãa to amji mã acakôc nare. Ampo na? Jũ wỳr ca me anõ amjia
kôt me pahkĩ nõ pyxit peaj to haka, nare, to ihtycti ne. 37 Ne quêt ca ha
cama harẽn to, ‘Ỹhỹ, wa ha to’, nare, ‘Quê, wa ha nee ton nare’, hane. Ne
nee hirô pê mã garkwa nõ to acakôc nare. Ampo na? Pom ca me acakôc
to impejti jirô pê, hipêr me ampo na me amji to itajê, Xatanaj pê me
pahcurê xwỳn pĩn ri hapôj” hane.
Cu ha nee jũm te me pampejti na me pajarẽn na, mehprãm nare
— Ne wa ha hanea ne me amã ihnõ ita cawpa he. Co he! Nee ca cute
ahna me apupun prãmte me kam mare mã Pahpãm mã hàpên xà impejti
atajêton to apa nare. Nãmri ca ha ate me ita tohajỹr na, ca ha nee me
côjkwa kam Apãm Cati te me amã ampo pejti jõr xà ata cwỳr nare.
2 — Ne ca ha ate jũm pê hamreare ata mã cute ampo na ihprãm ata jõr
na, ca ha aracri cumã agõ. Ne nee ca ha apê jũm pê caxwãm pê cute amji
kam hapac xà kên, ne põ rũm ihhêj ne impej atajê nõ pyràc nare. Ne nee
RUC JÕ KÀHHÔC 6 
ca me cuxà Pahpãm mã mehcakôc xà jũrkwa me, krĩcape na apu amji
pejti jarẽn to amõr nare. He jũm te impejti na amji mã me harẽn prãmte
ri, ame hajỹr to mõ. Ne cute amji mã me harẽn pejti ata pê riihhêj rũm
to amji japackrea ne.
3 — Ne ca ha cute ampo na me prãm catêjê mã ampo gõ, ne ate cumã
ampo jõr xà ata na amji to amxu, quê nee gõikwỳ nõ peaj ahna gahkre
pej nare. 4 Ca ha ampo pejti to, ne atỳj to amxu, ne ahna amji to apimxur
peaj ne, quê nee jũm ahna gahkre pej nare, quê ha Apãm Cati pit ate
apimxuar pêampo ton xà ata na apupu, ne hahpan xà na amã amgõ.
5 — Ca ha Apãm Cati mã acakôc prãm, ne nee apê me caxwãm pê
mehkêanre, ne põ rũm mempejti atajê pyràc nare. He mehkêanre itajê
me kam maremã Pahpãm mã mehcakôc xà jũrkwa kam mehcuhhê, ne
krĩ cape kam mehcuhhê, ne me kam mare mã me cumã Pahpãm mã
mehcakôc, ahna mehcunea te me hõmpun prãmte. Ne cute amji mã
me harẽn pejti ata pê riihhêj rũm me hàmcwỳr xà na, ca me to amji
japackrea ne. 6 Na ca ha, jũm te Apãm Cati pupun xà nare ata mã, me
acakôc to prãm, ne gũrkwa caxwỳn mã me acjêj ne amji na me to hihê.
Ne curia ca ha aracrijũm te, me ate me Apãm Cati mã me acakôc na, me
apupun nare xà ata mã me acakôc. Quê ha me Apãm Cati ata aracri cumã
me acakôc na me apupu, ne hahpan xà na cute me amã hàmjõr xà ata to
7 — Ne ate Pahpãm mã me acakôc xà atajê kam, ca ha nee me apê
mehcahkrit pê Pahpãm jahkre kêatre atajê pyràc, ne amji cuxà cumã
me acakôc xà atajê pit jarẽn nare. He ihtỳj amji mã cute me Pahpãm mã
mehcakôc to iryti ata kôt, cute me kam hapac na amji mã me to hane.
8 Ne me apê me hũràc nare. Ampo na? He ate me Apãm Cati wỳr xà atajê
xwỳjrea na, ramã ahna cumã me gahkre pej.
Pê Jeju Hũm Cati mã mehcakôc to hahkre
— Ca ha gàpàn nare kam apijacria kam, Pahpãm mã amji cajrẽn kam
pra, ne nee apê jũm pê põ rũm ihhêj ne impej ata ne aracri caxwãm pê
cuteamji kam hapac xà kên ata pyràc nare. Ampo na? He cute me hajỹr
catêjê quê ha Pahpãm mã mehcakôc tỳaj kam pra, ne ihtỳj pro to ame amji
kuc jipro, mãr quê mehcunea ahna me hõmpu, necute me ipijacri tỳaj kam
pejti ata pê ri ihhêj rũm me hàmcwỳr xà. Na ca me to amji japackrea ne.
17-18 Ca ha Pahpãm mã acakôc prãm, ne quêt akuc cuhhõ, ne akĩ pê, ne amji
cũmpej, mãr quê nee jũm apijacria kam Pahpãm mã me acakôc xà ata na
RUC JÕ KÀHHÔC 6
me gahkre pej nare. Quê ha Apãm Cati pupun xà nare ata pit, atecumã me
acakôc xà ata na me gahkre pej. Ne quê ha ate apimxuar pê ampo pejti ton
atajê jahpan xà na, cute amã ampo pejti jõr xà ata gõ.
Pahpãm wỳr pry me harkwa hatàtre
— Me ate ito amji mã me ahimpej xà ata pê ihhêj rũm Pahpãm
wỳr pry me harkwa jatàtre, ne ipimxurure ata. Mã nee ahna me hàhtôa
ne mencjêjnare, ne me pyxitre ne ahna me acjêj. Ne amjia kôt me ipa xà
ata pê ihhêj rũm me pahcurê xwỳn jõ cuhy wỳr pry, me harkwa pohti ne
catihti ne hirãa pê hikwa ata. Mã me hàhtôa ne ahna me acjêj. Na ca ha
me pry hire pimxurure me harkwa hire ata japê — hane.
(Pê Matew Jeju jũjarẽn xà jarẽn jicu. Pê Ruc Jeju jũjarẽn xà jarẽn kam to
incrà to hane he.)
Ikre mã ihcuhhê xà pijakrut
Ne Jeju me cumã:
— Ampo na mã ca ame imã: “Me ijõ Pahhiti” hane, ne neeijarkwa kôt
ame apa nare? 47 Wa ha me amã ijũjarẽn xà ita jarẽ, mãr ca me amã ahna
icaca xà jahkre pej. 48 Ỹhỹ, quê ha jũm te ijarkwa kam hapac ne ijarkwa
kôt ipa na, quê ha cupê ihhêj rũm hũmre te pjêtỳjti kam ikre xãm ata
pyràac. Mã côte hipu, ne ma ikre wỳr cô tẽ, ne cute ikre ata cakwĩn, mã
nee hàhcujrõn nare, ne hãm peaj na ihtỳj xa. 49 Mã ihkĩnte jũm te cama
ijarkwa kam hapac, ne nee toamji japackre, ne ihkôt ipa nare, ata pê
ihhêj rũm hũmre nõ te pjênxôm cràre kam ikre xãm pyràac. Mã cô te
hipu ne ma ikre wỳr tẽ, ne cute ikre ata cakwĩn, mã ihpỳm pyrentu, ne
ikre ata jamre — hane. Hõ, pê Jeju hũjarẽn to hane.
(Pê Ruc Jeju jũjarẽn xà jarẽn jicu. Pê Matew hõ kàhhôc kam Jeju jũjarẽn xà
Pê me hàhtôti me amji mã me ajkra
Ne cute me cumã ampo to hahkre jicu, mã me hàhtôti atajê te, cute
mempar xà ata to amji mã me ipikrar, ne me ajpẽn mã:
— Pỳhàpà, mã ajte hũmre ita te me pamã ampo to hahkre xà ita, pê
nee cute me pamã Mojxe xwỳ te me pajapackrexà to hahkre catêjê atajê
RUC JÕ KÀHHÔC 7 
pyràcnare, ne quêt amjia kôt, harkwa kôt, me pamã ampo to hahkre to
(Pê Matew Jeju jũjarẽn xà jicu. Pê Ruc hõ kàhhôc kam Jeju jarẽn kam to
incrà to hane he.)
Pê Jeju pahhi mã hàpên catê nõ caprã
Mã Jeju te me cumã ampo itajê jarẽn jicu, ne maCapernam jõ krĩ
wỳr mõ. 2 Ne pê curi Roman catêjê nõ ihkrĩ, ne cupê krãhtare te
xẽj jõ pahhi. Pê pahhi mã hàpên catêhà, ne ramã ihtyc xàa kam nõ. 3 Mã
pahhi ata te Jeju jarẽn par, ne ihwỳrJuta catêjê pê pahhi kwỳ kujahêc,
cute me Jeju japrôr, mã cute hà ata caprãr prãmte. 4 Mã cute me Jeju
cajpar, ne me ahna hàhwỳr crire nare, ne me cumã:
— Ỹhỹ, Roman catêjê nõ ita peaj to impej, cwỳrjapê ca ha ihtehcajpa.
5 Nãmri cumã me papê Juta catêjê kĩan to ihkĩn, ne cutea ri me imã ite
me cuprõn xà jũrkwa ton. Cwỳrjapê ca ihtehcajpa, ne me ikôt mõ, ne hà
ata caprã — hajỹr.
6 Mã ma Jeju mehkôt mõ. Ne ramã cute ikre têp, mã krãhtare jõ pahhi
te hõ ikwỳ nõ catêjê kujahêc, cute me Jeju mã hũjarẽn prãmte. Mã cute
mehcajpar ne me cumã:
— Me ikwỳ nõ te amã harkwa kujahêc to hajỹr he: “Pahhi, akĩnte
icrire ne ikêanre ita kam, wa nee acahpêrkàr prãm nare. Cwỳrjapê ca
ha nee ijũrkwa mã axàr nare. 7 Ne jũ wỳr wa ijĩa kam amã icakôc, nãmri
apê Pahhiti ne akĩnte jũ na xà na ijamreare, ne ipahàm crire nare. Ca
ha cama hà ata mã garkwa ta, quê ha imã hàpên catê ita impej pyrentu,
ne capẽn. 8 Ne wa hanea ne me ijõ pahhi jarkwa kôt ipa, ne wa ha ijõ
ipa. Ne wa ha jũm mã, ‘Tẽ!’ hane, quê ha ihtỳj tẽ. Ne wa ha mehnõa mã,
‘Ajpêntẽ!’ hane, quê ha ihtỳj ajpên iwỳr tẽ. Ne hanea ne wa ha imã hàpên
catê mã, ‘Ca ha to hane!’ hane, quê ha ihtỳj to. Ne ijirôa pê acati ita kam,
caha cama hà ata mã garkwa ta, quê ha imã hàpên catê ita impej, ne
capẽn pyrentu” — hajỹr.
9 Mã Jeju xa, ne cute hũpar xà ita to hũpar, ne to amji mã ipikrar. Ampo
na? Cumã hũpar xà ita peaj to impej. Na ri cute amji mã ipikrar, ne me
hàhtôa neihkôt me mõ atajê wỳr ipipkjêr, ne me cumã:
— Ỹhỹ, ampeaj kam wa me amã awjarẽ, Roman jõ krĩ kra ita ihtỳj
ikampa, ne ihtỳj amji mã ito ihhimpej. Wa rỳ Juta jõ pjê kam jũ
caxuw, ampeaj kam jũm te amji mã ito ihhimpej to hajỹr nõ na, impar
10 Mã Roman jõ krĩ kra ita jõ ikwỳ nõ itajê, hacpỹa mã me hũrkwa wỳr
cute me amji jacjên, mã hamre ramã cumã hàpên catê ata pej, ne capẽn
RUC JÕ KÀHHÔC 7
Pê Jeju impijapit kra tyc to ihtĩr
Ỹhỹ, pê nee curi Jeju na amcro hàhtô nare, pê maPõre jõ krĩ wỳr mõ.
Pê ihkôt me ipa catêjê me, me hàhtôa ne ihkôt me mõ. 12 Pê Jeju ramã krĩ
jõ harkwa têp, pê cute me harêt catêjê krĩ jarkwa na, jũm tyc jarêt to me
cato. Por pê cahãj pê ihkra ty ata pê ihcãmter cumã pyxitpeaj. Ne iràn xà
na cumã mehkjêjê nõ hamreare. Ne pê rỳ pêa mã ramã impjên cupê ty.
Pê cute me ihkra jarêt catêjê kôt incwỳr to mõ. Pê hanea ne me hàhtôa
ne krĩ pĩn, mehkôt me mõ. 13 Mã Jeju te cahãj ita cwỳr na hõmpun, ne
ampeaj kam cumã caprĩ xà, mã cumã:
— Apu acwỳr nare — hajỹr.
14 Ne ihkra jarĩj xà ata na hàhtêp, ne cute me to hàhhuc prãmte ahna hũ
xir, mã me to hàhhuc, mã Jeju ihtyc ata mã:
— Hũmre, wa ha amã ijarkwa ta. To xa! — hajỹr.
15 Mã hũmre ita jỹr pyrentu, ne cute ihcakôc kam toihtẽm. Mã Jeju te
inxi mã hõr. 16 Mã mehcunea mã hũpaa to hũpa. Ne ame hakry pyrên
— Me pamã Pahpãm jarkwa to ihcakôc catê catia nõita cator! Me
Pahpãm mõrmõ cator, cute mepahtehcajpar xà caxuw — hane.
17 Pê Jeju jarẽn pejti ita pjê ata cunea kam apu ajcrà. Pê hanea ne cahê
na pjê atajê kôt harẽn apu ajcrà.
Jowãw te me cumrãr catê jarkwa jarẽn catêjê
Ỹhỹ, por Xacarij me Ixapewkwỳj kra pê Jowãw ata, cormã apu ipa, ne
ihtỳj mehcunea mã Pahpãm cator xà caxuw ame amji cũmpej to hũjarẽn
to ipa. Ne por Jowãw kôt me ipa catêjê na cute me amji ton to prãm atajê
ri, Jowãw te amji caxuw cô kammehcumrãr. Cwỳrjapê ri cute me cumã
haprỳ krut jõr, ne me cumã: “Jowãw te me cumrãr catê” hajỹr. Mã hamre,
Jowãw kôt me ipa catêjê nõ te Jeju pupun, ne ma amji jaxàr ne cumã Jeju
jarẽn. 19 Mã Jowãw te ihkôt me ipa catêjê to ipijakrut ne me cumã hàkjêr,
ne me cumã harkwa hyr to:
— Jeju wỳr me tẽ ne mehcukij, ne me cumã: “Xà apê hũmre cator xà
ata mã ca? Xà Jowãw te me imã garẽn ata mã ca ramã acator? Nare xà
wa ha pijamã ajkĩ cormã me jũm xũmre nõ ata jikaj?” hane — hajỹr.
20 Mã hamre, ma Jeju wỳr me pra, ne me cumã:
— Ỹhỹ, Jowãw te me cumrãr catê te me imã harkwa hyr, wa me acukij:
“Xà apê hũmre cator xà ata mã ca? Xà Jowãw te me imã garẽn ata mã
ca ramã acator? Nare xà wa ha pijamã ajkĩ cormã me jũm xũmrenõ ata
jikaj?” — hane.
21 Mã amcro ata kam Jeju te me kam mare mã me hàcatêjê jàhtôa ne me
caprãr. Ne hanea ne cute me pahcurê xwỳn carõ kên jàhtôa mã me hĩtête
hapôj na harkwa hyr, mã me cupê hapôj. Ne hanea ne cute mento tũm
RUC JÕ KÀHHÔC 7 
jàhtôa ne me caprãr, mã ihtỳj me irĩt. 22 Ne Jeju te ame to hajỹr jirô pê
mã ri, cute Jowãw kôt me ipa catêjê mã:
— Ỹhỹ, me amji jaxà, ne ate mempar atajê me, ate me hõmpun atajê to
Jowãw mã me awjarẽ. Pommento tũm catêjê ihtỳj me irĩt he, ne mehkjê
mehtyc catêjê hacpỹa mã mehtĩr, ne me cupêhamreare atajê ihtỳj me
Pahpãm himpej xà jarẽn xà impejti kampa. 23 Quê ha jũmjê ikampa, ne
cute ikam hapac mã hũcanãr, ne nee ito amji pê hapac kêt nare na, quê
hahakrya to hakry — hajỹr.
Pê Jeju Jowãw te me cumrãr catê jarẽ
Mã ma Jowãw kôt me ipa catêjê te me amji jaxàr ne me pra. Mã Jeju
te me hàhtôti atajê mã Jowãw jarẽn kam ihtẽm, ne me cumã:
— Ỹhỹ, pê ca me Jowãw cajpar prãmte ma põ kam mehamreare ata
wỳr me pra. Ne ampo pupun prãm to mã, pê ca ame pra? He pê ca nee
me hũmre nõ pê kôc te apu pĩhhô to tertet pyràcti ata pupun nare. 25 Ne
mẽr ampo pê ca me hõmpu? Pê ca nee me hũmre ata na cupẽhkà impejti
nõ pupun nare. Ne por mehkà impejti kam ame ipaatajê, ihtỳj quêt ampo
pejti cunea jipôc ri, pahhijũrkwa pejti ne catihti ata kam mehkrĩ. 26 Ne
me imã amji jarẽ, ampo pupun prãm to mã pê ca me pra ne me hõmpu?
Xà Pahpãm jarkwa to mehcakôccatê nõ pupun prãmte pê ca ajkĩ me pra?
Ỹhỹ, ampeaj kam ri Jowãw pê Pahpãm jarkwa to ihcakôc catêjê nõa,
ne mehkwỳ jirôa pê cati. 27 He pê rỳ pêa mã ramã Pahpãm jõ kàhhôc
Jowãwjarẽn to hane he:
“Ỹhỹ, pê Pahpãm ihkra mã:
‘Wa haacumam ijarkwa na ipa catê kujate,
quê ha amã gõ pry toimpej’ ” hane.
Hõhõ, pê Pahpãm ramã Jowãw jarẽn to hanea, na ri cator.
28 — Ne ampeaj kam wa ha me amã awjarẽ. Jowãw ri catia to cati,
ne taa mã ri quêt me aquêtjê jirôa pê cati cakrô, quê ha jũm crire ramã
Pahpãm himpej xà krac ri ipa ata, quê ha Jowãw jirôa pê cati — hane.
29 Ne pê mehcunea me ampo ita kampa. Pê ihtỳj hanea nepahhi jarkwa
na me hàmcwỳr catêjê atajê me Pahpãm jarkwa kampa ne hỹrmã
meapkjê. Cwỳrjapê pê ramã Jowãw caxuw, cô kam mehcumrã. 30 Pê
mehkĩnte Parixêw catêjê me, cute me Mojxe xwỳ jõ kàhhôc to me cumã
nee amji na me Jowãw to tojnõ, pê cô kam mecumrãr nare. Na pê Jeju
31 — Ỹhỹ, me atoa wa ha me amã icakôc. Pom ca amcro ita kam, pjê
kam ame apa itajê, me apê ahkrare te xuwcacati atajê pyràac. 32 Ne me
RUC JÕ KÀHHÔC 7
apê me ahkrare te ame hàkrun pyràac. Neme akwỳ amji mã me acaràr
to: “Wa ite me amji kĩnjõ increr to me icrer, ca ajte nee me icuxà me
acrer nare. Ne ite me harêt japête mencwỳr to me icwỳr, ca ajte nee me
icuxà me acwỳr nare, ne cama ame xuwcaca to ame apa”. 33 Ỹhỹ, me apê
ahkrare kwỳ te xuwcacati atajêpyràac. Ampo na? Pê Jowãw cato ne ihtỳj
ajcoipijacri to ipa, ne nee ampo cacô to ihkõm nare. Cakrô, ca nee ajte ate
mempar ne me hũnãr nare, ne cama meto gũjarẽn to: “Cupê me pahcurê
xwỳn carõkên to ipijapar catê” hane. 34 Wa quêt ipê me Ahàkà, itỳj ampo
cunea ku, ne ampo cunea to ikõm to ipa cakrô, ca ajte nee hanea ne
ate me ipar ne me ipynãr nare, ne cama me ito gũjarẽn to: “Hõmpu he,
hũmre ita jàpàn cati, ne ihkõm cati, ne me cupê pahhi jarkwa na me
hàmcwỳr catêjê me, jũmjê kêanre itajê jõ ikwỳ nõ nõ” hajỹr. 35 Ỹhỹ, he
Pahpãm te amji kam hapac xà cunea impej pit, quê ha jũm Pahpãm te
amji kam hapac xàa kôt ipa na, quê ha cumã amji jahkre pej pejti ne —
hane. Hõ, pê Jeju me cumã hũjarẽn to hane.
Pê Jeju Parixêw catêjê nõ jũrkwa kam apà
Mã Parixêw catêjê nõ japrỳ te Ximãw te, Jeju te hũrkwa kam cahê na
ampo krẽr prãmte, hator. Mã ma Jeju hũrkwa wỳr ihkôt mõ. 37 Pê krĩ ata
kam cahãjre inxyre nõ ihkrĩ, ne cumã Jeju te Parixêw catêjê nõ jũrkwa
kam apu mõr na hahkre pej. Ne cute ampo cacô incjên xà kam, ampo
cacô cuxwati ata to hipu tu, ne ipyr ne ma hỹrmã to tẽ. 38 Ne cute Jeju na
hàhtêp, ne ihkõn krã na hỹr, ne cute ihkên ton xà atajê jũ na ihpahàmte
incwỳr kam to ihtẽm, ne into cacôa to Jeju par co, ne ihkĩa to cumã incrà.
Ne ma hõtpêihpar pã, ne cute kam ampo cacô cuxwa pejti ata jaxwỳr.
39 Mã Ximãw te ita pupun, ne amji caxwãm pê amji mã:
to ihcakôc catê? Quê cupê Pahpãm jarkwa to ihcakôc catê na mã, quê
ha ihtỳj cahãj ita kêanre na hahkre pej. Wỳr quê cupê Pahpãm jarkwa
to ihcakôc catê quê amji na cahãjkêanre inxyre ita jamã, quê ihtêp ne
ihcupê — hajỹr.
40 Mã Jeju te Ximãw caca xàita na hahkre pej pyrentu, ne cumã:
— Ỹhỹ, Ximãw, wa ha amã ampo jarẽ — hajỹr. Mã cumã:
— Hã, gapacta ne imã harẽ, pahhi — hane.
41 Mã Jeju cumã:
— Ỹhỹ, pê hũmre ajkrut neihpore to jũm jakràjti ata to new. Pê ita
to new cati to quĩjẽnta, ne ita hapyre mã to new to xĩncwẽnta. 42 Ne pê
ajwar me cupê ihpore hamreare, me cumã hàmjõr xà caxuw. Ne ampo
to quê me hũhkra kam hàmcwỳrcatê ita mã amgõ? Mã me hũhkra kam
hàmcwỳr catê mã me caprĩ, mã cute ajwar me to tojnõ. Mẽr hõhõ, wa
hame ahna acukij, mẽr jũm quê ha amji jirôa pê hakry, ne cumã to new
catê ata kĩn? — hane.
RUC JÕ KÀHHÔC 8 
Mã Ximãw cumã:
— Imãa, pom cute to new catihti ata ri hakry — hane. Mã cumã:
— Ỹhỹ, ate to hamãar ne harẽn — hane.
44 Ne Jeju cahãj ita wỳr ipipkjêr ne Ximãw mã:
— Cahãj ita pupu he. Wa ixàr, ca ate ihkĩnte nee imã cô kwỳ nare, ite
to ipar tũm cuhhõn xà caxuw, mã quêt cahãj ita te intocacôa to imã ipar
cuhhõn, ne ihkĩa to imã incrà. 45 Wa icator, ca nee ate ihkĩnte ijũhkra
na ipyr nare, ne nee ate ipãr nare. Mã quêt cahãj ita te nee ipar pãr jicu
nare. 46 Ne nee ate ihkĩnte imã ikrã caxuw ampo cacô cuxwati nõ jõr
nare. Ne cutea ri quêt ipar kam ampo cacô cuxwati jaxwỳr. 47 Ỹhỹ, he
ampeaj kam wa me amã awjarẽ, Pahpãm te cahãj ita to impej ne cute to
kên catihti ita to tojnõ, ne hicu, cwỳrjapê ri ampeaj kam cumãPahpãm
kĩn. Ne jũm te Pahpãm to kên crire ata, quê ha cute cumã to tojnõ na,
48 Ne Jeju cahãj ita mã:
— Ite ramã ate ampo to Pahpãm to kên ita to tojnõ ne hicu — hane.
49 Mã me hàpàn xà na mehkrĩ atajê te me amji mãharẽn kam mehtẽm,
ne me amji mã:
— Pỳhàpà, jũm xũmre mã ajte, mã ihtỳj cute jũm te Pahpãm to kên ita
to tojnõ nehicu? Côt mã cupê Pahpãm? — hajỹr.
50 Mã Jeju cahãj ita mã:
— Ampeaj kam ate ito amji mã ahimpej, cwỳrjapê ri Pahpãm te apytàr.
Na ca ha apej pêa mã mõ — hane.
Pê pyjê kwỳ Jeju kôt ipa
Pê amcro nõ na, ma Jeju krĩ jàhtôa kôt mõ, ne ma krĩ wên kôt me
hapôj to me mõ, ne Pahpãm pê Pahhiti na harẽn xà impejti atajê
jarẽn to mõ. Pê ajco ihkôt me ipa catêjê te tôxi atajê ihkôt me mõ. 2 Pê
hanea ne pyjê kwỳ cahãj tête Jejume pahcurê xwỳn carõ kên kwỳ japôj
atajê me, hà kwỳ na me caprã atajê me, ihkôt me mõ. Atajê japrỳ pê hane
he: Marij Matarkwỳj, pom pê Jeju cupê me pahcurê xwỳn carõ kên te xet
japôj ata me, 3 Jowanakwỳj pê Cuxa pê pahhi Heroti mã hàpêncatê ata
me hĩxi me, Xuxankwỳj me. Mehkwỳ jàhtôa itajê pê ihtỳj ajco me Jeju
tehcajpa, ne pyjê atajê pê ihtỳj Jeju kôt me ipa catêjê ajco me hamãr to
me ipa, ne me hàhcukrêj to mehtehcajpar to me ipa.
Ampo hy kre catê jarẽn xà
Ỹhỹ, pê krĩ jàhtôa pĩn, cute me Jeju pupunprãmte, me cuprõ. Mã Jeju
ame cumã ampo to hahkre, neme cumã hũjarẽn xà jarẽ, quê mempar to
impeaj ne, ne me cumã:
5 — Ỹhỹ, ampo hy kre catê ma hõ pur wỳr tẽ. Ne hỹrmã cator, ne ampo
hy kre to mõ. Ne pê ihkre xà ata hane he, pê cama ihcahkũm to mõ. Mã
RUC JÕ KÀHHÔC 8
hamre, ampo hy itajê kwỳ prya kam ipijaxwỳr, mã incwỳar pê me pra,
mã hanea ne pryjara te ihkwỳ krẽr, mã hamre. 6 Mã ampo hy ita kwỳ
Kẽnti kam pjê ita pururure, ne incràre, ne nee inco nare, na ri incrà ne
hamre. 7 Ne ampo hy ita kwỳ hômjĩ me hipe kam ipijaxwỳr itajê, hipe me
ajkaam huprãj. Mã hipe te hipej, mã hamre. 8 Mã hõtpê ampo hy ita kwỳ
pjê impejti kam ipijaxwỳr, ne huprãj, ne cati to mõ, ne ipicamẽn to mõ,
ne apu ihkà, ne hàhtôa to hàhtô. Ỹhỹ, ca ha me ikam gapac to impejti na,
ca ha atỳj me hahkre pej — hane.
Ampo hy kre catê jarẽn kôt harẽn xà
Mã me cumã hũjarẽn jirô pê, ihkôt me ipa catêjê te mehcukij, ne me
— Ỹhỹ, ampo to mã ca ame imã hahkre? Gũjarẽn xà jũjê to mã ca ame
imã awjarẽ? — hajỹr. 10 Mã Jeju me cumã:
— Ỹhỹ, quê ha catyt kam Pahpãm me amã ampo cunea to hahkre,
ne me amã to capô to impej partu ne. Ne pom Pahpãm me apê ampo
cunea jarẽn to amxu atajê, quê ha me amã harẽn to capô partu ne. Na
wa ha nee jũmjê atajê mã hirã pê ampo itajê to hahkre nare, wa ha cama
me cumã hũjarẽn xà itajê incwỳrpê harẽn to ipa, mãr quê ha cama me
ikampa, ne nee me hahkre pej pej nare, ne me rĩt, ne nee me ampo pupun
11 — Ỹhỹ, wa ha me amã côjkwa kam Inxũ Cati himpej xà jũjarẽn xà pê
ampo hy kre catê jarẽn xà itajê capô pa. Ne pom ampo hy itajê pê ihhêj
rũm Pahpãm jarkwa pyràac, ne pom pjê kam ipijaxwỳr itajê pê ihhêj
rũm, mehĩ pyràac.
12 — Ne pom pry kam ampo hy pijaxwỳr itajê pê ihhêj rũm jũmjêa
pyràc, ne cute me Pahpãm jarkwa par pyrentu. Ne me ahna ahtũm nare
mã me pahcurê xwỳn te mentête Pahpãm jarkwa to pôj. Ne ampo na ri
cute me to hajỹr? Quê nee hipêr me Pahpãm jarkwa kôt ame ipa nare to
prãm to ri, cute me to hajỹr.
13 — Ne pom pjê kam kẽnti atajê pê jũmjê pyràac, necute me Pahpãm
jarkwa par, ne kam me hapac to impejti, ne hũrên ame hakry, ne me
hũpar kam mehtẽm. Ne me ahna ahtũm nare mã me pahcurê xwỳn te me
capi, ne ame to kên, mã cute ahna ame amji jicu, ne me hamre.
pyràac, ne cute me Pahpãm jarkwa par pyrentu, ne me hũpar kam
mehtẽm. Ne hanea ne me ahna ahtũm nare, mã me caxwãm pê
mehkrihkrit te me kamihtẽm, mã ihtỳj amji to me hakràj cati prãm, ne
me hakràj atajêa to hãn ne amji mã me amji kĩn ton to me ipa to prãm.
Ne cute me hajỹr itajê te me to hamre. Cwỳrjapê, quê nee jũm ata ihkà
ne ampo pejti ton nare.
RUC JÕ KÀHHÔC 8 
— Ne pom pjê impejti kam ipijaxwỳr itajê pê jũmjê pyràac, ne cute
me Pahpãm jarkwa par, ne me hũpar pyrentu, ne Pahpãm jarkwa kôt me
mõ. Ne ihtỳj harkwa kôt me hũcanãr to me mõ, ita kam cute me ampo pej
jàhtôa ne me ton — hane. Hõ, Jeju te hũjarẽnto hajỹr.
(Pê Ruc Jeju jũjarẽn xà jarẽn jicu. Pê Matew hõ kàhhôc kam hanea ne Jeju
jũjarẽn xà jarẽn to hane he.)
Arỳjhy cahàc kên jarẽn xà
Ne Jeju te hipêr me cumã hũjarẽn xà nõ jarẽn, mãr quê ampeaj kam
hũjarẽn xà ita to me amji kampa, ne me cumã:
— Ỹhỹ, côjkwa kam Pahpãm himpej xà ata pê ihhêj rũm me hũmre te
ame pjê impejti kam ame arỳjhy impejti kre pyràac. Ne me hõ pur kam
arỳjhy pit, ne nee kam ampo hy cahàc nõ te ihho nare. 25 Mã caxwa ata
kam ihtỳj nõ ne gõr. Mã ihwỳr curê xwỳn cator, ne aracri cute arỳjhy
cahê na ampo hy kên ata kre, ne ma tẽ. 26 Ne ahna putwrỳ pyxit, mã pea
arỳjhy cahkô ata kà, ne cute amji to ihhy, mã hanea ne ampo hy kêanre
pê ahkêt ita cator ne kam ihhy.
27 — Mã hamre pur kam me hàpên catêjê atajê te me hõmpun, ne ma
hõ pahhi wỳr me cator, ne me cumã: “Me ijõ pahhi, mãr ca ate gõ pur
kam arỳjhy impejti kre ita? Nõ na mã ajte jũ rũm ampo hy kên ita cator?”
28 — Mã me hõ pahhi me cumã: “Me pahcurê xwỳn nõ te mõrmõ ita
ton” hajỹr. Mã cute mehcukij to: “Xà wa itỳj me ampo hy kêanre ita to
pôj pyrentu?” hajỹr.
ihkôt mempej nõ capa. 30 Quêt taa ampo hy kên ita ihcuhhê, quê ha ahnaa
ampo tep xà kam ahtwỳ, wa hacormã me amã harẽ, ca ha mam me ampo
hy kên ata jarê ne mehpre ne cuhy kam me haxwỳ. Jirô pê ca ha cormã
me arỳjhy impejti ata jirê ne mehpre, ne nõrxà kam me haxwỳ” — hajỹr.
Arỳjhy cahàc kên jarẽn kôt harẽn xà
Mã Jeju te me hàhtôti atajê jicu, ne ma ikre nõ ma hàr. Mã ihkôt me
ipa catêjê te ahna me hàhtêp, ne mehcukij to:
— Me ijõ pahhi, ampo jarẽn mã ca ame imã harẽ? Ampo kôt harẽn xà
mã ampo hy kêanre ita? — hajỹr.
RUC JÕ KÀHHÔC 8
Mã Jeju me cumã:
— Ipê me Ahàkà pê ampo hy impejti kre catê ata pyràac. 38 Ne pur ata
pê pjê pyràac. Ne ampo hy impejti itajê pê me hũmre pê Pahpãm tekjê
atajê pyràac. Ne ampo hy cahàc kêanre ita pê me hũmre kêanre atajê
pyràac. Ne me cupê mepahcurê xwỳn pê Xatanaj tekjê, na ri taa me to
ihhimpej. 39 Ne arỳjhy kẽhkẽn xà ita pê ri ampo cunea jamre xà kam
Pahpãm te ajpẽn pê me atoipicokjêr xà pyràac. Ne me hàpên catêjê itajê
pê côjkwa pĩn Pahpãm mã memprar catêjê.
40 — Ahnaa mã ampo hy kên ata te caxàr xà na cuhy kam me haxwỳr xà
he, jĩkjê na quê ha ampo cunea jamre xà ata kam, ihtỳj me hũmre kêanre
itajê to hane. 41 Quê ha ipê me Ahàkà pjê ita wỳr cumã memprar catêjê
kujate, quê ha Pahpãm pêPahhiti himpej xà ata pê, cute mehkwỳ kên na
me ton catêjê atajê me, cute me ampo kên ton to me amji pyràc catêjê
atajê mea mã, me to pôj partu. 42 Ne jũ caxuw Xatanaj jõ cuhy prà tyc xà
nare ata kam me haxwỳ, quê ha ame amrã, ne me wa gyj, mehkàj xàhte.
43 Ne Pahpãm na mehkwỳ, quê ha quêt Pahpãm pê Pahhiti himpej xà ata
kam mehtetetti ne, ne curia ihhimpej xà ata krac ri, cahê na mehkrĩ. Ne
quê me gũpar xà caxuw me akam me gapac na, ca ha atỳj me awpa.
Ampo pejti pimxur jarẽn xà
te jũm jõ pjê kam wakỳre prà tepti pê ôr na hĩ jàhwỳr catiamã cator,
ne hacpỹa mã curia to ipimxur pyràac. Ne cumã amji kĩan kam cumã
hàhcukrêjatajê cunea to ihpore na hàhpan, ne hàhcukrêj jõ pore ata to,
cute pjê kam ôr jĩ jàhwỳr catia to pimxur ata japrôr. Ne cute pjê ata to hõ
tekjêjirô pê mã ri cormã cute ôr jĩ jàhwỳr catia caxàr.
Kẽn jaka pràti jarẽn xà
— He hanea ne Pahpãm himpej xà pê ihhêj rũm jũm te kẽn jaka pràti
japrôr catê nõ pyràac. 46 Quê ha jũ ri ihnõ impejti na, hĩ jàhwỳrti ata nõ
pupu, ne ma tẽ ne caxuw cumã hàhcukrêj atajê cunea to ihpore na ahpa,
ne ma to tẽ, neto kẽn jaka pràti ata japrô.
47 — Ne hanea ne Pahpãm himpej xà pê ihhêj rũm cô kam kryhti to tep
pro xà ata pyràac, ne ajpẽn caxuw tep cunea na ihpro. 48 Ne quê ha tep to
hipu, quê ha cumã ipẽr catêjê amcrà wỳr me cupjê, ne me to api, ne me
to ihkrĩ, ne tep to ame ajcokjê pyràac. Ne impejcatêjê quê ha kàhà kam
me cucjê, ne ihkêanre catêjê quê ha ma põ mã me to awcapê.
49 — Ita jĩkjê na quê ha ampo cunea jamre xà wỳr, quê ha Pahpãm mã
memprar catêjê, côjkwa pĩn me hapôj, ne mempej pê Pahpãm na mehkwỳ
tête mehũmre kên to haprãr partu. 50 Ne Xatanaj jõ cuhy tyc xà nare ata
kam mehkên catêjê cunea to me awcapê, quê ha curia mehkàj xàhte ame
amrã, ne ame wa gyj — hane.
RUC JÕ KÀHHÔC 8 
Ampo wej me intuw jarẽn xà
Mã Jeju te ihkôt me ipa catêjê cukij to:
— Xà ca ate me ampo ita par? — hajỹr. Mã me cumã:
— Ỹhỹ — hane.
52 Mã me cumã:
— Ca ha me ate, ite amji kam ijapac xà kam me gapac, ne hanea ne ate
me Mojxe xwỳ te me hapackre ne me cumã to hahkre na, ca ha me apê
ihhêj rũm jũm pê mehkra mã hũrkwa pĩn cute ampo wej me ampo tuw to
hapu na, curmã cute amji kam me hapac xà intuw itato hahkre — hane.
(Pê Matew hũjarẽn to hane. Pê Ruc hacpỹa mã hõ kàhhôc kam harẽn kam
Hàhcujro xà jarẽn xà
Pê cormã Jeju me cumã:
— Ỹhỹ, jũ wỳr quê ha jũm ihpôc xà nõ jàhcujro xà caxuw ihpôc, ne
paraj krac ri hãm, nare pàrkwỳc krac ri hãm. Quê nee jũm ihpôc xà nõ
to hajỹr nare. Quê ha quêt hàhcujro xà ata pôc ne hãm xàa kam hãm,
cute mehcujro mã mencjêj, ne me hàhcujro pupun prãmte. 17 Ne por jũ
ri ampo pimxur atajê, quê ha ihtỳj mehpro mẽ, ne me hõmpu. Ne hanea
ne awcapàtkô kam ampo pimxur atajê, quê ha ihtỳj me hõmpu, ne me
hahkre pej. Ampo na? Ramã hàhcujro xà ata teihcujro na ri, cute me
18 — Cwỳrjapê ca ha me ikampa, ne ikam me gapac peaj ne. Pom ramã
jũm mã ampo ata, quê ha Pahpãm cumã ata jirôa pê, hipêr cumã cugõ, ne
por ramã jũm pê ampo kryjre, ne cupê hamreare ata, quê ha ihtỳj hacpỹa
mã Pahpãm cupê to pôj pa — hane.
(Pê Ruc hũjarẽn to hane. Pê Macô hanea ne hõ kàhhôc kam Jeju jũjarẽn xà
kôt harẽn to hane he.)
Hũmre te pjê kam ampo hy kre jarẽn xà
Pê Jeju me cumã harkwa to:
— He Pahpãm himpej xà pê ihhêj rũm me hũmre te pjê kam ampo
hy kre. 27 Ne ma tẽ ne ihtỳj apu ipa. Mã pjê krac ri ampo hy ata aracri
huprãj to mõ, cute huprãj to mõr xà ata na hahkre pej nare kam. 28 He
pjê ita ri cumã hô gõ, quê ha mam hiprãj cato, jirô pê mã, quê ha kam
RUC JÕ KÀHHÔC 8
ihhy krekà cato, ne ahna ahtũm nare quê ha kam ihhy, 29 ne intep, quê ha
caxuw wapo py ne to hakep. Ampo na? Ramã intep ne hakep xàa kam na
(Pê Macô hũjarẽn to hane. Pê Ruc hacpỹ mãa mã hõ kàhhôc kam Jeju jarẽn
Pê Jeju menxi me, mehkjêjê ahna me ahcukij
Mã hamre, Jeju menxi me, mehkjêjê me, hỹrmã me mõ. Ne jũ wỳr
— Ỹhỹ, ihmat xà põ pê anã me, me akjêjê me, mehcuhhê ne me gikaj,
cute me amã mehcakôc prãmte — hajỹr.
21 Mã Jeju mehcunea mã:
— He quêt Pahpãm jarkwa kam me hapac catêjê me, me hũpar to me
ipa atajê pê ri ijõ inxê me, me ikjêjê — hane.
Pê Jeju kôcti to ankrê
Ne amcro nõ na Jeju pàr kre mã hàr, ihkôt me ipacatêjê me, mã me
— Hacme, ne hĩpôjĩkjê mã me rê — hane. Ne ma me mõ. 23 Ne cormã
me irêr to me mõ, mã Jeju jõt, mãkôc pahtỳjti te hàpêr kam ihtẽm, mã
ramã cô harô topra, ne ihtu to pra, ne ihtỳj pàr kre mã incjêj to mõ. Ne
tàkam ry cute pàr kre to hipu to mõ, ne ramã mehkên mã me hàr xàa
24 Mã Jeju kôt me ipa catêjê ma hỹrmã me tẽ, ne cute mehcujrõn, ne me
— Me ijõ Pahhi, cu ramã me papictor xàa kam me mõ — hajỹr. Mã Jeju
jỹr, ne cutekôc me cô mã harkwa to:
— Me ankrê! — hajỹr. Mã pea kôc me cô pinkrên pyrentu, ne ihcunea
pinkrên. 25 Mã ihkôt me ipa catêjê mã:
— Ampo na mã ca nee amji mã me ito ahimpej nare — hane. Mã cute
amji mã me ipikrar crire nare, ne ame hũpa, ne me amji mã:
— Pỳhàpà, jũm xũmre mã ajte? Mã ihtỳj ajte kôc me cô te
impar — hajỹr.
Pê Jeju hũmre nõ kam me pahcurê xwỳn carõ kên kwỳ caprã
Ne ma, Querat catêjê jõ pjê kam, Hĩpôjajo jõ pjê jĩkjê kam me cator.
Mã Jeju pàr kre pê cator pêê mã hũmre nõhỹrmã cator, ne cute
ihcajpar. Ne pê kam me pahcurê xwỳn kwỳ carõ kên jàhtôa ne cumã acjêj
ne kam ihkrĩ. Cwỳrjapê pê ihcakrô apu ipa, ne nee ihkà kam apu ipanare,
ne nee ikre nõ kam ihkrĩ nare, ne ma me harêt xà, pê kẽn kre kam pê
RUC JÕ KÀHHÔC 8 
ihkrĩ. Ne pê ramã me pahcurê xwỳn carõ kên itajê, hũmre ita mã incjêj to
hàhtôa to hàhtô, ne ihtỳj ajco cute amji to kên na cumã hũjahkre to ipa.
xà to me hũhkra me, mehpar juwapre. Pêajco ampo carõ kên atajêa
me cumã hirên pa, ne ma põ mãhaprô ne ajco to ipa. Mã Jeju te hũmre
nõ ata kam me pahcurê xwỳn carõ kên pupun, ne cupê cator na cumã
harkwa hyr. Mã hamre, hũmre ita te Jeju pupun, ne cute caràr kamihtẽm,
ne cuna mã ihpỳm, ne kỳj cati pêa mã cumã:
— Pahhiti me hirôa pê cati kra pê Jeju, ampo to ca ha me imã? Wa ha
me awỳ, ca nee ame ito kên nare — hajỹr.
30 Mã Jeju te ihcukij, ne cumã:
— Jũ mã mã gaprỳ te? — hajỹr. Mã Jeju mã:
— Ijaprỳ te Me Hàhtôti — hane. Ne ampo na pê amji jarẽn to hane? Pê
ramã me pahcurê xwỳn carõ jàhtôa ne hũmre ita mã acjêj, na pê amji jarẽn
to hane. 31 Mã me pahcurê xwỳn carõ kên itajê kwỳ Jeju naahwỳa to ahwỳ,
mãr quê nee pjê ata tête ihkãkãnti kam cuhyhti ata wỳr mehkujahêc nare.
32 Ne pê curia hàhkà jakôt na crô hàhtôa ne apu hàpàn to ipa. Mã ampo
carõ kên atajê te cumã incjêj prãmte ahna Jeju wỳr, quême to tojnõ, quê
crô atajê mã ame acjêj. Mã Jeju te ahna me cumã harkwa, ne me to tojnõ.
33 Mã me pahcurê xwỳn carõ kên jàhtôti atajê cuneame hũmre nõ ata pê
cator, ne ma crô mã incjêj. Mã ma cô mã ihprõt, ne hàpkàjti pĩn hĩpô kam
ihpỳpỳm, mã cô te hipej tu.
34 Mã crô jamãr catêjê te ita pupun, ne ampeaj kam me cumã hũpa. Mã ma
hũpate me pra, ne pryme, pur me, krĩ kôt ame harẽn to me ipa. 35 Mã cute
mempar catêjê ma Jeju pupun prãmte, ma hỹrmã mehprõt. Ne me cator, ne
ahna mehàhtêp, ne cute me Jeju te hũmre intête me pahcurê xwỳn carõ kên
to pôj ata pupun, ne hõmpun xà ata to amji mã me ipikrar crire nare, ne me
cumã hũpa. Ampo na? He hũmre ita aracriihkàa kam ihcarĩcti jỹ, Jeju cahê
na. 36 Mã cute me ampo ata pupun atajê te mehcunea mã Jeju te hũmre caprãr
ata na harẽn. 37 Mã Querat catêjê jõ pjê kam mehcunea mehkrĩ atajê mã Jeju
jũpaa to hũpa, mã cute me hõ pjê pê cator na hàhwỳr. Mã Jeju pàr kre mã hàr.
38 Mã hũmre pê ampo carõ kên japôj ata te Jeju nahàhwỳr, ne cumã:
39 Mã Jeju cumã:
— Hãpà, ca ha amji jaxà, ne ma gũrkwawỳr tẽ, ne me akwỳ wỳr acato,
ne me cumã Pahpãm te ato impej na amji jarẽ — hane. Ne ma ihkôt me
ipa catêjê me, me mõ. Mã ma hũmre ita krĩ cunea kôt Jeju te cumã ampo
pejti ton xà ata na me cumã amji jarẽn to mõ.
Pê Jajrô ihkra caxuw Jeju mã akij
Mã ma Jeju te hĩpô jĩkjê wỳr amji jaxàr. Mã curi mehcunea jàhhuc.
Ne por curi ame Jeju jikaj to me ipa atajê, cute amji jaxàr xà pyrên ame
RUC JÕ KÀHHÔC 8
hakry. 41 Mã hũmre nõ japrỳ te Jajrô hỹrmã cator, ne cupê Juta catêjê te
me cuprõn xà kam me to ihhimpej catê, krĩ ata kam. Ne Jeju wỳr cator,
ne cuna mã ihpỳm ne cute ahna hàhwỳr, mãr quê hũrkwa wỳr mõ.
42 Ampo na ri cute to hajỹr? Nee mã ampo na nare, cumã ihkra cuprỳre
pyxit peaj na caku te tôxi ata caxuw ri, cute tohajỹr. Pê cupê hà ne ramã
ihtyc xàa kam nõ na pê. Mã ma Jeju ihkôt mõ. Mã me hàhtôa ne ihkôt me
mõ, ne me hĩ to amji wỳr me Jeju kujahêc to me mõ.
43 Mã me hàhtôti ata catàtkre na cahãj nõ ata cator, nepê cahãj ata ramã
hà ita na ahna caku tôxi, mã hà ita na ipa. Pê ajco caprô ajxwỳ, pê ramã
amji na caj jàhtôa ne cumẽ, pê tee ame caprã, pê nee impej nare. Pê cama
amji na ramã hõ pore cunearẽn pa, ne nee impej nare. 44 Ne Jeju kôt mõ,
ne cute ahna hàhtêp tu, ne hõkôt ahna hitô kà cyt. Mã caprô crà pyrentu.
45 Mã Jeju te mehcukij to:
— Jũm te mã ikà cyt? — hajỹr. Mã mehcunea amji na me hàprãr pit,
mã Petrô cumã:
— Pỳhàpà me ijõ pahhi, pom mehcunea apu ajpẽnwỳr me hĩ to me
akujahêc to me ipa ita? — hane.
46 Mã Jeju me cumã:
— Jũm te icyt, mã ipê icarôt cator, wa ite amji cajpẽr — hane.
47 Mã cahãj ata te cupê amji to ipimxur nare na amji jahkre pej, ne ma
ihcyt na cumã amji jarẽn. 48 Mã Jeju cumã:
— Ikra, ca ate ito amji mã ahimpej to hajỹr, cwỳrjapê ri ramã apej. Na
ca ha apej pêa mã mõ — hane.
49 Ne cormã Jeju apu cumã ihcakôac kam, mã Jajrô wỳr cumã hàpên
catê ata cator, ne cumã:
— Ijõ pahhi, hamre, ramã akra cuprỳre ata tyc, na ca ha nee hipêr apu
Jeju cahpêrkàr to amõr nare — hane.
50 Mã Jeju te kam hapac, ne Jajrô mã:
— Apu pa nare, ne cama ito pit mã amji mã ahimpej, quê ha ihtỳj amã
akra impej — hajỹr.
51 Ne ma curi Jeju cator, ne amji kôt Petrô me Jowãw me Tijac me, me
to hàr, mã nee mehkôt hũm me inxi me, jũmjê xàr nare. 52 Pê mehcunea
ikre kam ame amrã, ne me hàhkrihkrit catia to cati, pê ramã cuprỳre ata
ty na pê ame amrãhti. Mã Jeju te me cumã:
— Hamre, me acwỳr jicu, he nee cuprỳ ita tyc nare, ne cama nõ ne
53 Mã mehcunea, cute me cuprỳ ata tyc na mehahkre peaj xà na ame cumã.
54 Mã Jeju hỹrmã mõ, ne cute hũhkra na ipyr, ne kỳjcati pêa mã cumã:
— Cuprỳ ita, to xa! — hajỹr.
55 Mã cuprỳ ita hacpỹa mã ihtĩr, ne hãm pyrentu. Mã Jeju te cumã
harte na me cumã harkwa. 56 Mã hũm me inxi te amji mã ipikrar, ne me
RUC JÕ KÀHHÔC 8 
cumãpaa to pa, mã Jeju te me cumãn, quê nee jũm mãhacpỹa mã cuprỳ
ita tĩr na me harẽn nare.
(Pê Ruc Jeju jarẽn jicu, mã Matew te hõ kàhhôc kam hanea ne Jeju jarẽn to
Pê Jeju mento tũm to ajkrut ne me caprã
Pê pjê nõ kam Jejuapu mõ. Mã mento tũm pijakrut ne ihkôt me
cumãhàkjêr to mõ, ne me cumã caràr to:
— Pahhi Tawi xwỳ tàmxwỳ ita, me icaprĩa ne — hane.
28 Mã ma Jeju mõ ne ikre nõ mã me to hàr, mã mento tũm atajê hũ na
— Xà ca ampeaj kam ajkĩ amji mã me ito ahimpej? Xà ampeaj kam ite
me acaprãr na ate amji mã me ito hajỹr? — hajỹr. Mã me cumã:
— Ỹhỹ pahhi, ca ha atỳj me icaprã — hane.
29 Mã Jeju te hũhkrahhi to mento huc, ne me cumã harkwa to:
— Pom ca ampeaj kam ito amji mã me ahimpej xà ita te ri me
acaprãr — hajỹr. 30 Mã hamre, mento itajê caprãr pyrentu, mã ihtỳj me
rĩt. Mã Jeju te me cumã harkwa to:
— Ca ha nee jũm mã ite me ato hajỹr xà ita na me ijarẽn nare — hajỹr.
31 Mã ma me pra, ne cute me to ihhimpej xà ata kaj na, ihtỳj pjê ata kam
mehcunea mã Jeju jarẽn to me mõ.
Pê Jeju ihpẽrkêt caprã
Ne memprar jirô pê mã ri ajpên Jeju wỳr me jũm xũmre kam
ampo carõ kên, mã ipẽrkêtne nee ihcakôc nare to me mõ. MãJeju te
intête ampo carõ kên ata cator. Mã cute ihcakôc kam ihtẽm. Mã cute me
hõmpun catêjê atajê te amji mã me to ipikrar, ne me ajpẽn mã:
— Wa rỳ jũ caxuw ite me pajõ pjê ita kam, iteme ampo pejti te hajỹrjê
nõ pupun nare — hajỹr.
34 Cakrô mã Parixêw catêjê te ajteare mã me harẽn to:
— Ampo carõ kên jõ pahhi te ri cumã cute mehkwỳ japôjxà caxuw
carôt jõr, ne nee mã Pahpãm te cumã hõrnare — hajỹr.
Pê Jeju mã me caprĩ cati
Mã Jeju krĩ cati me krĩ kryjre cunea pupun toihkôt hapôj to ipa. Ne
ihtỳj Juta catêjê te me cuprõnxà atajê kôt, me cumã Pahpãm te me to
ihhimpej xà jarẽn xà impejti na harẽn to ipa. Ne ihtỳj Hũm carôt kôt
hàpên xà pihho ton, ne me hà catêjê cuneacaprãr to ipa. 36 Mã Jeju te me
RUC JÕ KÀHHÔC 8
hàhtôti atajê pupun, ne ampeaj kamcumã me caprĩ xà. Ampo na? Por
atajê mã amji kĩn nare, ne me caxwãm pê mehpeacre, mã cama mehkrĩ
ne ameajkampa. Ne me cupê ihhêj rũm carà cahàcre pê hamãrcatê nare
cute ihkôt me ipa catêjê mã harkwa to:
— Ampeaj kam me pajàpên xà pê Pahpãm wỳr me to mepapipkjêr xà
ita cati. He me pajàpên xà ita pê ihhêj rũm pur kam ampo hy to cuprõn
xà pyràac. Ne me to hàpên catêjê ri cormã mencrêre. 38 Na ca ha côjkwa
kam Pahhiti na me ahwỳ, mãr quê hipêr ajpên me pamã me hàpêncatêjê
kwỳ kujate, quê me cumã hàpên xà ita to apê — hajỹr.
(Pê Matew Jeju jũjarẽn xà jarẽn jicu. Pê hacpỹ mãa mã Ruc hõ kàhhôc kam
harẽn kam tẽ.)
Jeju kôt me ipa catêjê te tôxi jàpên xà
Amcro nõ na Jeju te ihkôt me ipa catêjê mã hàkjêr, ne cute me
cumã harkwa hyr to:
— Ca ha ma krĩ kôt me ajcrà, ne me kamme pahcurê xwỳn carõ kên
atajê, ca ha mentête mehcunea japôj, ne me hà catêjê cunea caprã —
hajỹr. Ne cute ampo na me cumã hũjahkre atacaxuw carôt tỳj catia ne
hõr. 2 Ne cute me cumã harkwa, quê mehcunea mã Pahpãmpê Pahhiti na
me harẽn to me mõ, ne hanea ne me hà catêjê caprãr to me mõ.
3 Ne cute me cumã harẽn to hajỹr he:
— Ỹhỹ, ca ha nee amji mã ampo catia tur nare. Ne nee pĩ cajrer to ame
aprar nare, ate ahna me amji cajpar xà caxuw. Ne nee akàhà me, me gõ
me, ihpore to me aprar nare. Caha me akatkà pyxit peaj to me pra, ne
nee amehkwỳ incwỳr nare. 4 Ne ca ha jamã ne krĩ mã me gapôj, ne jũ
ri ikre kam, cute me guwahi xà ata ri ame apa, ne ahnaa krĩ ata pê me
gapôj. 5 Quê ma krĩ nõ kam ame acurê, ca ha cupê me gapôjpyrentu. Ne
me gapôj xà wỳr hãn ne me apar tête me pro jacrô capĩ, ne me hũrê. Ne
me hũrêan kam me cumã gũjarẽn to hane he: “Ỹhỹ, ca nee me gũpar
nare, ne nee me ipar nare ijũjarẽn xà ita na, cwỳrjapê wa ha nee hipêr ita
ri ame imõr nare!” hane — hajỹr.
6 Mã ma ihkôt me ipa catêjê cahkũm, ne ame pra, krĩ kryjre cunea kôt,
ne me Pahpãm jarkwa pejti jarẽn to ame ipa. Ne pjê cunea kam me hà
Pahhi pê Heroti pê amji jahkre kêatre
Pê Heroti pê Hĩpôjajo jõ pjê jõ pahhi, ne ajcoJeju te Pahpãm carôt kôt
ampo pihho jàhtôa ne ton atajê na harẽn pa. Nehũpar xà atajê na, cupê
amji jahkre kêatre. Pêajco ame cumã hũjarẽn to hane he:
— Ỹhỹ, Jowãw xwỳ te mecumrãr catê ri hacpỹa mã ihtĩr — hane.
RUC JÕ KÀHHÔC 9 
Pê ajco mehkwỳ me hũjarẽn to, quê Erij xwỳ te riamji pẽr, nare, mam
Pahpãm jarkwa to ihcakôc catê nõata mõrmõ hacpỹa mã ihtĩr. 9 Pê pahhi
Heroti ajco taa amji mã:
— Pỳpỹn, pê wa pa Jowãw xwỳ krã jakep na ijarkwa ta, pê me hakep
ta? Ne mẽr jũmxũmre mã ajte? Pom wa ampo itajê na harẽn pa ita? —
hane. Ne tee pahhi Heroti apu Jeju pupun prãm.
(Pê Ruc hũjarẽn jicu. Pê Macô hõ kàhhôc kam harẽn to hane he.)
Jowãw pê me cumrãr catê tyc xà
Pê ramã putwrỳ nõ na pahhi Heroti ita Jowãw pê me cumrãr catê
ata pro na to awjahkre. Pê me hũhkra cajpre ne hacjên xà mã me haxà.
Ne ampo na mã pê me to hane? Nee mã ampo na nare. Pê pahhi Heroti
tõ japrỳ pê Pirip ata prõ japrỳ Herotijkwỳj. Pê Heroti mã ihtõ prõ ata
kĩnti, mã cute cupê caxàr ne cume hikwa. Mã ihtõ pê Pirip ata ahte apu
ipa. 18 Mã Jowãw pê me cumrãr catê ata te me hõmpun, ne ma pahhi pê
Heroti ata wỳr tẽ ne cumã:
— Ampo na mã ate atõ pê ihprõ caxàr? He ate Mojxe xwỳ te me
pajapackre xà kaj na ton — hajỹr.
19 Mã pahhi prõ pê Herotijkwỳj te harẽn xà ita par, ne ahna cupê ihkaj
na. Na ri ma apu Jowãw curê ne ihtỳj cumã ihcuran prãm. 20 Mã jũ wỳr
quê ihcura. Ampo na? He Jowãw pê hũmre impeaj ne ajco catyt kam ipa,
na pê Heroti mã hũpa, ne ihtỳj ihkên pê hũtàr to prãm. Pê ajco Jowãw
pahhi japackre, pê kampa ne cupê amji jahkre kêatre cakrô, ihtỳj kam
hapac to prãm.
cute amji kĩn catia ton, ne cute me cupê pahhi cati catêjê cunea na me
hàhwỳr. Ne hanea ne krãhtare jõ pahhi kwỳ me, Hĩpôjajo jõ pjê catêjê
jõ pahhi kwỳ na me hàhwỳr, cahê na cute ame amji kĩn prãmte. Mã
mehcunea te amji kĩn ata wỳr mehcuprõn, ne ihtỳj cute ame ampo kur
catia ne ame ikõm catiato prãm to, cute mehcuprõn.
22 Ne ihprõtpê Herotijkwỳj kra cahãj cuprỳ japrỳ te Xarõmkwỳj ata me
amji kĩn ata wỳr hàr, ne me cuna mã hàkrun to mõ. Mã pahhi Heroti me
pahhi cati kwỳ atajê cunea mã Xarõmkwỳj jàkrun xà ita kĩn, ne ahna me
hakry. Ne pea pahhi te cuprỳ ata mã harkwa to:
— Wa ite me gàkrun xà ata kĩnti jahpan xà na, gapacta ne ampo na
ihprãm xà ata na iwỳ, wa ha itỳj me akampa ne amã cugõ — hajỹr. 23 Mã
cuprỳ ata xa ne kampa. Mã pahhi te hipêr cumã amji ton ne amji ton tu
RUC JÕ KÀHHÔC 9
— He ampeaj kam! Ca ha ijàhcukrêj jĩkjê na ahwỳ, wa ha itỳj amã
cugõ! — hajỹr.
24 Mã cute impar ne ma inxi pê Herotijkwỳj ata wỳr tẽ ne cumã:
— Ampo na mã wa ha ahwỳ? — hajỹr. Mã inxi cumã:
— Ca ha cumã: “Ajpên ca ha imã Jowãw pê me cumrãr catê krã to tẽ,
crat kam” hane — hajỹr. 25 Mã hacpỹ ma mã hũjarêan kam, cute amji
jaxàr ne pahhi mã:
— Ajpên ca ha imã Jowãw pê me cumrãr catê krã to tẽ, crat kam —
hajỹr. 26 Mã Heroti te impar ne cumã amji kĩn nare, ne nee cumã Jowãw
curan to prãm nare. Ne cute me kam mare mã amji ton ita kam, ihpahàm
cupate, cute ihcuran na harkwa hyr. 27-28 Mã pyt jỹr xà ata kam, cute
krãhtare pê hamãr catê ata kujahêc ne cumã:
— Hacjên xà wỳr tẽ ne ajpên cumã Jowãw krã jakep, ne crat kam to
tẽ — hajỹr. Mã krãhtare ata wrỳc ne ma hacjên xà wỳr tẽ, ne cute Jowãw
krã jakep, ne crat kam to tẽ ne cahãjre mã hõr. Mã cute inxi mã hõr. 29 Mã
Jowãw kôt me ipa catêjê atajê te ihtyc xà ata jarẽn par, ne ma me hacjên
pê me cumrãr catê tyc xà ita hane. Cwỳrjapê pê Heroti Jeju to amji mã
Jowãw xwỳ te hacpỹ mã ihtĩr na ihcãmjĩ.
(Pê Macô harẽn to hane. Pê Ruc hipêr hõ kàhhôc kam harẽn to hane he.)
Pê Jeju me hàhtôa mã harte
Mã ma Jeju kôt me ipa catêjê te me amji jaxàr, neJeju mã cute me ampo
cunea ton atajê name amji jarẽn partu. Mã ma Jeju te me haprôr, krĩ jacot japrỳ
te Tep jõ krĩ ita wỳr, ne ahte curi ame ipa xà. 11 Mã me hàhtôti atajê te mempar,
ne ma mehũnãr. Mã Jeju te ihtỳj me ahna amji caxàr, ne mecumã Pahpãm pê
pjê cunea jõ Pahhiti na harẽn, ne cuteme amji caprãr prãm catêjê atajê caprãr.
12 Mã ramã caxwa xàa kam, mã ihkôt me ipacatêjê te tôxi atajê ma
hỹrmã me pra, ne me cumã:
— Ỹhỹ, ca ha me cumã quê ame ajcrà ne ihtỳj ame pra, me pahcahê na
krĩ kryjre apu ihcuhhê itajê kôt, ne curia quê ha ame apà, ne curia ame
ahtwỳ, nãmri ita ri põ pê ampo hamreare — hane.
13 Mã Jeju me cumã:
— Ca ha me caa me cumã harte — hane. Mã me cumã:
— Pỳhàpà, ampeaj kam me hàhtôa to mehàhtô, ne me pamã kwỳr te
pro te xĩc peaj ne tep pijakrut peaj ita kam, jũ wỳr quê me catwỳ. Ca ha
pijamã me hàhtôtiitajê mã ite ihpore to me hõ japrôr na me ito? — hane.
14 Pê curi me hũmre me hàhtô na me mir to xĩc, mã Jeju te ihkôt me ipa
catêjê mã harkwa hyr, ne me cumã:
— Ame cumã, quê ame amji jakrã ne amehkrĩ. Quê ahpỹanre na ame
xĩncwẽnta partu ne amehkrĩ — hajỹr.
RUC JÕ KÀHHÔC 9 
Mã ihkôt me ipa catêjê te mempar, ne cute mecumãn, mã cute
ahpỹanre na me amji jakrã ne amehkrĩ. 16 Mã Jeju te kwỳr te pro te xĩc
itajê, me teppijakrut atajê incwỳr, ne kàj mã côjkwa wỳr to irĩt, ne Hũm
Cati mã to ihcakôc. Jirô pê mã ri cute kwỳr te pro kryj, ne tep pijakrut ita
kryj, ne ihkôt me ipa catêjê mã hõr, mãr quê ame cumã me cugõ. Mã cute
me ipa catêjê te me hõ cahhur to me kàhà to tôxi ne me to hipu.
(Pê Ruc hũjarẽn jicu. Pê Macô hõ kàhhôc kam Jeju jarẽn to hane he.)
Pê me hà me Jeju kà jahkà cyt atajê cunea impej pyrentu
Mã cute Hũm carôt kôt hàpên xà pihho ata ton, ne ame harte jirô pê
Jeju me, ihkôt me ipa catêjê me, ma Hĩpôjajo jĩkjê rũm, pjêjaprỳ te Pĩrã
jõ pjê ata wỳr me irêr, ne curia cute me pàr kre mã hê, cô tohkà na. 54 Mã
pàr kre pê Jeju cator, mã me hàhtôti atajê te me Jeju pupun pyrentu.
55 Mã pea curia pjê ata kam cute me amji rẽc, ne ihtỳj krĩ cunea kôt me
hà catêjê kôt ame pra. Ne ma me hà jikwa xà kam me cunõ, neme ahna
ahwỳ ne ma curi, por cute me Jeju jàhhuc xà na, jũ ri me hahkre pej xà
ata wỳr me to pra. 56 Pê krĩ jacot me krĩ cunea kôt ipa xà ata ri pê ajco
hãn ne prya kam, cumã me hà nõ, ne me cumã Jeju na ahwỳ, ne ajco me
— Cama amji na me ijamã, wa akà jahkà cyt — hane. Ne por mehcunea
te me Jeju kà jahkà cyt atajê cunea mempej pyrentu.
Pê Jeju curê xwỳn catêjê ihkên mã me mẽn prãmte, mehcukij
Pê Parixêw catêjê kwỳ me, cute me cumã Mojxe xwỳ jõ kàhhôc to
me hahkre catêjê atajê me, Krĩpinkrên pĩn me cato. Pê Parixêw catêjê
ajco Juta catêjê cunea mã mam cute ampo to me hahkre xà atajêa to
ihhimpej. Na quê ha menquêtjê te me to amji pyràc xà te me amji ton
xàa kôt, me hàpàn curê, ne mam me amji mãampi ne hũhkra cuhhõ, ne
cormã me apà. Ne por me hõ japrôr xà pĩn cute me ampo xô japrôr atajê,
quê ha cute mehkur xwỳjrea na cuhhõ. Ne cormã, rỳ pêa mã cute ampo
to me amji pyràc xà atajê ton tome ipa, ne mehkõm xà cuhhõn xà ata na
mehcuhhõ, ne me pjê te pot cuhhõ, ne wakỳre te me hàwmrõ xà atajê
cuhhõ. Parixêw catêjê atajê kwỳ te me Jeju kôt me ipacatêjê nõ ata te
menquêtjê te me amji pyràc xà ata kôat nee hũhkra cuhhõnpej nare kam,
RUC JÕ KÀHHÔC 9
ahnaa hàpàn na me hõmpun. Por pê Parixêw catêjê ajco ahna me cumã
awjahkre ata kaj na, cute ton. Mã cute Jeju na me cuprõn ne mehkrã.
— Ampo na mã ajte akôt meipa catêjê nee me panquêtjê te ampo to me
amjipyràc xà atajê kam me hapac, ne ihkôat me hũhkra cuhhõn nare,
ne ahnaa me apà? Jũ wỳr quê ha cute me hajỹr xà ita kam me Pahpãm
cajpuaw me — hajỹr.
6 Mã Jeju te me cumã harkwa to:
— Põ rũm ri ihhêj ne ate amji kam me gapac xà impej, ne me acaxwãm
pê me akêanre! Xãmte ampeajkam pê Pahpãm jarkwa to ihcakôc catê
japrỳ te Ixaj xwỳ me ate amji kam me gapac xà ita na me garẽ, ne me ana
ihhôc to hane he:
“Mehkwỳ Pahpãm mã me harkwa to:
‘Pahpãm, apeaj to apej, ne imã akĩn’ hane,
ne ajte cute amji kam me hapac xà to,
ampỳa mã cupê me ipa.
7	Ne cute me Pahpãm to mehcakôc xà impejti ita kôt hamreare.
He me cumãme hũmre te amji kam hapac xà to pit mã hahkre to hãn
ne cute me cumã to hahkre xà ata kam,
quê ha ihtỳj mehkwỳ mã mehhêj xia jarẽn to:
‘Pom wa me amãampo to hahkre itajê pê Pahpãm te amji kam hapac
Hõ, pê Ixaj xwỳ me ato hũjarẽn to hane.
8 — Ca ma ame ihimpej xà caca, ne ajte me aquêtjê te amji kam me
hapac xà to pit mã, cute me hahkre xà ata na ca me prãm. 9 Ca gõtpê
jũ mã me, ne amji tête me Pahpãm jarkwa himpej xà to ne me hũrê, ne
amji tête me hajo, me ate me aquêtjê te amji kam hapac xàa kôt me apa
10-11 — Pê Mojxe harkwa hyr to:
“Amji mã me apãmjê cupa,
ne amji mã me axyrxwỳ cupa,
quê ha ihtỳj cute me hũmxwỳ mãn catêjê curan partu”
hajỹr cakrô, ca ate me amji kam me gapac xà to me amji pyràc xà ata
kôt, ajte ajteare mã me cumã to hahkre, ne me cumã: “Quê ha jũm mã
RUC JÕ KÀHHÔC 9 
ha cutePahpãm jũrkwa jamãr catêjê mã, cute hũm me inxi mã ampo jõr
xà atajê jõr na, amji to hũjahkre na, quê ha xwahna nee hũm me inxi mã
ampo jõr xà atajê nõ nare. Ne cama me cumã harkwa to: ‘Wa ramã me
Pahpãm mã ite ijàhcukrêj ita to ijũjahkre, nawa ha nee amã ampo ata jõr
nare’ ” hajỹr. 12 Ne me ate amji kam me gapac xà ita kam quê ha nee hipêr
me hũmjê me, menxyrxwỳ tehcajpar to prãm nare.
13 — Ca ha ate me hajỹr na, ca ha ma amji tête ame Pahpãm te amji
kam hapac xà curê, ate me aquêtjê te amji kam hapac xàa to ate me
amji kam me gapac, ne me cumã to hahkreprãmte. Ne ramã ate amji to
me hajỹr to me amji pyràc tu, na ca atỳj me ampo itajê cunea ton to me
Pê Jeju ampo te me pahto kên xà cawpa
Na pê hipêr Jeju me hàhtôa na ahwỳ, ne me cumã harkwa to:
— Ampo to icakôc xà ita na me ipar mã hamãa ne, mãr ca me kampa.
15-16 He xà cu me pajõ ku itajê, ihtỳj pahte me pahkên ton na me pahto?
Hãpà! Pom hãn ne põ rũm me pajarkwa wỳr me pajõ pra ne acjêj itajê,
nee me pahto kên nare. Ne pom me pahte amji kam me pajapac xà pĩn
hapôjitajê ri ihtỳj me pahto kên. Xà me gũpar xà caxuw me amã me
gapackre nare? Me ikampa ne ite me amã ampo to icakôc xà atajê kôt
hakop to mempeaj ne — hane.
17 Mã Jeju te me hàhtôti atajê mã ihcakôc jicu, ne me huwahi, ne ma
ikre mã hàr. Mã ihkôt me ipa catêjê te hũjarẽn xà ata na mehcukij.
18-19 Mã cute me cumã harẽn to:
— Pỳhàpà, me hũmre itajê! Xãmte nee cormã ate me icakôc xà ita na
me ipar nare. Me apê me ikwỳ kwỳa cakrô, ca ajte nee ijũjarẽn xà atajê
na me ipar nare. Pom ampo megarkwa mã acjêj ca me ku itajê, quê nee
ame ato kên nare. Ampo na? Quê ha nee ate amji kam me gapac xà mã
hàr nare, ne atu mã quêha axà, jirô pê mã quê ha gĩ pê cato — hajỹr. Por
pê Jeju me pajõ to hũjarẽn to haneata kôt, cu pahtỳj me pajõ itajê cunea
cormã Jeju me cumã:
20-21 — Ne por quê ha jũm te amji kam hapac xà pĩn ampo cato ata,
quê ha jũm ata to kêanre ne. Ampo na? Cute amji kam me hapac xà ata
pĩn, quê ha cute ampo to amji kam hapac xà kêanre ata cato. Atajê pê
ri cute amji kam hapac xà kên me; ampo kam me pahpahàm kêanre ata
me; me hàhkĩj me; me hàhcuran me; amji pê mehprõ caxun me; 22 cute
mehpore me, me hàhcukrêj kĩn me; mehkwỳ to kên xà caxuw me hũ na
hàhtàtnare me; mehhêj xi me; mehpahàm nare me; hũ na amji mã ampo
kĩn me; mehkwỳamã mehkwỳ to mehcakôc kên me; amji to me hàmra
me; mehkrã nare me. 23 Ne ampo itajê quê ihtỳj ate amji kam me gapac xà
cunea pĩn hapôj, ne quê ihtỳj me ato kêanre — hane.
RUC JÕ KÀHHÔC 9
Pê cahãj cahkrit nõ amji tehcajpar xà na Jeju na ahwỳ
Jirô pê, pê ma Jeju krĩ pê cato ne mõ, Kẽn jõ krĩ pu na pjê ata wỳr.
Ne pea ikre nõ ita mã hàr, ne tee ame hàhtôti atajê pê amji toipimxur to
hahkre, ne jũ wỳr quê amji mã hamã ne amxu. 25 Pê cahãj nõ pê ihkra
cahãj kam, me pahcurê xwỳnti carõ kên ata te Jeju jarẽn par. 26 Cupê
krĩxàre pê côxwa cahê na Xiri jõ pjê catêjê nõ, ne nee cupê Juta catêjê
nõ nare cakrô, mã mahỹrmã tẽ, ne cuna mã ihkõn krã na hỹr ne ahna
hàhwỳr ne cumã:
— Ikra intête ampo carõ kên ita capa — hane.
27 Mã Jeju te cahãj ata capi prãmte cumã:
— Ite ato hajỹr xà ita na ihkaj na. Ampo na? Nee apê Juta catêjê nare,
ne acahkrit, cwỳrjapê ri apê roap pyràc. Ne wa ite mam mehkra mã harte
xàcaxuw wa ajpên me hỹrmã mõ, ne nee rop mã mam ite harte xà caxuw
wa ajpên me hỹrmã imõr nare — hajỹr.
28 Mã cahãj cumã:
— Ỹhỹ pahhi, he ampeaj kam ri icahkrit ne Juta catêjê kĩnte ipê roap
pyràac cakrô, wa itỳj hanea ana prãamto prãm. Pom quê hãn ne ahkrare
hajỹar. Na wa ate itehcajpar xà kênre ita na ahna awỳ — hane. 29 Mã Jeju
— Ate acakôc xà ita ton, cwỳrjapê gapacta ne amji jaxà gũrkwa wỳr, ne
ramã me pahcurê xwỳn carõ kên, akra cahãj ita pê cator — hane.
30 Mã ma pyjê nõ ata te amji jaxàr, ikre wỳr, ne cator. Ne cute me hikwa
xà kam ihkra pupun, mã ihtỳj nõ, mã ma cupê me pahcurê xwỳn carõ
31 Jirô pê mã ri ma Jeju krĩ pê cator ne mõ. Ne ma Kẽn jõ krĩ jõ pjêa na
mõ, krĩ atajê kôt, ne Teppro jõ krĩ na mõ. Ne cute Krĩtetej jõpjê jakren, ne
ma Hĩpôjajo jõ pjê na cator. 32 Mã jũmjê itajê te Jeju wỳr me jũm xũmre
japac tu, ne nee ihcakôc pej nare ata to me cator. Ne cute Jeju na me
hàhwỳr, quê ahna hũhkra xi ne to impej.
33 Mã Jeju te me hàhtôti ata pê to cator, ne pea cute hũhkrahhi to ajpẽn
cuna mã hapac jũjê. Ne cute hũhhi kam harcô mẽn, ne cute harcôita to
hũmre ata jõhto cupên. 34 Jirô pê mã ri kàj mã, côjkwa wỳr irĩt ne cute
higẽc mẽn, ne Juta catêjê jarkwa to cumã:
— Epata! — hajỹr. Ita jũjarẽn xà te: “Amji jihê mẽ, ne akre!” 35 Me
ajkaam mã, hapackre ne hõhto jirot, mã cute ihcakôc kam ihtẽm pyrentu,
ne nee hipêr ihcakôc kên nare.
36 Mã Jeju te amji jarẽn tête me cumã jarkwa to:
— Nee ame cumã ijarẽn nare — hajỹr cakrô mã tàkamrỳ cute me harẽn
to cati to mõ. 37 Ne por pê ajco me harẽn pa atajê to pê ajco me amji mã
ajkra, ne ajpẽn mã me harẽn to:
RUC JÕ KÀHHÔC 9 
— He cumã ampo pej cunea ton jahkre pej, na ri ihtỳj to, ne me to
impej! Ne ihtỳj hacpỹa mã me hapactu jũpar na me to, mã me awpa, ne
jũ mã meipẽrkêt to, mã hacpỹa mã mehcakôc! — hane.
Pê Jeju hipêr me cumã harte
Mã me ahna amcro jàhtô nare, mã ma põ kam, mũhũràn me hàhtôa
ne cute Jeju na mecuprõn. Ne me hàpàn xà caxuw ampo hamreare xà ata
kam, mã Jeju te ihkôt me ipa catêjê mã:
cuteme amcro to incrê, ne põtiita kam me cupê me hàpàn xà caxuw ampo
hamreare. 3 Wa me hàpàn nare kam me hũrkwa wỳr ame cucrà, quê ha pry
cahti ri prãm ame curẽ, nãmri mehkwỳ hũwrya pĩn me hapôj — hajỹr.
4 Mã ihkôt me ipa catêjê te mehcukij ne me cumã:
— Jõ ri wa põ ita kam, me hamreare ita kam me hàhtôti itajê mã harte
xà caxuw me hõ nõ mã me icato? — hajỹr. 5 Mã Jeju me cumã:
— Jũ mã ri me amã kwỳr te pro jàhtô na cute? — hane. Mã me cumã:
— Imã kwỳr te pro te xet — hane.
6 Mã cute pjê kam me hàhtôti atajê jỹr na me cumã hũjahkre, mã me
hỹr. Mã cutekwỳr te pro te xet ata cwỳr, ne to Pahpãm mã hũrên hakryti
to ihcakôc. Jirô pê mã ri cute me cumã ihkryj par, ne ihkôt me ipa catêjê
mã hõr, mã cute me cumã to ipicràn par. 7 Ne hanea ne caxuw tep xêt nõ
atajê, mã Jeju te to Pahpãm mã hũrênhakryti to ihcakôc, ne ihkryj ne
ihkôt me ipa catêjê mã hõr. Mã hanea ne cute me cumã to ipicràn.
8 Mã mehcunea jàpàn kênre nare, ne ame harte. Mã cormã ihkôt me
ipa catêjê te ihcahhur jàhhuc itajê to me kàhà to xet ne me to hipu partu.
9-10 Ne pê me apà atajê pê me hàhtô na me mir to cwat. Mã ma Jeju te
mehkujahêc par, jirô pê mã ri pàr kre mã hàr, ihkôt me ipa catêjê me, ne
ma Tarman jõ pjê wỳr cô ita na me irêr, ne me cator.
11 Mã Parixêw catêjê kwỳ hỹrmã cator, ne cute me Jeju te ampo pihho
catia ton na me ahna hàhwỳr kam ihtẽm. Ne nee mã cute amji mã me
to ihhimpej xà caxuw amehcukij nare. Ne cama cute mehkên mã mẽn
prãmte ri amehcukij, ne me cumã:
— Mẽr me imã côjkwa pĩn ampo pihho catia to, wa ha me hõmpu, ne
cormã me Pahpãm te me iwỳr akujahêc na me gahkre pej — hajỹr. 12 Mã
Jeju te caxwãm catia mã incaca mẽn, ne me cumã harkwa to:
— Ampo na mã ca me akwỳ mea mã, ite ampo pihho catia ton na me
ina gàhwỳr to ame apa? Wa ramã ite, me ate amji mã me ito ahimpej
nare na me gahkre pej. Cwỳrjapê wa ha nee me amã, ate ampo pihho
RUC JÕ KÀHHÔC 9
Pê Jeju apu ihkôt me ipa catêjê mã
Ne ihkôt me ipa catêjê me pàr kre mã me hàr, ne ma hacpỹ mã hĩpô
jĩkjê wỳr me to tẽ. 14 Mã ihkôt me ipa catêjê te me kwỳr te pro to me
hapac kêt, ne pyxit peaj ne pàr kre mã me to hàr. 15 Mã Jeju te me cumã
— Co he, ma amji na me Parixêw catêjê me, pahhi Heroti jõ kwỳr te
pro to me guphêa ne! — hajỹr.
16 Mã ihkôt me ipa catêjê te ita to ajpẽn mã mehcakôc kam ihtẽm, ne me
— Pahte me kwỳr te pro nõ pyr nare, na ri apu hũjarẽn xà ita to
hane — hajỹr.
17 Mã Jeju te mehcakôc xà ita na me hahkre pej, ne mehcukij to:
— Ampo na mã ca me apê kwỳr te pro nare ata na ame ajpẽn cukij to
ame apa? He xà ajkĩ me apê ijũjarẽn xà ita par kôt hakop jahkre kêatre?
Xà wa ajkĩ amji jarte to pit mã amji japackre to ipa prãm? Ampeaj kam
ate me ampo par xà itajê cunea na me akrã tỳj. 18 Xà nee me arĩt xà
caxuw me ato nare? Ne nee me gapac nare, me gũpar xà caxuw? 19 He xà
ca nee ajte me kwỳr te pro te xĩc to, ite me hàhtôa mã harte xà ata na, me
ito amji japackre nare? Jũ mã ca ate mehcahhur to me kàhà to me hipu
ton? — hajỹr. Mã me cumã:
— Kàhà te tôxi — hane.
20 Mã hipêr cute mehcukij to:
— Ne por wa ite mam me hàhtôti te me mir te cwat mã kwỳr te pro
te xet kryj xà ata, jũ mã ri ihcahhur na kàhà jàhtô na cute, ca ate me to
hipu? — hajỹr. Mã me cumã:
— Kàhà te xet — hane. Mã Jeju me cumã:
21 — Mẽr hõhõ, xà ca ajte cormã nee ite me amã Parixêw jõ kwỳr te pro
jarẽn xà ita jahkre pej nare? — hane. Mã cormã ihkôt me ipa catêjê te
Parixêw te amji kam me hapac xà kên pê kwỳr te procawpa xà ata na me
Pê Jeju into tũm caprã
krĩ mã me cator. Mã curi catêjê te me jũm to tũm japrôr ne hỹrmã me to
cator, Jeju te ihcupên prãmte. 23 Mã Jeju te into tũm ata jũhkra na ipyr,
ne ma krĩ pê to cator. Ne cute hũmre ata to na harcô to ihtẽm, ne ahna
hũ xir ne cumã:
— Xà ca atỳj ita caxuw ampo pupu? — hajỹr. 24 Mã hũmre ita rĩt ne apu
rĩt, ne cute cumã harkwa to:
— Wa itỳj me hõmpu, ne cama me hõmpun xà itapê ihhêj rũm me
hũmre pê pĩ pàr te ipa pupun — hajỹr.
RUC JÕ KÀHHÔC 9 
Mã hipêr Jeju te into na hũ xir. Mã pea hũmre ata rĩt pej, ne caprãr,
ne ihtỳj ihcunea na irĩt pej. 26 Ne ma cute krĩ pê hũmre ata kujahêc,
hũrkwa wỳr, ne cumã:
— Tẽ ne nee hacpỹ ne Tep jõ krĩ wỳr amji jaxàr nare — hajỹr.
(Pê Macô Jeju jarẽn to hane. Pê Ruc hanea ne hõ kàhhôc kam harẽn to hane
Pê Petrô Jeju jarẽ
Ne amcro nõ na Jeju ahte mehkwỳ to pit mã cator, ne apu Hũm mã
ihcakôc, mã ihkôt me ipa catêjê te me hàhtêp. Mã cute mehcukij, ne me
— Jũ mã mã me hàhtôti atajê ito amji kam me hapac to? — hajỹr.
19 Mã me cumã:
— Mehkwỳ me garẽn to, apêJowãw xwỳ te me cumrãr catê ata, ne
mehkwỳ me garẽn to, apê Erij pê rỳ pêa mã Pahpãm ihtĩar to api ata, ne
mehkwỳ me garẽn to, apê mam Pahpãmjarkwa to mehcakôc catêjê nõ, ca
hacpỹa mã atĩr — hane. Mã Jeju me cumã:
20 — Ne me ca? Jũ mã mã ca ito amji kam me gapacto? — hane. Mã
— Apê Crixtô, ne apê, pom pê Pahpãm me panquêtjê mã jũm to
awjahkre ata mã ca — hane.
Pê Jeju ihtyc xà me hacpỹa mã ihtĩr xà na amji jarẽ
Mã Jeju te me cumã harkwa hyr, ne me cumãn, quê nee cormã ne
jũm mã ita na me harẽn nare, ne hanea ne me cumã:
xà kêanre to amji pupu. Quê ha Juta catêjê pê prohkam atajê ma ame ipê
Ahàkà curê. Quê ha hanea ne me cuxà Pahpãm mã mehcajrẽn catêjê jõ
pahhi kwỳ me, me cumã Mojxe xwỳ jõ kàhhôc to hahkre catêjê me, ma
ame icurê. Quê ha me Ahàkà ty, ne ahna amcro incrê jirô pê hacpỹa mã
ihtĩr. Na wa me amã awjarẽ.
23 — Ỹhỹ, quê ha jũm mã ikôt amji ton to prãm na, quê ha amjia kôt apu
ipa jicu, ne ikôat amji kampa, ne icuxà amji mã ihtyc cupa nare to ipa.
Quê ha jũm ata pê ihhêj rũm cuteamcro cunea kam hõ pĩ na ihtyc xà ata
japjêr to ipa.
24 — Ỹhỹ, quê ha jũm te amji to ipijapar prãm to, cama apu amji jamãr
to ipa na, quê ha ihtỳj ty. Ne por quê ha quêt jũm icwỳrjapê ty ata, quê
ha icahê na ihtĩr na ipa rohnỳtti mã.
25 — Xà quê ajkĩ jũm pjê cunea kam amji mã ampo pejtiatajê cunea to
hõ tekjê xà caxuw to cuprõ, ne nee iràn xà na Pahpãm to amji kamhapac
nare, ne ihkaj na apu ipa ne ahnaa ty, quê ha pijamãcute ampo pejti to
RUC JÕ KÀHHÔC 9
cuprõn atajê cunea, ihtyc jirô pê ihtehcajpa? Hãpà, quê ha cama amji to
acto, ne nee Pahpãm cahê na amji to ipijapar nare.
26 — Ne por quê ha jũm ijũ na apu ihpahàm, ne hanea ne ite ampo
to hahkre xà ita jũ na apu ihpahàm na, quê ha ipê me Ahàkà hanea
ne jũmita jũ na apu ihpahàm. Por côjkwa pĩn me Ahàkà te Pahpãm pê
Pahhiti mã me ipijapu catêjê jàhcujro impejti ata to cute amji jaxàr xà ata
kam, quê ha hanea ne apu jũm ita jũ na ihpahàm.
27 — Ỹhỹ, me ikampa, ne me ipar xà ita to amji japackrea ne, he wa nee
me amã ihêj xi xàa jarẽn nare. He ca ha me anõ atỳj atĩar kamPahpãm te
ihhimpej xà ata na hõmpu ne cormã ty — hajỹr.
Jeju me Mojxe xwỳ me Erij
Ne amcro te xet jirô pê, Jeju te Petrô me Jowãw meTijac me, me haprôr.
Ne ma kẽn nõ ita wỳr me to mõ, ne cute Pahpãm mã ihcakôc prãmte,
me ipa catêjêjõtxwa te me kam ihtẽm, mã ihtỳj me hikwa ne ame gõr.
29 Mã cormã Pahpãm mã ihcakôac kam, Jeju kuc pintuw ne ihkà te amji to
hakati, ne ihpràti. 30 Mã côjkwa pĩn me hũmre pijakrut pê Mojxe xwỳ meErij
te amji to me ipipẽ, ne me cumã ihcakôc kam ihtẽm. 31 Ne pê ajwar mempeaj
to mempej, ne me ipu na côjkwa pĩn hàhcujrohti ita impejti. Ne ame Jeju
mã, por quê ha putwrỳ nõ naKrĩpinkrên kam ihtyc xà ata to mehcakôc.
32 Mã Petrô na mehkwỳ ramã ame hõtxwa mã ame hikwa, ne amentohkà
to ipijapỳn, ne ihprõt pê ame ipimprar, ne cute me Jeju jàhcujrohti ata
pupun, ne hanea ne cahê na ajwar me xa atajê pupun. 33 Mã me hũmre
pijakrut atajê te me Jeju mã ihcakôc jicu xàa wỳr, mã Petrô te Jeju mã:
— Me ijõ Pahhi, ita ri me pahkrĩ na ri imãaimpejti, na wa ha me amã
ikrere nõ xãm, neMojxe xwỳ mã mehnõ xãm, ne Erij mã mehnõ xãm —
hajỹr. Ne pê Petrô ihtỳj xa ne apu ihcakôc, ne nee ihcakôc xà ata na amji
34 Ne cormã Petrô apu ihcakôc kwỳa kam, mã ahcakrãcator, mã ihkôt
me ipa catêjê mã ampeaj kam ahcakrã temehpro ata cupa. 35 Mã ahcakrã
pĩn cute me jũm jõkre ata par, mã mecumã:
— Hũmre ita pê ikra. Pom pê wa amji mã capi ata. Ne quê hãn ne
ihcakôc, ca atỳj me kampa — hajỹr.
36 Ne ihkêt, mã mehcarĩcti, mã ihkôt me ipa catêjê te me Jeju pit pupun,
ne nee cute me amcro atajê nõ na, jũm mã cute me ampo pupun xà ata
Pê Jeju ahkrare nõ caprã
Ne amcro nõ na, hàhkà jakôt pê me iwrỳc, mã mehàhtôa ne cute me
Jeju cajpar. 38 Mã me hàhtôti atajê jipôc ri me hũmre nõ ata te caràr kam
ihtẽm, ne kỳj cati pêa mã Jeju mã:
RUC JÕ KÀHHÔC 9 
— Pahhi! Wa ha icãmter caxuw ana ahwỳ! 39 Nãmri ampeaj kam ikra
pyxit peaj ata kêan to kên. Pê me pahcurê xwỳn carõ kên nõ ihpro, pê
mõr pejti kam, ihprõt pê caràr kam tẽ, ne amji rẽn kamtẽ, ne ajco ihhàr
to ipa, ne apu catàt tỳj, ne harkwa nahàmprô. Ne ampo carõ kên nõ ita
40 Ne wa ramã amji caprỳ to ite akôt me ipa catêjê mã harẽn ne me ahna
ijàhwỳr, cute ampo carõ kên ita to pôj prãmte, mã nee cute me to pôj
nare. Ne jũ wỳr quê ame amji mã hamã, ne intête me cator — hajỹr.
41 Mã Jeju me cumã:
— Pỳhàpà, ampeaj kam ri pjê ita kam, meacunea kêanre. Ca nee ajte
ito amji mã me ahimpej nare ita kam, xà wa ha itỳj ajkĩ me amã awcanã?
Jũ mã wa haajte ne awcanã, ne me acahê na jũ mã amji to amcro to? —
hane. Ne cute hũmre ata mã:
— Ajpên acãmter to mõ — hajỹr.
42 Mã cute Jeju wỳr me haprôr, mã me pahcurê xwỳncarõ kên ita te
hipêr pjê kam ihkra ita mẽn. Mã Jeju te carõ kên ita mã harkwa hyr, quê
cupê cato. Mã hamre, cupê cator pyrentu, mã ihkra ita capẽn pyrentu.
Mã Jeju te hũm mã hõr. 43 Mã mehcunea te Pahpãm carôt catia ata to
amji mã me ipikrar.
Pê Jeju hipêr ihtyc xà na amji jarẽ
Ne ma cormã Jeju te ampo ton xà ata to me amji mã me ajkra, mã Jeju
te ihkôt me ipa catêjê mã hũjarẽn to hajỹr he:
44 — Ỹhỹ, ikam me gapac to impeaj ne. Quê ha jũ caxuw jũmjê ihtỳj
Ahàkà cati curê xwỳn jũhkra mã me cugõ — hajỹr.
45 Mã nee cute me ita par pej nare, ne nee me hahkre pejnare. Cute me
hahkre pej xà ita me cupê ipimxur tu ne nõita kam, jũ wỳr quê me hahkre
pej. Ne mehpahàm cupate nee cute ampo ata na me Jeju cukij nare.
(Pê Ruc Jeju jarẽn jicu. Pê Matew hõ kàhhôc kam hipêr Jeju jarẽn to hane he.)
Pê Jeju Hũm Cati jũrkwa caxuw ihpore gõ
Mã Jeju me, ihkôt me ipa catêjê me, ma Capernam jõ krĩ wỳr me
cator. Mã me hõ pahhiti jarkwa kôt me hũhkra kam me hàmcwỳr catêjê
nõ te me Petrô cukij to:
— Xà quê ha gõ pahhi, Pahpãm jũrkwa jamãr catêjê jõ pahhiti mã
hàmjõr nare? — hajỹr. Mã Petrô cumã:
ikre mã Petrô xàr, mã Jeju te ihcukij pyrentu, ne cumã:
RUC JÕ KÀHHÔC 9
— Jũ mã mã ca ita to amji kam gapac to? Ne jũmjê quê ha krĩ ita
jõ pahhi mã me amgõ? Xà ajkĩ krĩ kam mehkrĩ catêjê nõ, nare, jũm
cahkritmã curi ihkrĩ prãm ata quê ha ajkĩ amgõ? — hajỹr.
26 Mã Petrô cumã:
— Mehcahkrit catêjê quê ha me amgõ — hane. Mã Jeju cumã:
— Ate to hamãrti mã ne harẽn, ampeaj kam ri ita! Ne ita jarẽn xà te,
quê nee curia mehkrĩ catêjê nõ hàmjõr to prãm nare. Cwỳrjapê ri nee
ijàmjõr xà nare. Ampo na? Inxũ Cati jũrkwa ri, ne ipê ihkra.
27 — Ne nee imã me hũhkra kam me hàmcwỳr catê ita te, pahte amji
mã me Pahpãm cupa nare na, cute me pahto amji kam hapac na to prãm
nare. Cwỳrjapê caha ma hĩpô wỳr tẽ ne kam ajore mẽ. Ne mam ate to
tep pro ne to gàpir ata jarkwa kam, ca ha ihpore hy pupu ne capa, ne
ma hàmcwỳr catê wỳr totẽ, ne paxàr jahpan xà na to amgõ — hane. Pê
harkwa ita kôat ita hane.
(Pê Matew Jeju jarẽn jicu, mã Ruc te hacpỹa mã Jeju jarẽn kam to incrà.)
Pê Jeju amji jirôa pê jũm cati kôt harẽ
Mã ihkôt me ipa catêjê te ajpẽn jirôa pê me cati to ajpẽn mã
mehcakôc kam mehtẽm. 47 Mã Jeju te ramã, por ampo to ame amjikampa
ata na me hahkre pej. Na ri cute ahkrare nõ ita pỳn, ne amji cape na
hãm, ne me cumã:
48 — Ỹhỹ, me ahkrare nõ ita pupu he, incrire ne capônỹre. Ne imã quêt
ahkrare ita cati, ne ihkĩnte me acunea kryjre. Ne quê ha jũm te icwỳrjapê
ahkrare nõ ita na amji caxàr na, quê ha hanea ne ina amji capa. Ne quê
ha jũm te ina amji caxàrna, quê ha hanea ne cute ajpên ikujahêc catê ata
na amji capa. Ne por me akam me gapyre mã mehkryjre atajê ri, imã me
catia to me cati — hajỹr.
Jeju tehcajpar catê nõ
— Ỹhỹ, me ijõ Pahhi, wa ite me hũmre nõ ita pupun, mã ihtỳj gaprỳa to
ame pahcurê xwỳn carõkên to pôj to mõ. Wa ite ahna me hõmpun ne me
cupê ihcahpêrhyr. Ampo na? Nee cupê me pahkwỳnare na ri — hane.
50 Mã Jeju me cumã:
— Nee ca me jũm ita cahpêrhyr nare. Ampo na? Quê ha jũm nee ame
ato kên nare na, quê ha ihtỳj me atehcajpar to ipa — hane.
Pê jũmjê itajê nee Jeju na me amji caxàr nare
Mã ramã côjkwa wỳr Jeju jàpir xà jõ amcro na hàhtêp to mõ.
Cwỳrjapê ri Jeju te Krĩpinkrên wỳr amji kràr. 52 Ne cute mam ihkôt me
ipa catêjê nõ kujahêc. Ne ma me mõ ne Krĩrĩtpej jõ pjê kam, krĩ jacot ata
RUC JÕ KÀHHÔC 10 
na me cator, cute me hàhhuc xà to me hàhcuprõn prãmte. 53 Mã xãmte
curi mehkrĩ catêjê atajê ma ame Jeju naamji caxàr caca. Ampo na? He
cute me Jeju te Krĩpinkrên wỳr ihkràr na me hahkre pej na ri. Pê ajco
Krĩrĩtpej jõ pjê kam mehkrĩ catêjê atajê ma ame Juta catêjê curê, na
pê ma ame Jeju na me amjicaxàr caca. 54 Mã Tijac me Jowãw te ita na
mempar, ne me Jeju cukij to:
— Xà ajkĩ amã ite côjkwa pĩn cuhy pỳm na ijàhwỳr, mã cute krĩ ita
kam mehcunea to caxàr na meito prãm? — hajỹr. 55 Mã Jeju ihkôt me ipa
catêjê wỳr ipipkjêr, ne hõtpê me kam incàcàcre, mã me cumã:
— Me apê ite amji kam ijapac xà na ijahkre kêatre. Ampo na? He nee
me Ahàkà ita me hipejxà caxuw mehwỳr cator nare, ne me hũtàr xà
caxuw ri mehwỳr cator — hane. 56 Ne ma krĩ jacot nõ ita wỳr me mõ.
Pê Jeju kôt mehkwỳ ame ipa prãm
Mã Jeju ihkôt me ipa catêjê me, me mõ, mã mam jũm xũmre nõ me
hỹrmã cator, ne Jeju mã:
— Ỹhỹ, wa ha itỳj ma akôt mõ, ca ha jũ ri tẽ, wa ha ma akôt tẽ — hane.
58 Mã Jeju cumã:
— Xà ca ha pijamã awcanã? He hõtpê xore mãihkre, mã kam ihkrĩ,
hũrkwa kam hàhhuc xà caxuw hamreare — hane.
59 Ne ihkôt Jeju te ihnõ cator ata pupun ne cumã:
— Mẽr ikôt mõ — hajỹr. Mã cumã:
— Wa ha itỳj akôt mõ, mẽr ito tojnõ wa ha ma amji jaxà, ne inxũ tyc xà
na hõmpune harêt, ne cormã me akôt mõ — hane.
60 Mã Jeju cumã:
— Quêt taa ty, quê ha mehtyc catêjê kwỳa me harêt. Ne ca nare, ca ha
quêt ikôt tẽ, ne me cumã Pahpãm pê pjê cunea jõ Pahhiti na harẽn to
61 Mã jũm xũmre nõ mehkôt Jeju wỳr cator ne cumã:
— Ỹhỹ, wa ha ma amji jaxà ne tẽ, ne inxême inxũ mã amji jarẽ, ne me
akôt imõr pyrentu — hane.
62 Mã Jeju cumã:
— Quê ha jũm hàpên xà kam apupjê to ipipkjêr to ihcuhtacti to mõ, ne
hacpỹ mãamji jahpan xà rĩt, ne amji pê to hikôt, ne ahna cupê ihkaj na.
Jĩkjê na quê hajũm te Pahpãm pê Pahhiti ata mã hàpên kam ihtẽm, ne
cumã hàpên cahtiri cute hicu na, quê ha nee jũm xũmreata Pahpãm mã
hàpên xà caxuw impej nare — hane.
Jeju kôt me ipa catêjê kwỳ jàpên xà
Ita jirô pê mã pê Jeju me hũmre to xetẽnta ne ihkôt me to
ajkrut ne me capi, cuteamencràn xà caxuw. Ne cute me hũmre
RUC JÕ KÀHHÔC 10
to ipijakrut partu neamehkujahêc par, quê mam ame pra ne krĩ cati me
krĩ jacot cunea kôt, por jũ ri Jeju apu ipa prãm ata wỳr, cute amji cumam
amehkujahêc. 2 Ne me cumã:
— Ỹhỹ, pom me gàpên xà pê Pahpãm wỳr ate me to apipkjêr xà ita pê
arỳjhy intep to cuprõn xà pyràac. Ne pur catia to cati, neramã inteptu,
ne cute me to cuprõn catêjê ri cormã mencrêre. Cwỳrjapê ca ha me pur
catihti to hõ tekjê ata na ahwỳ, quê hipêr meamã me to cuprõn catêjê
kwỳ kujate. 3 Ne wa ha me ato ampo pryre capônỹreatajê kra pyràac,
cwỳr nare, ne nee amehpore incjên xà me, ihpar kà incwỳr nare. Ne me
acatyatre na krĩ wỳr me pra, pom ite me amã krĩ to ihimpej xà atajêa
wỳr. Ne nee prykôt ame gàhhuc, ne cama ame acakôc to me apa nare.
5 — Ne ca ha krĩ ata kam ikre nõ mã axà, ne mehcajrẽn, ne me cumã:
“Hàpà, quê ha Pahpãm ikre ita kam me ato impejti ne, ne me acaxwãm
pê me ato acarĩcti ne” hane. Quê ha jũmjê nee cumã amji caxwãm pê
amji carĩcti na prãm nare na, quê ha ate mehcajrẽn xà ita hacpỹa ne me
awỳr amji jacjê. 6 Ne por curi me gàhhuc xà nõ ata ri, quê ha jũmjê mã
amji caxwãm pê amji carĩcti na prãm na, quê ha Pahpãm ihtỳj jũmjê
itajê to mehcarĩcti ne. 7 Ca ha ikre ata kam me ahtwỳ, ne kaam me apà,
ne kaam me ikõ, ne por cute me amã me hõ jõr atajê, ca ha atỳj me ku.
Me apê me gàpên catêjê, ne me hàpêncatêjê cunea hõtpê ihtỳj me hàpên
jahpan xà na me apà, ne me ikõ. Ne ikre kam me gàhhuc xà ata ca ha
kam me gàhhuc tu, ne neeatỳj ihkwỳ kôt ame gapôj to me apa nare.
8 — Ne hãn ne krĩ atajê mã me gapôj, quê meana me amji to pôj, ne me
amã ampo gõ atajê, ca ha atỳj me ku. 9 Ne curia krĩ kam me hà atajê, ca
ha atỳj me caprã, ne krĩ kam atajê cunea mã atỳj gũjarẽn to hane he:
“Ỹhỹ, por Pahpãm pê Pahhiti te pjê to ihhimpej xà ata ri, ramã hàhtêp”
hane. 10 Ne ca ha jũ ri krĩ nõ kam me acato, quê jũmjê mehkĩnte curi
mehkrĩ catêjê ma ame acaca, ne nee me ana amji caxàr nare na, ca ha
krĩcape wỳr me gapôj, ne me cumã gũjarẽn to hane he: 11 “Me amã me
ipar prãm nare ita kam, wa ha itỳj me ipar tête pro jacrô jũrê, ne me
acunaa mã me gõ krĩ ita jacrô capĩ. Quê ha te meamã me ipar prãm nare
cakrô, ca ha atỳj Pahhiti tepjê to ihhimpej xà ata te me awỳr cator xà ata
to me amji japackrea ne” hane.
12 — Ỹhỹ, ampeaj kam wa ha me amã awjarẽ, quê ha cute me acukij
ne me ato ipicokjêr xàa jõamcro kam ahtwỳ, quê ha Pahpãm nee krĩ
ata caprĩ nare. Ne quê ha krĩ ata jirôa pê cumã Krĩhpôc jõ krĩ wej ata
caprĩ — hane.
— Pỳj me hêj xi Coraxim jõ krĩ, me Tep jõ krĩ ata, ca ha atỳj amji kên
mã me amji jaxà. Ne wa ha me amã mam krĩ wej itajê jarẽ. Pê krĩ wejitajê
RUC JÕ KÀHHÔC 10  
japrỳ pê Kẽn jõ krĩ me Teppro jõ krĩ. Pê ajco cama ame Pahpãm to kên,
pê Pahpãm cute ame to kên jahpan xà na, me hipej tu. Ỹhỹ, ampeaj kam
wa ha me amã awjarẽ, quê ha mam krĩ wej atajê kam, pom curmã me
akam ame hàpên xà pihho impejtiton to ipa itajê to me apê na mã, quê ha
rỳ pêa mã ihkên jicu, ne quêt catyt kam, impejti na ipa, ne caxuw hihô na
ipa, ne hipro na ipa, ne ihkà kên na ipa. 14 Ne mehcukij ne me to ipicokjêr
xà jõ amcro kam, quê ha Pahpãm mã me girôa pê Kẽn jõ krĩ me, Teppro
jõ krĩ caprĩ. 15 Ne ca Capernam jõ krĩ ita, ca atỳj kàj mã, côjkwa wỳr gàpir
na amji cãmjĩ cakrô, quê ha Pahpãm ahpar mã akujate, nemehtyc jaxà
kam amẽ — hane.
16 Ne Jeju ihkôt me ipa catêjê mã:
— Ne por jũmjê me akampa atajê, quê ha hanea ne me ikampa, ne por
jũmjê ame acurêatajê, quê ha hanea ne ma ame icurê. Ne por jũmjê me
icurê atajê, quê ha hanea nema ame Inxũ Cati te ikujahêc ata curê — hane.
Pê mehkwỳ me amji jaxà
Mã ma ihkôt me ipa catêjê te me xetẽnta ne ihkôt me ipijakrut itajê
me cutor, ne ma pjê cunea kôt ame ipa. Ne amcro nõa na cute me amji
jacjên, ne me hakrya to me hakry, mã cute Jeju mã me amji jarẽn to:
— Ỹhỹ, me ijõ Pahhi, wa me gaprỳ to pôj, mã me pahcurê xwỳn carõ
kên kwỳ ihtỳj me ikampa — hajỹr.
18 Mã Jeju me cumã:
— Ỹhỹ, wa ite me pahcurê xwỳn jõpahhiti pê Xatanaj ata pupun. Mã
côjkwa pĩn ihpỳm xà ita pê ihhêj rũm pahhàjê cuxê pyràac ne ihpỳm.
19 Me ikam gapac to impeaj ne he. Wa ite me amã icarôt catia me, ite
amji jahkre pej catia jõr, na ca atỳj gapacta ne cagã me, pacti kam ame
gàhhuc to me apa, ne ate atỳj me pahcurê xwỳn pê me carôt to ihpec.
pahcurê xwỳn carõ kên te me apar xà pyrên ame gakry nare. Nequêt
Pahpãm te mehkwỳ caxuw me acapi, ne amji mã côjkwa kam hõ kàhhôc
kam me gaprỳ nõr pyrên, ca ame gakry — hane.
Ampeaj kam Jeju jakry
Mã pyt jỹr xà ata kam, Pahpãm Carõ Pejti kôt Jeju jakrya to hakry,
mã cute harẽn to hajỹr he:
— Inxũ, apê côjkwa me pjê kam Pahhiti. Ne ate me cupêhahkre
kêatre atajê mã ampo pimxur atajê cunea capô, ne me cumã to apipẽ.
Ne mehkĩnte ate me cumãhahkre pej catêjê me, cute me amji jahkre pej
catêjêpê ampo itajê to apimxur. Ỹhỹ Inxũ, pom ite ampo na garẽn par
itajêa to, pê ca ramã amji toahimpej. Ne imã acaca xà ita cunea impej pit.
22 — Inxũ, ca ramã ate imã ampo cunea jõr. Ne amã pit mã ijahkre peaj
to ijahkre pej, ne nee aràn xà na jũm mã ijahkre pej nare. Ne hanea ne
RUC JÕ KÀHHÔC 10
imãpit mã gahkre peaj to gahkre pej. Na wa ha jũm mãato hahkre, quê
ha hanea ne jũm ita mã gahkre pejpejti ne — hajỹr.
23 Ne cute ihkôt me ipa catêjê mã pit mã harẽn, neme cumã:
— Me gakry, hamre me apej mã me apỳm. Por ate meampo pupun ata
pyrên ca ame gakry. 24 Ampeaj kam wa me amã harẽ, Pahpãm jarkwa
to ihcakôc catêjê jàhtô, ne pjê jõ pahhi catêjê jàhtô, ne te ame ampo
itajêpupun prãm cakrô, quê me hõmpun nare. Ne me ca nare, ca atỳj me
hõmpu ne me kampa. Mã me akĩnte te ame ampo ita par prãm cakrô, nee
cute mempar nare — hajỹr.
Hũmre pê me hàhkĩj na ihtehcajpar catê
Mã amcro nõ na me cumã Mojxe xwỳ jõ kàhhôc to hahkre catêjê nõ
xãm, cute Jeju capi ne ihkênmã mẽn prãmte ihcukij, ne cumã:
— Ỹhỹ, Pahhi, wa ha acukij, jũ mã wa ha ajte ne Pahpãm cahê na itĩr
rohnỳtti mã na ipa? — hajỹr.
26 Mã Jeju cumã:
ita? Ne mẽr ampo ca ate hõ kàhhôc kam cahyt ne kam gapac? — hane.
27 Mã hũmre ita cumã:
— Ỹhỹ, wa ite cahyt, mã harẽn to: “Ca ha ate gĩ cunea me, acarôt cunea
me, acaxwỳn cunea me, ate amji kam gapac xà cunea to, amã Pahpãm pê
Pahhiti ata ihkĩn. Ne hanea ne amã amji kĩnti ita na, quêamã me akwỳ
kĩn” hajỹr — hane.
28 Mã Jeju cumã:
— Ỹhỹ, ca ate to hamãr, ca ha ate ampo itajê cunea ton to apa na, ca ha
Pahpãm cahê na atĩr rohnỳtti mã na apa — hane.
29 Mã me cumã Mojxe xwỳ jõ kàhhôc to hahkre catê ita te cute amji mã
ihpahàm hi prãmte, hipêr Jeju cukij, ne cumã:
— Mẽr jũmjê mã me ikwỳ itajê? — hajỹr.
30 Mã Jeju te cumã jũmjê pê mehkwỳ atajê to hahkre to impejti prãmte,
cumã hũjarẽn xà ita jarẽn, mã cumã:
— Ỹhỹ, hũmre nõ ma Krĩpinkrên pĩn, Krĩcuxwati wỳriwrỳc. Mã pry
cahtiri me hàhkĩj xi catêjê te me kam ihtẽm, ne amehcahhy, ne me cupê
ihkà caxàr, ne ma me to mõ. Ne curia cute me hicu mã ihtyc cahàc ne nõ.
31 — Mã ahna ahtũmre mã hũmre nõ ita pry ata kôt mõ, ne por me
hũmre nõ pry kôt mõ ita pê Pahpãm mã mehcajrẽn catêjê nõ. Ne cute
hũmre ata pupun, mã pry kam ihcujpàt neihtyc cahàc ne nõ. Mã ajte nee
cute ihtehcajparnare, ne cute pry hyr, ne pry jĩkjêa rũm tẽ ne hakren, ne
32 — Mã ahna ahtũm nare, mã ihkôt me hũmre nõa cator. Ne por hapu
na cator ata pê Pahpãm jũrkwa jamãr catêjê nõ. Mã ma mõ necute hũmre
ata pupun, mã ihtyc cahàc ne nõ. Mã cupê mam ihnõ ita pyràac, ne ajte
RUC JÕ KÀHHÔC 11 
nee cute ihtehcajpar nare, necute pry hyr, ne pry jĩkjêa rũm tẽ ne hakren,
33 — Mã ahna ahtũm nare, mã me hũmre nõa pry ata kôt mõ, ne curi
cator. Ne cupê nee Juta catêjê nõ nare mehkĩnte, ne cupê Krĩrĩtpej jõ
pjê catêjê jõ xũmre nõ, ne ihcahkrit. Mã cutehõmpun, ne ampeaj kam
inxec ata cuhhõn, ne ampo cacô xỳhti ata to cumãihcahhê. Ne hanea ne
ampo twỳm to cumã ihcahhê, ne cupẽhkà to cumã ihcupu, ne hõ cawrô
cahàcre kam hỹr, ne ma to mõ. Ne me hàhhuc xà wỳr to cator, ne curia
cute hamãr to apẽ.
35 — Ne apẽa kam, cute ikre jõ pahhi mã ihporehy pijakrut ata to
hàmjõr, ne cute cumã: “Hamre, ca ha hamã, neahna gõ pore kwỳ rẽ, wa
ha hacpỹ ne amji jaxà, ne itỳj amã amgõ” hajỹr — hajỹr.
36 Ne Jeju te me cumã Mojxe xwỳ jõ kàhhôc to hahkre catê ita cukij ne
— Mẽr hõhõ, imã amji jarẽ, mencrê atajênõ te mõrmõ jũm xũmre ihtyc
cahàc ne nõ ita to amjikwỳ? — hajỹr.
— Por cumã caprĩ ata te ri hũmre atato amji kwỳ — hane. Mã Jeju cumã:
— Mẽr hõhõ, ca ha tẽ, ne cuxà ate amji kam gapac xà to hanea, ne amã
me akwỳ kĩn — hane.
Pê Jeju Martakwỳj me Marijkwỳj pupu
Ita jirô pê mã pê ma Jeju ihkôt me ipa catêjê me pry kôt me mõ, ne
ma krĩ jacot ita mã me cator. Mã curi cahãj japrỳ te Martakwỳj ata te
hũrkwa kam me ahna amji caxàr, mã me hàhhuc. 39 Mã Marta tõj japrỳ
te Marijkwỳj ita Jeju cape na hỹrne jỹ, ne apu cute ampo to hahkre xà na
kampa. 40 Mã ihkĩnte Marta ikre kam hàpên xàjàhtôti atajê to apu amji to
ahtwỳ, ne apu ihkrihkrit, na ri Jeju na hàhtêp ne cumã:
— Xà ca nee ito amji kam gapac nare, pom wa itõj kĩnte ahte ijàpên xà
jàhtôti to apu apê ita? Na ca ha ijàpên xà ita caxuw imã itõj kujate, quê
itehcajpa — hane.
41 Mã Jeju cumã:
— Marta, Marta, ampeaj kam caapu amji to ahtwỳa to amji to ahtwỳ,
ne apu akrihkrit, ne to apu amji cahpêrkà. Ne ca atõj kĩnte, gàpên xà to
pit mã amji kam gapac to apa. 42 He quêt atõj te amji mã ampo pyxit peaj
catihtiata capi ata pê ina hỹr, ne cute ikam hapac. Ne jũ wỳr quê jũm
cupê ihkrã kam, cute ipar xà itajê to pôj — hane.
Amcro nõ na Jeju apu Hũm mã ihcakôc, ne cutecumã ihcakôc
jicu, mã ihkôt me ipa catêjê nõ te Jeju mã:
RUC JÕ KÀHHÔC 11
— Pahhi, Jowãw xwỳ cuxà me imã Apãm Cati mã me icakôc to hahkre.
Pê ajco ihtỳj ihkôt me ipa catêjê mã to hahkre — hajỹr.
2 Mã Jeju me cumã:
— Ỹhỹ, ca ha Inxũ Cati mã me acakôc prãm, ne megũjarẽn to hane he:
“Me ijõ Inxũ, wa me icunea quêt acatihtime apejti na, me gahkre pej
Ne wa ate pjê kam mehcunea to ahimpej na me prãm.
3 	Ne ahpỹanre na, amcro cunea kam, me imã me ijõ gõ.
4 	Ne ite me ato kên itajê, ca ha me icuxà to tojnõ ne hicu, ahnaa mã
waite ramã cute me ito kên atajê to tojnõ ne me hicu.
Ne me ipytà me pahcurê xwỳn pê, quê nee me imã incaca xà kêanre
to hahkre nare.
Hamre” — hane.
Ne Jeju te ihkôt me ipa catêjê mã hũjarẽn xà ita jarẽn, mãr quê cute
Pahpãm mã mehcakôc, mã ihtỳj me kampa na me hahkre pej, ne me
— Me ita to amji kampa, ne ihkôt me hakop. Quê hame anõ mã gõ ikwỳ
nõ nõ, ca ha caxwa cahtiri ahnagàhwỳr xà na hũrkwa wỳr tẽ, ne cumã:
“Ikwỳ nõ, imã kwỳr krã toincrê ne agõ, wa ha amcro nõ na hacpỹa mã
amã cugõ. 6 Curmã ihmat pĩn, iwỳr ikwỳ nõ cator, ne ipê cumã ampo jõr
xà jamreare, na ca ha imã ihnõ, wa cumã cugõ” hane.
7 — Quê ha akwỳ nõ ita ikre caxwãm pêamã: “Quê, hamreare, nee ca
ame icahpêrkàr nare, wa ramã ite to harkwa jihê, ne ramã me ikra mea
mã ame ijikwa, jũ wỳr wa to xa ne amã kwỳr krã itajê nõ gõ” hane.
8 — Ne ampeaj kam wa me amã awjarẽ, quê haate cupê hõt cahpêrkàr
cupate, ihtỳj to xa ne amã ateampo cunea na prãm atajê gõ. Ne nee mã
apê hõ ikwỳ nõ cwỳrjapê quê ha amã hõr nare.
9 — Cwỳrjapê wa me amã awjarẽ, ca ha ate me gàhwỳr na, ca ha atỳj
harkwa cahhyr na, quê ha ihtỳj me amã amji jihê mẽ.
10 — Ỹhỹ, mehcunea ame ampo na ahwỳ atajê, quê ha ihtỳj me cucwa,
ne mehcunea amehapê atajê, quê ha ihtỳj me cumã hapôj, ne ame
harkwa cahhy atajê mã, quê ha ihtỳj amji jihê mẽ.
11 — Mẽr hõhõ, xà quê me anõ kra tep na ahwỳ, ca ha tep kaj na ajkĩ
cumã cagã nõ gõ? 12 Nare quê akra hĩ xêt kwỳ na ahwỳ, ca ha ajkĩ ihkaj
na cumã pacti nõ to irô ne agõ? Jũ wỳr ca me anõ akra to hane. 13 He
me apê me hũmre pit, ne Pahpãm kĩnte me akêanre cakrô, ca atỳjhõtpê
me akra mã me ampo pej pit gõ. Mẽr hõhõ, quêha quêt Pahpãm
côjkwakam ihkrĩ ata, ihtỳj me amã, por ca Carõ Pejti name ahwỳ ata
RUC JÕ KÀHHÔC 11 
Jeju me, me pahcurê xwỳn carõ kên jõ pahhi
Ne amcro nõ na Jeju ame hũmre nõ pẽrkêt ita pê me pahcurê xwỳn
carõ kênto pôj. Pê ampo carõ kên nõ ata nee ajco hũmre ata cakôc na
hamãr nare, na pê nee ihcakôc nare. Pê Jejucupê cator pêê, pê ihcakôc
kam ihtẽm pyrentu. Mã me hàhtôti atajê te ahna me hõmpun, ne hõmpun
xà ata to cute amji mã me ipikrar. 15 Ne mehkwỳ ajpẽn mã me harẽn kên
— Ỹhỹ, Jeju ihtỳj ame pahcurê xwỳn carõ kên to pôj to ipa. He nee
me Pahpãm carôt to amehapôj nare. Ampo carõ kên jõ pahhiti japrỳ pê
Perxep pêXatanaj te ri Jeju mã me caxuw carôt jõr — hane.
16 Ne cute Jeju kên mã me mẽnprãmte mehkwỳ ihtỳj hipêr mehcukij,
cute me kam mare mã ampo pihho catia ton, mã mehcunea te me
hõmpun, ne cormã quêt Pahpãm te cumã carôt jõr na me hahkre pej
prãmte. 17 Mã ramã Jeju te cute amji kam me hapac xà ata na mehõmpun,
ne me cumã ihkôt harẽn to hajỹr he:
— Ỹhỹ, quê pjê nõ kam amehkrĩ catêjê atajê me amji jakrã, ne me taa
me ajpu ne ihtỳj me amji jipej. Ne quê ikre ry nõ kam mehkjêjê atajê me,
me amji jakrã, ne taa me ajpu, ne hanea ne ihtỳj me amji jipej. 18 Ita pyràc
pej ne, quê Perxep pê Xatanaj, pê me pahcurê xwỳn atajê me mehkwỳ
pahcurê xwỳn carõ kên jõ pahhi te imã icarôt jõr, wa carôt kôt ampo
carõ kên to pôj na, ame ijarẽ. 19 Ne mẽr jũm te ri me akôt me ipacatêjê
mã me carôt jõr, cute ampo carõ kên to pôj xà caxuw? Xà Xatanaj te ri
ajkĩ me cumã carôt jõr? He quê ha taa me amã amji jarẽ, ca ha me caa
ate meto ihcupan xà ita na me amji jahkre pej. 20 Ne ampeaj kam, wa quêt
Pahpãm carôat to ampo carõ kên japôj to ipa, cwỳrjapê ri ihkôat ramã
me acunea te me Pahpãm pê Pahhiti himpej xàte me awỳr cator na me
21 — Ỹhỹ, quê ha jũm xũmre tỳjti mã hàprê xà cunea, quê ha hàprê xà
atajêa to amji jamãr to impeaj to ipa, quê ha nee jũm cupê hõ tehkrêj
nõ caxàr nare. 22 Nãmri quê ha me hũmre nõ te jũm xũmre ata jirôa pê
ihtỳjti na, quê ha kam tẽ, neto apkjê, ne cupê hàprê xà itajê cunea pytà,
ne amji mã cupê hõ tehkrêj cunea pytà, ne ma to tẽ.
23 — Ỹhỹ, quê ha jũmjê te itehcajpar to prãm nare na, quê ha me cupê
icuna mã hàprê catêjê. Ne quê ha jũmjê imã ampo to cuprõn nare na, quê
hame cupê ito me ipicràn catêjê.
Ampo carõ kên te amji jaxàr jarẽn xà
— Quê ha jũm pê me pahcurê xwỳn carõ kên nõ te cator na, quê ha
carõ kên ata ma amcràti kamapu ipa, ne apu ihkôt xà japên to ipa. Ne
nee ihkôtxà nõ na cator nare, ne taa amji mã: “Wa ha ma, por hũmre jĩ
RUC JÕ KÀHHÔC 11
pê ijũrkwa pê icator ata wỳr amji jaxà” hane. 25 Ne amji jaxà, ne ihhêj ne
ikre caprỳ, ne ihcapõn pejti te hãm na hõmpu. 26 Ne ma tẽ, ne cute hirôa
pê me pahcurê xwỳn carõ kên te xet atajê japrôr, ne mehcunea ikre pê
hĩ ata mã me acjêj, necuria amehkrĩ. Mã hũmre mã mam ampo carõ kên
xàr ata kam, cute amji cajpẽr xà ata jirôa pê kam cute amji cajpẽr xà, ne
ihkêanre — hane.
Pahpãm jarkwa kôat ipa catêjê ri ampeaj kam me hakryti
Ne Jeju te itajê jarẽn jirô pê mã ri me cahãj nõ te me hàhtôa jipôc ri
kỳj cati pêa mã, cumã harkwa to:
ato pijahô, ne ampeaj kam apejti ita kam apyrên hakry — hajỹr.
28 Mã Jeju cumã:
— He cute me Pahpãm jarkwa par ne me hũpar tu, ne ihkôat me ipa
catêjê atajê ri, inxê jirôa pê me hakry — hane.
Pê Jeju ampo pihho catihti na me hàhwỳr catêjê mã cawpa
Mã me hàhtôa te Jeju pu na me cuprõn tu, mã cute me cumã ihcakôc
kam ihtẽm, ne me cumã:
— Ỹhỹ, amcro ita kam me apê Juta catêjê, ca pjê kam ame akrĩ atajê
cunea kêanre. Na ca ajte me ina gàhwỳr to me hane he: “Me imã ampo
pihho catihti me ampo pejti to, wa ha me hõmpu, necormã Pahpãm te
akujahêc na me gahkre pej” hane. Cakrô wa ha nee me amã ampo pihho
catihti, impejti atajê nõ ton nare. Ne wa ha cama amji to irô, ne me amã
Jona xwỳ jarẽn xà ita jarẽ. Ampo na? He ipê hũràac, na wa ha me amã
30 — Ỹhỹ, pê me cumã Pahpãm jarkwa to ihcakôc catê na Jona xwỳ ata
ipa, nema Ninew jõ krĩ catêjê wỳr tẽ. Ne curi mehkrĩ catêjê mã Pahpãm
jarkwa jarẽ, por pê Pahpãm Jona mã harẽn xà atajêa na me cumã harẽn
pa. Na quê ha me Ahàkà Jona xwỳ cuxà ita kam amehkrĩ itajê mã
Pahpãm jarkwa jarẽ. 31-32 Ne Pahpãm te mehcukij ne me to ipicokjêr xà
jõamcro kam, quê ha Ninew jõ krĩkam mehkrĩ catêjê me acuna mã me
hãm pyrentu, ne ame ana mehcakôc kêanre ne, ne ihtỳj me acurê mã me
amẽ. Ampo na? Pê Ninew jõ krĩ catêjê atajê ihtỳj me ampo kên ton jicu,
pê Jona xwỳ me cumã Pahpãmjarkwa jarẽn xà atajê kôt, pê me hicu. Ne
wa ampeaj kam me amã amji jarẽ. He ipê me Ahàkà, wa amcro ita kam,
pjê ita kam apu ipa, ne me Ahàkà ita ri Jona xwỳ jirôa pê cati. Ne ihnõ
xwỳjê, pê Juta catêjê jõ pahhipê Xarômãw xwỳ ita, me cupê pahhicatêjê
kwỳ jirôa pê amji jahkre pej. Mã me cupê pahhi catêjê jàhtôa ne hỹrmã
me cator, cute cukwa kam ame ampo jahkre pej prãmte. Ne pêcô cati
jĩkjê rũm pjê xa ata jõ pahhikwỳj cahãj, ne ma Xarômãw wỳr tẽ, cute krã
kre te amji jakre pejti to hahkre xà atajê na impar prãmte. Ne Pahpãm te
mehcukij ne me to ipicokjêr xà jõ amcro ata kam, quêha pahhikwỳj cahãj
ata, ihtỳj me acuna mã ihcakôc kêanre, ne me acurê mã me amẽ. Ampo
na? He amcro ata kam, pjêita kam, ipê me Ahàkà ihtỳj me amã ampo
itajê to hahkre to ipa, ne pa wa Xarômãw xwỳ jirôa pê icati cakrô, ca nee
me ipar prãm nare.
Pahte amji kam me pajapac xà pejti pê hàhcujro xà
— Ne ihnõ xwỳjê, jũ wỳr quê jũm hàhcujro xà nõ pôc ne hãm xà kam
hàhcujro impejti kaj na hãm, ne jũ wỳr quê paraj krac ri hãm. Quê ha
quêt hàhcujro xàata xãm xàa kam hãm, quê ha mehcunea me acjêj atajê
hàhcujro kam me irĩt pejti ne.
34 — He me panto pê me pajĩ mã hàhcujro xàa. Quê ha me panto irĩt
pejti, neampeaj kam me pajĩ kam me pamã me pajàhcujro hipu. Nãmri
quê ha me panto te ihkêanre na, quê ha me pajĩ cunea kam awcapàtkô.
Jĩkjê na ca ha ite amji kam ijapac xà pejti pupu, ne mehkôpĩ ne ihkôatme
apa na, ca ha atỳj kam me gapac to me apa. Nãmri ca ha ate me hajỹr
nare na, ca ha atỳj ame apa, ne me apê amji jahkre kêatre ne.
35 — Cwỳrjapê ca ha ma me amji jamã, ne ma ihhêj rũm me gĩ kam
me gàhcujro xà ita jamã, côt mã ca gàhcujro xà ata to amji pê kam
awcapàtkô. 36 Quê ha me gĩ cunea kam hàhcujro xà ita te me ato hipu
na, quê ha nee me gĩ kamawcapàtkô nare, ne me gĩ cunea kam hàhcujro
ita ihpràti ne. Ne ihhêj ne me acaxwãm pê hàhcujro xà nõ xa ne
ahcujro — hane.
Pê Jeju Parixêw catêjê nõ jũrkwa kam apà
Mã Jeju te ihcakôc jicu, mã Parixêw catêjê nõ te hũrkwa ri hàpàn
prãmte hator. Mã ma Jeju ihkôt mõ, ne hõ pyxwỳr xà na hỹr. 38 Pê nee
Jeju Parixêw catêjê te me amji ton xà ata kôt, hũhkra cuhhõn nare. Mã
Parixêw catêjê nõ itate, cute nee hàpàn xà wỳrhũhkra cuhhõn nare ita na
hõmpun, ne to amji mã ipikrar.
39 Mã Jeju te me cumã:
japackre nare, ne põ rũm pit mã me to amji japackre. Ca põ rũm me gõ
cuhkõnme, me gõ incrat catut cuhhõn to pit mã meamji japackre. Ne me
caa, põ rũm pit mã me ate me gàhcukrêj cuhhõn ata kĩnte, meacaxwãm
pê me akên te me ato hipu tu. Cakrô ca ajte nee me acaxwãm pê ate amji
kam me gapac xà kên itajê to me amji japackre nare.
40 — Ne ampeaj kam ca ame ato kam waj, ne pom Pahpãm te põ rũm
aton ita te ri hajỹar ne acaxwãm pê aton. 41 Ne gapacta ne me gõ incrat
caquẽc cuhhõn to megapac kêt, me akõm xà me. Ne impejti ita ri quêt
me amã impej he, ca ha me gõ incratkam ampo itajê me, me akõm xà
kam ampo itajê, ca ha me cupê hamreare atajê mã me agõ. Ca ha ate
RUC JÕ KÀHHÔC 11
mecupê hamreare atajê caprĩ na, quê ha põ rũm ampo itajê cunea me
amã ihtetetti ne.
42 — Pỳj me hêj xi Parixêw catêjê kwỳ! Ca ha atỳj me akên mã me axà
ne me gamre! He pê ihtỳj Pahpãm me amã ampo cati me ampo kryjre
ton na awjahkre. Na ca gõtpêPahpãm mã, por ca ihcunea to me ajpa
atajê jĩkjê kryjre ne me agõ. Pom ca pàrhyre me, ampo kwỳ na kyre pê
hĩ jàhwỳr atajê pyxit ne hãn ne me cumã agõ, ne icahhur to me gõ tekjê
na ri Pahpãm mã impej. Cakrô, ca nee me akwỳto impej nare, ata pê me
amã Pahpãm kĩn nare. Na ri Pahpãm mã, me ate amji kam me gapac xà
itajê na me akam, cupê ihkaj na. Ampo na? He cumã ampo ita catia to
cati, ihkryjre itajê jirôa pê. Na ri cumã me ate ajwar me ton na, me ato
43 — Pỳj me hêj xi Parixêw catêjê kwỳ! He ca gõtpê me hũjamãr catêjê
catia krĩ xà ata kam me cahê na me akrĩ prãm, ate me cuprõn xà kam. Ne
ca gõtpê krĩ cape na cute me apejti na me garẽn na me to prãm.
44 — Pỳj me hêj xi! He me apê mehtyc kre kam me hikwa, mã nee me
hõmpun ne me hahkre pej nare kam, incwỳrpê me pra atajê pyràac. Ne
ihhêj ne põ rũmme apejti, ne me acaxwãam pê ate amji kam me gapac xà
kên pit apu hikwa — hajỹr.
curijỹ, ne cute Jeju jũjarẽn xà ita kam hapac, ne cumã:
— Pỳhàpà, Pahhi, ca acakôc xà ita to ate acakôc nehanea ne me
ixũn — hajỹr.
46 Mã Jeju cumã:
— Pỳj me hêj xi me apê me cumã Mojxe xwỳ jõ kàhhôc to hahkre
catêjê! Ca hãn ne mehcunea mã harẽn to hajỹr to me apa ne me cumã:
“Ỹhỹ, ca ha atỳj Pahpãm jarkwa cunea kôt me apa. Nãmri ca ha nee
ihcunea na, catyt kamihkôt me apa nare, quê ha ihtỳj Pahpãm me ato
kêanre ne” hane. Me gũjarẽn xà itajê ihtỳaj to ihtỳj, ne cupê ihhêj rũm
ate me kam me hõ kàhà pytĩapyxwỳr. Jũ wỳr quê jũm awcanã, quê jũm
hũcanãr nare. Ne por ca ihhêj ne nee me to ipa xà caxuw gũhkrahhi
pyxit to mehtehcajpar prãm nare ata pê nee ate Pahpãm jarkwa na
mehtehcajpar, mã catyt kamihkôt me ipa xà nare.
47 — Pỳj me hêj xi! He ca ha atỳj me akên mã me apỳm! Ne ca gõtpê
Pahpãm jarkwa to mehcakôc catêjê tyc atajê jarêt xà caxuw me cumã
kre pejti to. 48 He ca atỳj me aquêtjê japua na ita to me hajỹr to me
apa, ahnaa mã pê me aquêtjê meacumam ajco me Pahpãm jarkwa to
mehcakôc catêjê cura he. Pê taa mehcura, pê ca me caa ajco me harêt.
49 — Cwỳrjapê pê Pahpãm, cute amji jahkre pejti te hajỹr romã mã,
ramã harkwa to: “Wa ha me cumã me ijarkwa to mehcakôc catêjê me,
me imã memprar catêjê kujate. Quê ha me jũm cura, ne ame jũm to kên”
hane. 50 Hajỹr cwỳrjapê quê ha amcro ita kam, cute harkwa to mehcakôc
RUC JÕ KÀHHÔC 12 
catêjê curan jahpan xà na, ame ipa itajê cunea to hanea, ne ame to
kêanre ne. 51 Pê mam pjê intuw kam me Aper xwỳ cura, ne caxuaw
ajpên me amji curan na me cupy, ne ajpên me amji curan to me mõ. Ne
Pahpãm to amji kam me hapac xàjũrkwa kam, cute me amji curan jicu xà
to me Xacarij xwỳ curan. He ampeaj kam wa me amã awjarẽ. Na quê ha
Pahpãm, cute mehcuran jahpan xà na, pom ita kam mehtĩar ame ipa itajê
52 — Pỳj me hêj xi me apê me cumã Mojxe xwỳ jõ kàhhôc to hahkre
catêjê! Ca ha meakên mã me apỳm! Ampo na? Ca nee me Pahpãm jarkwa
jahkre pej prãm nare, ne nee me amã jũmjê te hahkre pej na me to prãm
nare. Na ri ihhêj rũm me apê cute me ikre jihê rẽn xà incwỳr, ne ma
amentê, mã nee me to incjêj nare, ne nee jũm mã me hõr, mã cute to hihê
mẽn, ne hàr na me amã to prãm nare — hane.
53 Ne ma Jeju me cupê mõ, mã Parixêw catêjê me, me cumã Mojxe xwỳ
jõ kàhhôc to hahkre catêjê me, cama ame cumãn to mehcyt to amencrôn
to me ipa. Ne mencryac kam ampo jàhtôa na mehcukij. 54 Ne tee Jeju
jarkwa nõ to me to ipipkjêr, ne cute mehpro prãmte ame to hahkre.
Mehkrã kên caca xà
Ne pê me hàhtôa ne me cuprõ, ne me hàhtô kam, ihtỳj ajco amji
kam mehcuhhê. Mã Jeju te ihkôtme ipa catêjê mã mam harẽn, ne
— Co he, ma amji na me Parixêw catêjê to me guphêa ne, nãmri ihhêj
ne ampeaj kam põ rũm mempej, ne me caxwãm pê mehkêanre. Ne
amehhêj xia jarẽn to me ipa, neme cupê pàrhyre xỳ pahtỳjti to me hõ
cunea to hỳ ita pyràac. 2 Ne hanea ne ihtỳj ampo cunea to me ipimxur to
ipa. Quê ha amcro nõ na cute ampo to me ipimxur itajê cunea pro mẽ,
ne ampo cunea pupu. 3 Ỹhỹ, ca ate awcapàtkô kam me ampo cunea jarẽn
atajê, quê ha ihtỳj amcroa kam me kampa. Ne ca ate ikre caxwỳn kam
ampo cunea to me apimxur, neahna me to hihê ne caxwãm pê me harẽn
atajê, quê ha ihtỳj cà pê mehcunea me harẽ, ne me kampa.
Cu ha amji mã me Pahpãm pit cupa
— Me ijõ ikwỳ nõ, ampeaj kam wa ha me amã awjarẽ, nee ame, por
me gĩ pit cura atajê cupa nare. He quê ha nee hipêr me ato kên nare.
5 Ne Pahpãm ca ha quêt amji mã mehũpa. Pahpãm quê ha ihtỳj quêt jũm
jĩcura, ne cormã hipêr apu to kên, ne ma ihkãkãnti kam cuhy kam cumẽ.
Cwỳrjapê wa ha hipêr me amã harẽ, na ca ha quêt amji mã me Pahpãm
6 — Ỹhỹ, por hãn ne cuwênre te xĩc toihpore pijakrut peaj na me
hanea ne Pahpãm te ahpỹanre na me akĩ cunea cahyt par. Ne me caa ri
RUC JÕ KÀHHÔC 12
cuwênre jàhtôti itajê jirôa pême acati. Cwỳrjapê ca ha nee amji mã ampo
Cu ha Jeju na amji jarẽ
— Ỹhỹ, he ampeaj kam wa me amã awjarẽ, quê ha jũm me akam mare
mã cute ijahkre pej na amjijarẽn na, quê ha me Ahàkà hanea ne côjkwa
kam Pahpãmjarkwa to imprar catêjê kam mare mã, cute jũm ata jahkre
pej na amji jarẽ. 9 Ne por quê ha me kam mare mã, ma ame icaca atajê,
quê ha me Ahàkà hanea ne côjkwa kam Pahpãm jarkwa to imprar catêjê
kam mare mã, ma apu jũm ata caca.
10 — Ỹhỹ, he quê ha jũmjê ipê me Ahàkà na ihcakôc kên na, quê ha
Pahpãm ihtỳj ihkên ata to tojnõ ne hicu. Nãmri quê ha jũmjête Pahpãm
Carõ Pejti na ihcakôc kên na, quê ha nee Pahpãm ihkên ata to tojnõ ne
11 — Ne quê ha amcro nõ na me acukij xà caxuw, cute mecuprõn xà
jũrkwa wỳr me gaprô. Ne cuteme akên mã me amẽn prãmte, pahhi catêjê
me, mecupê pahhiti catêjê cuna mã me apyxwỳ, ne me acukij. Ne amcro
ata na, ca ha nee ame akrihkrit nare, ne nee amji caxwãm pê me amji mã:
“Jũ mã wa ha ajte amji jarẽn to, ne pahhi catêjê itajê pê amji pytà?” hajỹr
nare. 12 He Pahpãm Carõ Pejti quê ha amcro ata kam, me amã me ate me
amji jarẽn xà to hahkre, cwỳrjapê ca ha nee ame akrihkrit nare — hane.
Hakràjti krã cunĩ jarẽn xà
Mã me hàhtôa jipôc ri hũmre nõ xãm, ne Jejumã ihcakôc ne cumã:
— Ỹhỹ, Pahhi! Ca ha itõ mã garkwa ta, quê imã hũmxwỳ jàhcukrêj to
ajcapô — hane.
14 Mã Jeju cumã:
— Pỳhàpà, xà ajkĩ jũm te me amã ampo to ipicràn catê na ixãm? Hãpà.
Nee ipê ampo to ipicràn xà caxuw me acukij catê nare — hane.
15 Ne me hàhtôti atajê japackre, ne me cumã:
— Krãa, me ikampa! Ca ha nee ame hàhcukrêj to me acukrêj to prãm to
itajê to pit mã ame amji japackre nare. He ampeaj kam ri me pahcukrêj
itajê pê nee pahte amjikam me pajapac xà to ihhimpej catê nare.
16 — Ỹhỹ, wa ha me amã jũm jakràjti nõ jarẽ, ca ha me hahkre pej, ite
me amã harẽn xà ita kôt.
— Ỹhỹ, hakràj cati ita mã hõ pur catia, ne hõ pur ita kam cumã ampo
jàhtôa to hàhtô. 17 Mã cute pur kam ampo itajê cunea pupun, ne to amji
kam hapac pyrentu, ne amji mã: “Pỳhàpà, ampeaj kam ipurkam ampo
jàhtô, ne ipêcaxuw nõr xà cati nare ita kam, jũ mã wa ha ajte to?
18 “Ỹhỹ, wa ha to hane he. Wa ha nõr xà incrire ita hu, ne amji mã
nõrxà catia nõ xãm, ne curia wa ha ijõ cunea jaxwỳ. 19 Ne wa ha amji mã,
RUC JÕ KÀHHÔC 12 
‘Hamre, ramã imãijõa to ijõ, ne ijakràj catia, na wa ha nee hipêr pur nõ
xir, ne kam ijàpênnare. Ita caxuw wa ha caku jàhtôa kam cama ikrĩ ne
cuku, ne apu to ikõm to ipa, ne ijakry ita na apu ipa’ ” hane.
20 — Mã côjkwa kam Pahpãm jỹ, ne cute amji kam hapac xà ita na
hõmpu, ne cutehakràj cati ita mã: “Ate amji jahkre kêatre. Pê wa amã
acaca xà gõ, ne ita kam ca ha caxwari ty, ne hacpỹa mã imã agõ. Quê ha
jũmjê amji mã gõ jàhtôti ita to me ahtwỳ” hajỹr. Hõhõ, Inxũ te hakràj
cati ata mã harkwa to hajỹr.
21 — He Pahpãm to ate amji kam me gapac to me apa xà ata pê ihhêj
rũm côjkwakam ate amji mã me gàhcukrêj pejti to me cuprõn. Kĩn pej
ne, ca ajte pjê ita kam megàhcukrêj me, me gõ to pit mã me amji kam
me gapac to meapa, ne nee hĩkjê na, hõtpê Pahpãm to me amji kam
me gapac nare na, ca ha me apê hakràj cati atapyràac, ne me amji to
Cu ha pahtỳj Pahpãm to amji mã me pahhimpej to prãm
Ne Jeju te ihkôt me ipa catêjê mã, cute ampo kên na ame amji to
hàptõ to me ipa nare xà jarẽn, ne me cumã:
— Cwỳrjapê wa ijõtpê me amã harẽ, ca ha nee me gõ me, me gàpàn
me, me akà to pit mã me amjito gàptõ to me apa nare. 23 He me pajĩ ri
pêcati, na ca ha itajê to pit mã me amji kam me gapac to me apa jicu.
24 — Ca me wakê pupu, mã nee amji mã pur ton nare, nenee kam
hàhkre nare, ne nee amji mã to cuprõn nare, ne nee caxuw amji mã hõ
nõr xà pyxwỳrnare. Cakrô mã Pahpãm hõtpê me cumã harte. Ne mẽr
hõhõ, Pahpãm mã wakê itajê jirôa pê me acati. Cwỳrjapê quê ha ate
ampo itajê cunea na, amji to me gàhhuc xà nare kam, quê ha me gamã.
25 Xà ca ha me atyc nare na, amji to me gàhhucxà ata to, ajkĩ atỳj amji mã
me atĩr jõ caku to ajcamẽ? Hamreare, ca ha nee amji mã me to apicamẽn
nare. 26 Mẽr hõhõ, he ca ramã nee ampo to ate amji kam me gapac xà
atajê to, amji mã me apicamẽn nare ita kam, ampo caxuw mã ca cormã
ampo kryjre na me amji to me gàhhuc to me apa?
27 — He pĩrã te hajỹar he. Nee hàpên nare, ne nee amji mã ihkà ton
nare cakrô, mã ihtỳj ajcamẽ ne impejti. Ỹhỹ, ampeaj kam wa me amã
awjarẽ, por pê pahhi xwỳ pê Xarômãw jakràj jàmkrã catia ata, pê te ihkà
impejticakrô, pê pĩrã kà ata Xarômãw kà jirôa pê impej. 28 Ne Pahpãm
ri, pom ahkêt amcro kam ihcuhhê neajcamẽ atajê mã ihkà to. Mã hãn ne
ahna apẽ mã cuhy to capa. Mẽr hõhõ, quê ha Pahpãmihtỳj me amã me
akà to. He ca ihhêj ne cormã kyre pê Pahpãm to amji mã me ahimpej, mã
Pahpãm ihtỳj me gamãr to prãm.
29 — Cwỳrjapê ca nee ame akrihkrit nare, ne nee ate me ampo kur xà
me, me akõm xà to pit mã na, ame amji to hàptõ nare. 30 Por pjê kam
RUC JÕ KÀHHÔC 12
krĩxàre mehkrĩ, Pahpãm to amji kam hapac nare atajê ri me hõ me,
mehkà to pit mã ame amji kam hapac to me ipa. Ne me Apãm Cati mã,
ate ampo na me prãm atajê na me gahkre pej. 31 Ca ha mam cati mã
Pahpãm pê pjê cunea jõ Pahhiti to amji kam gapac to me apa, ne harkwa
kôt ame apa, jahpan xà na, quê ha Pahpãm cormãhipêr me amã ampo
cunea na, ate me prãm atajê gõ.
Cu ha côjkwa kam me papê pahhi catêjê
cahê na, me apê pahhi na me apyxwỳr to amji kam hapac. 33 Gapacta ne
me acukrêj to ihpore na meahpa, ne ihpore ata, ca ha gapacta neme cupê
hamreare atajê mã me agõ. Ca ha ate me ita to hajỹr na, ca ha côjkwa
kamamji mã ampo jàhtôa ne me to acukrêj. Ne ihporeincjên xà itajê, quê
ha côjkwa kam me gõ pore me amã to hipu tu rohnỳtti mã. Wỳr quê curi
me hàhkĩj xi nõ apê ihnõ to ahkĩ, ne nee quê ha krir nõ curi apêampo
pejti ihkrẽr nare. 34 Ne côjkwa kam ca quêt me acukrêj pejtiitajê to me
amji kam gapac to me apa.
Me hàpên catêjê me hàpên xà to mento juphê jarẽn xà
— He me apê ihhêj rũm me gõ pahhi jikwa tuw mã me gàpên catêjê
pyràac. Ne ate hahkà na hõ amji kĩn ata to me gàhcuprõn, ne me amji
cũmpej, ne me hikaj na cute me amẽn. Cwỳrjapê ca ha me amji cũmpeaj
ne. Ne me atuna hê xà to me akat kà juwahi, ne megàhcujro xà nõ mã me
haxà, ne mehpôc. Quê ha cato ne ikre jarkwa cahhy, ca ha me cumã hihê
mẽn pyrentu. 37 Ca ha me apê cumã me gàpên catêjê me hikaj, ne nee ame
gõt pej nare, ne quêt me arĩat ame apa, ne ampo cunea caxuw ame apa,
cwỳrjapê ca ha quêt me apej mãme apỳm. Na quê ha me gõ pahhia, amji tu
na, ihtu na hê xà to ihtỳj, ne me apê me cumã hàpên catêjê atajê mã hàpàn
xà na me akrĩ na awjahkre, ca ha me akrĩ, quê ha taa me amã me garte.
38 Quê ha te awcahti xà wỳr awcapàtkô picapôn kam, me gõ pahhi me awỳr
cator cakrô, me arĩat wỳr cato, ca ha me apej mã me apỳm. Ca ha to hane,
ne me apê me gõ pahhi jikwa tuw ata mã me gàpên catêjê impejti pyràac.
39 — Ỹhỹ, quê ha ikre jõ pahhi nõ, me hàhkĩj xi catêjê cator xà na me
hahkre pej na, quê ha neeikre mã jũm xàr, ne jũm te cupê ampo pyr
na hamãr nare. 40 Ne me ca xwỳjê, ca ha me arĩat ame apa. Co he, quê
ha me Ahàkà cati ate me hikaj xàjahkre pej nare ata kam, ihprõt pê me
awỳrcato. Hõhõ, ata to ca ma me amji japackrea ne — hajỹr.
Hàpên catê impej me ihkên jarẽn xà
Mã Petrô Jeju cukij, ne cumã:
ajkĩ mehcunea mã? — hane.
RUC JÕ KÀHHÔC 12 
Mã nee Jeju te cumã jũ mãn nare, ne cama cumã:
— Ỹhỹ, wa ha amã ikre jamãr catê nõ jarẽ. Por quê ha hõ pahhi ikre
jamãr na cumẽ ata, quê hacatyt kam, ahpỹanre na mehkwỳ mã me hõ
jõr to ipa. 43 Quê ha cute hõ pahhi cator xàakam, catyt kam cumã hàpên
tohajỹr na, quê ha impej mã ihpỳm. 44 Ỹhỹ, quê ha hõ pahhi ihtỳj cumã
hàpên catê ita te ikre me, pjê me, ampo cunea jamãr catê na hãm. Quê ha
ihtỳj hũpar pyrentu, ne me hàpên catêjê to kênre nare.
45 — Nãmri quê ha cute hũpar nare, ne me hàpên catêjê to impejti nare
na, quê ha ihkên mã axà. Quê ha ikre jamãr catê ata amji mã: “Pỳhàpà,
ijõ pahhi cator xà ita jũwryato hũwry, ne ramã cator xà jirô pê ihpỳm,
cwỳrjapê wa ha ipyxit peaj ne amji to pit mãamji kampa” hane. Ne cute
hàpàn ne ihkõm kam ihtẽm, ne ipipãn kam ihtẽm, ne hõ pahhi mã hàpên
catêjêkwỳ xũmre me, me cahãj cahhyr kam ihtẽm na, quê ha ihkên mã
axà. 46 Ampo na? Quê ha nee jũ caxuw hõ pahhi te hỹrmã cator xà jõ
amcro jahkre pej, ne nee hikaj nareata kam, quê ha amji jaxà ne cato,
quê ha mehpro mẽ. Quê ha ihkên ton jahpan xà na ihcura, ne cute me
Pahpãm par nare atajê cuhhê xà kam cumẽ.
47-48 — Ỹhỹ, quê ha me hàpên catêjê nõ mã hõ pahhi jarkwa jahkre pej
nare, ne cupê hahkre kêt kamnee cute amji cũmpej nare, ne apu hàpên
to kêanre ata jahpan xà na, quê hahõ pahhi nee ihcahhyr to ihtỳj nare,
ne kyre pê ihcahhy. Nãmri quê ha me hàpên catêjê nõ te hõpahhi jarkwa
jahkre pej cakrô, nee amji cũmpej nare, ne nee hàpên xà to impej nare,
quê ha hõ pahhi hahpan xà na, ihcahhyr to catia. Ne quê ha jũm, jũm
jũhkra kam, ampo catia ne cupy, quê ha hahpan xà na hacpỹ ne ampo
catia ne ahna ahwỳ. Ne quê ha jũm ampo crire ne cupy ne hahpan xà na
hacpỹ mã incrire ne cugõ. Jĩkjê na mã Pahpãm me ato hanea.
Quê ha Jeju cwỳrjapê ame amji to ajcokjê
to mõr na ri imã to prãm. 50 Wa ha cormã amji pupun xà kêanre to amji
pupun to hanea, pom quê, cô kam cute me amji cumrãr xà ita na, wa ha
ite amji pupun xà kêanre ita kam amji cumrã. Ne imã amji kĩn nõti ita
kam ahnaa ikên na amji pupun to ihhi.
51 — Mõrmõ ca atỳj amji mã me ito, ite me amã meacarĩcti jõr, ca nee
ame apijapu nare prãmte, mõrmõ wa me awỳr icator na, ca me ito amji
kampa. Hamreare, wa nee ita caxuw me awỳr icator nare. He wa ita kaj
na, ite me atoipicokjêr xà caxuw wa quêt icator. 52 Ỹhỹ, ita caxuw quê ha
icwỳrjapê ikre kam cute me xĩc atajê ame ajcokjê, quê ha mencrê itajê
me ipijakrut atajê kam mencryc kam ame ipa. 53 Ne quê ha me hũmjê
xwỳjê mehkra xũmre kam incryac kam ame ipa. Quê ha mehkra xwỳjê
mehũmjê kam mencryac kam ame ipa, ne mehkra cahãj atajê, quê ha
menxyrxwỳ kam mencryac kam hanea ne ame ipa. Quê ha me hũprequêj
RUC JÕ KÀHHÔC 12
hanea ne me wỳjxwỳ kam mencryac kam ame ipa. Quê ha me wỳjxwỳ
hanea ne me hũprequêj kam mencryac kam ame ipa.
Amcro cajpẽr jarẽn xà
— Ỹhỹ, ca ha ita ri Juta catêjê jõ pjê kam pytcjêj xà rũm me ahcakrã
nõ pupu, quê ha hàpir to mõ, ca ha me amji mã harẽn to hane he: “Quê
ha tawrỳ” hane. Quê ha ihtỳj wrỳ. 55 Ne ca ha hanea ne me crôtre jõ
kôc cajpẽ, ne amji mã me harẽn to: “Quê ha ita kam ampeaj kam me
pahcacro” hane. Quê ha ihtỳj me pahcacro. 56 Mẽr hõhõ, pom ihtỳj me
amã ampo itajê cunea jahkre pej, ne me amã pjê me, côjkwa jarẽn jahkre
pej ita. Ne mẽr ampo na mã me apê amcro ita kam, ite ampo to ijàpên
xàitajê jahkre kêatre? He ca cama ame ahêaj to ame ahêj!
Cu ha me pahcurê xwỳn to impejti ne
— Ne mẽr ampo na mã ca catyt kam me apa na me apê amji jahkre
kêatre? 58 Ỹhỹ, quê ha jũ caxuw acurê xwỳn nõ apro mẽn prãmte
mehcukij xà wỳr gaprôr prãm, ne gaprô. Ne pry kôt cormã ato mõr kwỳa
impej. Nãmri ca ha ate me ita to hajỹrnare, ne nee me amji to impej nare
na, quê ha acurê xwỳnnõ ita, mehcukij catê mã agõ, quê ha mehcukij
catê ma krãhtare mã agõ, quê ha makrãhtare me hacjên xà mã gaxà. 59 He
wa ampeaj kam me amã awjarẽ, ca ha me hacjên xà kam akrĩ ita kam
ahnaa, por ate acurê xwỳn to new ata to gàmjõr par nare kam, quê nee
me acator nare — hane.
Cu ha me pahkên ton jicu nare, ne me ty
Ne amcro ata na jũmjê atajê te Jeju mã Hĩpôjajo catêjê curan xà
jarẽn, ne me cumã:
— He ma Hĩpôjajo catêjê kwỳ Krĩpinkrênwỳr me mõ, cute me
ampocuran, ne Pahpãm mã me hõr prãmte. Ne cormã Pahpãm mã me
ampo jõr prãam kam, mã pahhi Pirat te me hipej na harkwa hyr. Mã cute
me hipej — hajỹr. 2 Mã Jeju me cumã:
— Ỹhỹ, Hĩpôjajo catêjê itajê tyc xà kêanre, ne mõrmõ ca me amji mã me
to: “Cute mehkwỳ jirôa pêmehkên ton, cwỳrjapê ri cute me amji pupun
xà kêanreita to ame amji pupun, ne amehtyc” hane. 3 Hamreare, he nee
mehkwỳ jirôa pê mehkrã kên nare. Ampeaj kam wa me amã awjarẽ, ca
ha me caa me acunea te me akên ton jicu nare na, ca ha atỳj me cuxà
4 — Ne por Krĩpinkrên cahê na cute me tejôjtône mehkrĩ atajê kam
kẽnte ikre kàhti ata pỳm, ne cute me hipej atajê, mõrmõ ca amji mã
me to: “Krĩpinkrên kam mehkwỳ mehkrĩ atajê jirôa pê cute mehkên
ton, cwỳrjapê ri cute me amji pupun xà kêanre ita to ame amji pupun
RUC JÕ KÀHHÔC 13 
neamehtyc” hane. 5 Hamreare, he nee mehkwỳ jirôa pê mehkrã kên nare.
Ampeaj kam wa me amã awjarẽ, ca ha me caa me acunea te me akên ton
jicu nare na, ca haatỳj me cuxà amehtyc xà ita to ame ty — hane.
Pĩxô pàr na hô nare jarẽn xà
Ne hipêr cute me cumã me hũjarẽn xà nõ jarẽn, cute ame hahkre pej
prãmte, ne me cumã:
nee cormã hô nare. Pê ajco hô japê, tee hõmpu, ne nee ihnõ na hõmpun
nare. 7 Ne cute pur jamãr catê mã: “Hõmpu he, ramã pĩxô pàr ita na
cakucrê, wa tee apu hô japê, ne nee rỳ ite hô nõ pupunnare. Ne hamre,
gapacta ne pĩxô pàr ita jakep pyrentu. Cama ihcuhhê ne pjê pytà, ne nee
hô nare” hane.
8 — Mã hamãr catê cumã: “Ijõ pahhi, ca nee ite hakepna imã gũjahkre
nare caku ita kam, wa ha xa ipu na hahkwỳ, ne kam ampo jĩn to hipu.
9 Quê ha ajpên caku mõ ita kam, cute hô na, quê ha ahna impej, nare,
quê ha cute hô nare na, ca ha gapacta ne cormã hakep na imẽ, wa ha itỳj
hakep” hane. Necute to hajỹr. Jĩkjê na mã Pahpãm me ato hanea, ne ihtỳj
cormã me ato hamre xà to ipinhuc to mõ — hane.
Pê mehkôt xà jõ amcro kam Jeju cahãj caprã
Ne mehkôt xà jõ amcro nõ na Jeju ame cumãampo to hahkre, Juta
catêjê te cuprõn xà jũrkwa kam. 11 Mã curi me cahãj nõ kam me pahcurê
xwỳn carõ kên, ne cute apu to kêanre, mã ihkô cajõc ne cumã hà, ne
jũ wỳr quê capô. Ne pêramã ihkô ita capô nare na ahna caku te tejôjtô.
12 Mã Jeju te hõmpun ne cumã hàkjêr, ne cumã:
— Ỹhỹ, cahãj ita, ramã acaprãr — hajỹr.
13 Ne cute ahna hũ xir, mã ihkô capô pyrentu, mã cahãj ita te amji
jahpan xà na, côjkwa kam Pahpãm mã impejti jarẽn to mõ, ne cumã:
— Ỹhỹ, me ijõ Inxũ Cati, ampeaj kam apej ne acati, ne ate icaprãr pyrên
ijakry! — hajỹr.
14 Mã cuprõn xà jõ pahhi apu, Jejute mehkôt xà jõ amcro kam jũm
caprãr ata na, apu kam incryac to incryc, cwỳrjapê ri mehkwỳ mã:
— Pỳhàpà, pom me pajàpên xà caxuw amcro te xêj ita? Mẽr hõhõ,
amcro te xêj itajê kam, ca ajpên me ate me amji caprãr prãm catêjê me
apa, ne nee mepahkôt xà jõ amcro kam ajpên me amji caprãr prãmte me
apa nare — hane.
15 Mã Jeju me cumã:
acunea mepahkôt xà jõ amcro ita kam atỳj me gõ pryti me, cawrôcahàcre
mã me hê pô, ne me to apa, mã ikõ ita? Nõ na mã ca ame hane?
16 Mẽr hõhõ, me cahãj ita pupu he, taa xwỳjê pê me panquêtti Aprãw
RUC JÕ KÀHHÔC 13
xwỳtàmxwỳ tàmxwỳ nõ. Pê Xatanaj pê me pahcurê xwỳn carõ kên ihpro
ne huwapre, ne ramã huwapre ita na ahna caku te tejôjtô. Xà wa ha ajkĩ
mepahkôt xà jõ amcro kam nee cumã hê pôn, ne caprãr nare? — hane.
17 Mã Jeju jarkwa ata kam Jeju curê xwỳn itajê amehpahàm. Mã me
hàhtôti atajê Jeju te ampo pejti ton ata pyrên quêt ame hakry.
Ampo hy kryjre jarẽn xà
Mã Jeju me cumã:
— Wa ha me amã Pahpãm pê Pahhiti te pjê to ihhimpejxà ata to
hahkre, ca ha me hahkre pej. He ihhimpej xà ita pê ampo hy pyràac.
19 Ỹhỹ, cupê ampo hy kryjre pyràac. Mã hũmre nõ te ipyr, ne hõ pur
kam ihkre. Mã ampo hy kryjre ita hiprãj ne ihkà, ne ipàr pê pĩcatia pàr.
Mã pryre jara ihtỳj ihpa atajê kam amji mã hahê to. Hõhõ, ita naquê ha
Pahpãm te pjê to ihhimpej xà ata.
20-21 — Ne hanea ne cupê cuhy incrire ata pyràac. Quê hacuhy incrire
ata to me ahkêt mã haxà, quê ha ahna ahtũm nare, quê ha ihtỳj ahkêt
apu ihpôc to ipa. Ita na mã Pahpãm himpej xà te hajỹr, ne mam cupê
ampo kryjre pyràc, ne ma ihtỳj cati to ipa — hane.
Harkwa jatàtre jarẽn xà
Pê ma Jeju Krĩpinkrên wỳr mõ, ne ajco krĩ atajê cunea kôt me cumã
ampo to hahkre to ipa. 23 Pê jũm ata Jeju cukij ne cumã:
— Ỹhỹ, Pahhi, xà mehkên catia ata pê cute me amji pytàr xà atajê
incrêre? — hane.
24 Mã Jeju cumã:
— Ỹhỹ, côjkwa kam Pahpãm wỳr harkwa ata jatàtre. Ca ha ate amji mã
ame acarôt na, ca ha atỳj harkwa ata na ame acjêj. Wa ampeaj kam me
25 — Quê ha ikre jõ pahhi ikre jarkwa na ahtwỳ ne xa, ne to harkwa
jihê. Ca ha põ pê ame apa, ne tee cumã me harkwa cahhy, ne tee me
cumã amji jarẽn to: “Pahhi, me imã hihê mẽ, wa me axà” hane. Quê
ha me amã: “Jũmjê mã ca me? Ca jũmjê itajê ame apa, ipê me gahkre
kêatre” hane.
26 — Ca ha me cumã: “Por pê wa ramã me acahê na me apà, ne ame ikõ
ata? Por pê ca ramã me ijõ krĩa kam ampo to me imã hahkre ata?” hane.
27 — Quê ha hipêr me amã: “Ipê me gahkre kêatre. Wa ite rỳ jũ caxuw
jũmjê itajê me apupun nare. Ne me acuto, ate ame ampo to kêanre atajê!”
28 — Ca ha me Pahpãm te pjê to ihhimpej xà atakam, me Aprãw xwỳ
me, Ixac xwỳ me, Jaco xwỳ me, pê mam Pahpãm jarkwa to mehcakôc
catêjê atajê cunea pê me panquêtjê na me hõmpu. Ne mehkĩnte põ pê
ca ha ameacwỳr to ame apa, ne me akàj xàhte me axwa gyj to me apa.
RUC JÕ KÀHHÔC 14 
Quê ha me hàhtôa ne me cato, pjê cunea pĩn, quê ha pyt japôj xà me,
pyt cjêj xà me, ne kỳj rũm me cato, ne harã rũm me cato, ne me hàpàn
xà na amehkrĩ, Pahpãm te pjê to ihhimpej xà ata ri, ca ha cama ame
hõmpun to me apa.
30 — Ỹhỹ, ita kam, por hapua na me ipa atajê, quê hajũ caxuw mam
ihkrãa ri amehcuhhê, ne pjê ita kam mammehcuhhê itajê, quê hahapua
na jũ caxuw me ipa — hane.
Pê Pahhi Heroti mã Jeju curan prãm
Ne Jeju xa ne apu awjarẽ ata caxuw ri hỹrmã Parixêw catêjê kwỳ
cator, ne Jeju wỳr me hàhtêp ne me cumã:
— Atẽm pyrentu, nãmri Heroti apu acuran to prãm — hane.
32 Mã Jeju me cumã:
— Me pra ne me cagã ata mã me ijarkwa jarẽn to hane he: “Wa ha
ita kam ame pahcurê xwỳn carõ kên japôj to mõ, ne ame hĩ caprãr to
mõ. Ne amcro incrê kam wa ha cormã ijàpên xà ita jicu” hane. 33 Ne wa
amcronõ na wa icator to prãm. Nãmri rỳ jũ caxuw Krĩpinkrên kaj na
Pahpãm jarkwa to mehcakôc catêjê nõ tyc nare, na wa ha curia me cuxà
Pê Jeju mã Krĩpinkrên kĩnti
Ne cute Krĩpinkrên kôt harẽn to hajỹr, ne cumã:
— Krĩpinkrên, Krĩpinkrên, por akam mehkrĩ catêjê atajê hõtpê Pahpãm
jarkwa to mehcakôccatêjê cura, por me Pahpãm te me amã ihkujahêc
atajê, ca gõtpê ate kẽn to mehcuran prãmte ame tocapê. He wa tee ame
ato cuprõn prãm to hanea, pom quê hôxãhxãc hãn ne intore to hara krac
ri cuprõ he. Ne ipê hôxãhxãc ata pyràac, ca ma ajte ame icaca. 35 Ne ita
caxuw quê ha gõ krĩ caprỳ, ne kam hamreare ne. Ampeaj kam wa me amã
awjarẽ, ca ha hipêr me ipupun nare ita kam, ahnaa jũ caxuw me ijarẽn to:
“Por jũm Pahpãm jarkwa kôt me iwỳr tẽ ata pê impejti” — hane.
Pê Jeju mehkàj xà nõ ita caprã
Mã mehkôt xà jõ amcro nõ na Parixêwcatêjê nõ te Jeju jator,
hũrkwa kamme cahê na hàpàn prãmte. Mã ma Jeju ihkôt mõ,
ne cator, ne hàr ne hỹr. Mã me hàhtôa ne mexa atajê ame Jeju kôpĩ. 2 Mã
hũmre jara me ihkjê tuhti Jeju na hàhtêp. 3 Mã Jeju te Parixêw catêjê me,
Mojxe xwỳ jõ kàhhôc to hahkre catêjê me, mehcukij ne me cumã:
— Xà quê ha ihtỳj ajkĩ Mojxe xwỳ jõ kàhhôcata kôt me pahte amji kam
me pajapac xà na, me pahkôt xà jõ amcro kam jũm caprãr na me jũm
jamã? — hajỹr. 4 Mã nee jũm te cumã jũ mãn nare. Mã Jeju te hũmre ata
cupên ne caprãr, ne ma ihkujahêc, mã ma tẽ.
RUC JÕ KÀHHÔC 14
Jirô pê mã me cumã:
— Xà quê ha me anõ jõ cawrô cahàcre me, pryti nõ, me pahkôt xà jõ
amcro ita kam, kwa mã mrõ, ca ha nee ajkĩ me anõ caxàr nare? — hane.
6 Mã nee jũm te cumã ampo jarẽn nare, ne aracri mehkrĩ.
Cu ha me amji to me pahcati prãm to me papa nare
Jirô pê mã ri Jeju jỹ ne apu cute me hator atajê kôpĩ, mã ihtỳj amji
atajê japackre, ne me cumã:
8 — Ỹhỹ, quê jũm me hikwa tuw jõ amji kĩn wỳr gato, ca nee gỹr xà
impeaj kam gỹr nare. Quê ihhêaj to me girôa pê jũm catia ata jato, quê
ha curi cato. 9 Quê ha ikre jõ pahhi te gator catê ata amãharkwa to:
“Cumã gỹr xà impejti ita jahkre, quê kam jỹ” hane. Hamre, ca ha cama
apu apahàm to mõ, ne mõ ne me hõa kam hapua na jỹ. 10 Cupate ca ha
nee hajỹr nare, ne quêt hane he. Quê jũm gato, ca ihkôt mõ ne hapua
na me hõa kam, gỹr xà ata kam ca jỹ. Quê ha ikre jõ pahhi ataapupu ne
amã: “Ikwỳ nõ, ajpên mõ ne ita ri ca gỹr xàimpejti ita kam jỹ” hane. Ita
na quê ha quêt mehcunea jipôc ri me kam mare mã acati.
11 — Ỹhỹ, pom me amji to cati prãm itajê, quê ha Pahpãm me to
ihkryjre ne. Ne pom amji to mehkryjre prãm atajê, quê ha quêt me to
12 Jirô pê mã ri Jeju te ikre jõ pahhi japackre ne cumã:
— Ỹhỹ, ca ha jũ caxuw me gàpàn xà catia ton to prãm, ne nee me akwỳ
nõ catêjê jator, ne me akjêjême, me gũkjê jator nare. Ne hanea ne nee me
acahê na me hakràj catêjê mehkrĩ atajê jator nare. Ca ha ate me hator na,
quê ha ate me hator jahpanxà na, cute me amã hàmjõr xà na ihtỳj amcro
nõ na me gato. Na ca ha nee ita to me hajỹr nare, ne quêt me to hane he.
13 — Ca ha jũ caxuw amji kĩn nõ ton to prãm, ne mecupê hamreare
atajê ca ha me hato, ne cute me xwỳjato, ne mehkjê xà jato, ne mento
tũm jato. 14 Ca ha ate ita to hajỹr na, quê ha Pahpãm quêt apej mã amẽ.
Ne jũ wỳr quê me cupê hamreare atajê, ate ame to hajỹr ata jahpan xà
na, me amã amgõ. Cwỳrjapê quê ha Pahpãm, catyt kam ame ipa catêjê te
hacpỹa mã mehtĩr xà jõamcro ata kam, ihtỳj me amã amgõ — hane.
Amji kĩn catia jarẽn xà
Mã por jũmjê me hàpàn xà na me jỹ atajê nõ te ita na Jeju par, ne
cumã harẽn to:
— Taamã, por jũ caxuw Pahpãm pê pjê jõ Pahhiti te me hator, mã me
hàpàn xà na me jỹ atajêri mempej mã mehpỳm xà — hajỹr.
— Ỹhỹ, por me hũmre nõ te me hàhtôa ne me hator, quê me cuprõ, quê
me cumã hõ amji kĩn to. 17 Mã ramã amji kĩn jõ amcroa kam hàhhuc, mã
RUC JÕ KÀHHÔC 14 
cute cumã hàpên catê kujahêc, cute ame hator atajê jator prãmte. Ne me
cumã harkwa kujahêc to: “Ajpêname aprar pyrentu, nãmri ramã ampo
cunea te amji jipêj” hane.
18 — Mã xãmte aracri ahpỹanre na cute me cumã amji jarẽn xà atajê.
Mã mam pyxitita te hàpên catê ita mã: “Wa ite pur jũhkàr, ne wa ita kam
hõmpun prãm, cwỳrjapê wa ha nee gõ pahhi jõ amji kĩn ita wỳr imõr
nare. Na wa ha awỳ, ca nee ikam acryc nare” hane.
19 — Mã ihnõ ita te hajỹar ne cumã: “Wa ite pjê to ipipkjêr xà caxuw
pryti to tej ne hũhkàr, ne waita kam hàpên xà to capi prãm, cwỳrjapê wa
ha nee gõ pahhi jõ amji kĩn ita wỳr imõr nare. Na wa awỳ, ca nee ikam
acryc nare” hane.
20 — Mã ihnõ ita te hajỹar ne cumã: “Wa curmã ijikwatuw, cwỳrjapê wa
ha nee imõr nare” hane.
21 — Mã cumã hàpên catê ita te amji jaxàr, ne hõ pahhi mã me harẽn.
Mã ame kam incryac to incryc, ne cumã: “Atẽm pyrentu, ijõ amji kĩn ita
caxuw, ne pry me krĩ cape kôt ajpên me cupê hamreare atajê japrô, ne
cute me xwỳ me, mento tũm me, mehkjê xà me, ca ha ame haprô” hajỹr.
22 — Mã ma tẽ, ne ahna ahtũm nare mã cumã hàpên catê ita hacpỹ ne
tẽ ne hõ pahhi mã: “Hamre, wa ite, por ate ampo na imẽn ata ton cakrô,
mã cormã nee cute me ikre to hipu nare” hane.
23 — Mã hõ pahhi cumã: “Hipêr tẽ ne krĩ catut na pry atajê kôt ame pra
atajê jator to ihtỳaj ne, ne hanea ne pur kam ne ahkêt kam ame ipa atajê
jator to ihtỳaj ne, mãr quê ijũrkwa ita to me hipu tu ne. 24 Ne ampeaj kam
wa amã awjarẽ, quê ha nee mam ite amehator atajê nõ ipê ijõ ita kwỳ
krẽr nare” hane. Jĩkjê na mã quê ha Pahpãm me ato hanea — hajỹr. Hõ,
Jeju te me cumã hũjarẽn to hajỹr.
Mã amcro nõ na hipêr me hàhtôa ne ma Jeju kôt me mõ, mã me
hỹrmã ipipkjêr ne cute me cumã hũjarẽn to:
26 — Ỹhỹ, ca ha me anõ te ikôt apa prãm na, quê ha ihtỳj me anõ mã
ikĩn, ca ha ikôt apa. Ne meapãmjê jirôa pê amãikĩn, ne me axyrxwỳ
me, me aprõ me, me akra me, meakjêjê me, me akjêjê cahãj jirôa pê me
amãikĩn. Nãmri ca ha itajê jirôa pê amã ikĩn nare, ne amji jirôa pê amã
ikĩn nare na, ca ha nee apê ikôt ipa catê nare. 27 Ne quê ha jũm mã ikôt
amji ton to prãm na, quê ha jũm ata ihtỳj amjia kôt ipa jicu, ne ikôt pit
mã ipa, ne amcro cunea kam icuxà, hõ pĩ na ihtyc xà ita japjê. Nãmri quê
ha amã ita to hajỹr prãm nare na, ca ha nee jũ caxuw apu ikôt apa nare.
28 — Ỹhỹ, ca ha me anõ ikre kàhti nõ xãm prãm, nemam jỹ ne amji
kampa, ne gõ pore cahyt, mãr ca hahkre pej, jũ mã quê ha gàpên xà ata
hàhwỳr to. Ne jũ mã quê ha apê gõ pore to ne capa. 29 Ca ha nee apu amji
mã hahkre pej par nare ne kam to tẽ, ne apu ihhê pit pyxwỳ, ne nee hipêj
RUC JÕ KÀHHÔC 14
nare. Quê hamehcunea me ikre ita pupu, ne me ato hapactu kamtẽ, ne
me ajpẽn mã, 30 “Me hõmpu he, hũmre ita te ikre ton kam ihtẽm, ne nee
cute hicu xà mã to mẽn nare” hane. Ca ha atỳj apu apahàam to apahàm.
31 — Ne ihnõ xwỳjê te hajỹar he. Quê ha krĩ pijakrut jõ pahhiti atajê
me ipijapu to prãm, ne ihnõ mã hõ krãhtare jàhtô te mir te tej, ne hirôa
pê ihnõ ita mã hõ krãhtare te mir te winti. Quê ha me harẽn pa, ne jỹ ne
toamji kampa, ne amji mã: “Pỳhàpà, meijirôa pê me icatêjê jàhtô, wa ha
pijamã me cunamã mencrêre itajê to ahtwỳ? Jũ wỳr wa ha me to amjimã
hamã” hane. 32 Ne ihtỳj me catêjê jõ pahhiti nõ ata mã harkwa kujahêc
pyrentu, cormã ampỳre mã apu mõr reria mã, mãr quê nee ame ipijapu
33 — Mẽr hõ, ca ha me amji kampa, ne me gàhcukrêjcunea mã me hikra,
ne cormã ikôt me apa catêjê na meamji to. Nãmri ca ha ate me to hajỹr
nare na, ca ha nee me apê me ikôt me apa catêjê nare — hane.
(Pê Ruc Jeju jarẽn jicu. Pê Matew hõ kàhhôc kam Jeju jarẽn to hane he.)
Pê Jeju ihkôt me ipa catêjê te tôxi japackre to hane he:
— Ca ha ma Juta catêjê jõ krĩ atajê wỳr me pra, ne mehcunea mã ijarẽ.
Ne quê ha me ana amji to pôj me ajkaam, ramã hanea ne ina me amji to
pôj. Nehãn ne ina me amji to pôj me ajkaam, hanea neramã, por Inxũ
Cati te ajpên pjê wỳrikujahêc ata na me amji to pôj.
41 — Ne por quê ha jũm, jũm pê Pahpãm jarkwa to ihcakôc catê
cwỳrjapê ahnaamji capa ata, quê ha ihtỳj jũ caxuw cuxà, Pahpãm te
cumã hàmjõr xà ata cwa. Ne quê ha jũm, jũm xũmre impejti incwỳrjapê
ahna amji capa ata, quê ha hanea ne cuxà, Pahpãm te cumã hàmjõr xà
ata cwa. 42 Ne quê ha jũm te, jũm pê ikôt ipa catê cwỳrjapê, cumã cô pit
jõr cakrô, quê ha hanea ne, me cuxà, Pahpãm te hahpan xà na jũm ata
mã hàmjõr xà ata cwa. Ita to ca me amji japackrea ne — hane.
(Pê Matew harẽn jicu. Pê Ruc hacpỹa mã hõ kàhhôc kam Jeju jarẽn kam to
Caaxwa xen nỹre jarẽn xà
Ne hipêr Jeju me cumã:
— Hõtpê caaxwa pê ampo pejti ata, ne quê ha hànnõ mã axà, jũ mã cu ha
me to, ne hacpỹ mã me to wa? 35 Hamre, quê ha ihkên mã axà, ne ampo cunea
caxuw ramã ihkêanre, ne nee ampo xô mã cute pjê to caxà xà na impej nare.
RUC JÕ KÀHHÔC 15 
Na cu ha me pahtỳj caaxwa xen nỹre atato me awcapê. Por ate me ipar xà na,
me akam me gapac ihcuhhê ata, mẽr me to ikam gapac to impeaj ne — hane.
Carà cahàcre hôhti pictor jarẽn xà
Ne amcro nõ na Jeju wỳr me hàhtôa ne me mõ, cutemempar
prãmte, mã pahhitijarkwa na me hũhkra kam me hàmcwỳr
catêjê jàhtôane ihwỳr me mõ, ne mehkwỳte amji kam me hapac xà
kêanre. 2 Mã Parixêw catêjê me, me cumã Mojxe xwỳ jõ kàhhôc to hahkre
catêjê me, cute me Jeju te mehkrã kên catêjê mã ampo to hahkre na me
hõmpun, ne me ahna xwỳ kam mehtẽm, ne me ajpẽn mã:
— Me hõmpu he, hũmre ita ihtỳj mehkên na amji to pôj, ne me cape na
4 — Ỹhỹ, quê me anõ mã carà cahàcre hôhti te xẽj, ne pyxit ne apê acto,
xà ca ha ajkĩ nee hapên nare? Ca ha atỳj cute nowẽntinowi atajêmã põ
kam hikra, ne ma pyxit ata japên to mõ, ne cumã acato. 5 Ne hũrên gakry,
ca ha apỳ ne ma to amji jaxà. 6 Ne ikre mã to acato, ne acahê na gõ ikwỳ
nõ mehkrĩ atajê to cuprõ, ne me cumã: “Me gakry, nãmri wa ite carà
cahàcre hôhti pictor ata mã icator” hane.
7 — He me apê carà cahàcre hôhti jàhtô na, cute nowẽntinowi atajê
pyràac, ne atỳj amji pej na me amji cãmjĩ. Ne por me anõ pyxit te ihkên
jicu, ne hacpỹa mã Pahpãm wỳr amji jaxàr ata pê ri carà cahàcre hôhti
pyxit pictor ata pyràac.
— He wa ampeaj kam me amã awjarẽ, ita kôpit na, quê ha côjkwa
kammehkrĩ atajê ihtỳj me apej catêjê pyrên ame hakry. Ne por quê ha
jũm pyxit peaj ne ihkên jicu, ne catyt kam ipa kam tẽ, ata pyrên quê ha
côjkwa kam mehkrĩatajê me girôa pê me hakry.
Ihpore hy pictor jarẽn xà
— Ne ihnõ xwỳjê, quê ha cahãj nõ mã wakỳre prà jakare te ihpore hy tej,
ne cupê pyxit ne acto, quêha ihtỳj hapê. Ne cute cumã cator xà caxuw, quê
ha hàhcujro xà nõ pôc, ne ikre capõ ne hapên to impeaj to mõ, ne ihtỳj cumã
cato. 9 Ne me hõ ikwỳ nõ catêjê me, me cahê na amehkrĩ atajê to cuprõ, ne me
cumã: “Me gakry, ite ihpore hy pictor ata mã icator” hane.
10 — He wa ampeaj kam me amã awjarẽ, ihpore hy pictor ata pê jũm te
ihkên ton to ipa ata pyràac. Ata kôpit na, quê ha Pahpãm jarkwa to imprar
catêjê côjkwa kam, por jũm pyxit peaj te amji kam hapac xà kên mã hikran,
ne hacpỹa mã Pahpãm wỳramji jaxàr ata pyrên, quê ha ame hakry.
Ihkra xũmti pictor jarẽn xà
— Ne ihnõ xwỳjê te hajỹar. Ỹhỹ, pê jũm xũmre nõ mã ihkra xũmre
ajkrut. Pê amcro nõ nahapu na ihkra intuw ita hũm ita mã: “Inxũ, ita
RUC JÕ KÀHHÔC 15
kam imã ate atyc jirô pêimã ampo jõr xà atajê gõ. Jũ wỳr wa ha atyc xà
13 — Mã ahna amcro jàhtô nare, mã hapu na ihkra ita te ampo to hõ
tekjê ita to cuprõn, ne ma pjê nõ wỳr to mõ. Ne curia ihkrĩ, ne cuteihkên
to amji to hipu tu, ne por cute hũm pê ampo cwỳratajê to ampo kên
cunea na hamre partu.
14 — Ne hamre, cute ampo to hamre jirô pê, ampeaj kam pjê ata kam
me cumã prãm cati. Mã prãm te kam ihtẽm. 15 Mã cute pjê ata kam jũmjê
krĩ atajê na hàhwỳr, cute me cumã hàpên ne amji mã harte prãmte. Mã
cute crô to ipijapar xà wỳr mehkujahêc, cute crô mã harte, ne me cumã
hamãr xà na. 16 Mã curia apu crô jamãr to ipa, ne ampeaj kam cumãprãm.
Mã te crô jõata kwỳ krẽr to prãm cakrô, mã nee jũm te cumã crôjõ ita
kwỳ jõr nare.
17 — Mã cute hỹr, ne amji kam hapac ne amji mã: “Ampeaj kam inxũ
mã me hàpên catêjê jàhtô, ne me cumã hõ cati, ne cute mehakren tu. Wa
mehkĩnte ajte ita ritee prãm to amji curan prãm. 18 Ne wa ha ma inxũ
wỳr amji jaxà, ne cumã amji jarẽn to hane he: ‘Inxũ, wa ite côjkwa kam
Pahpãm me, acuna mã ikêanre ton. 19 Na wa nee hipêr ate ito amji kra na
ana ijàhwỳrnare. Ca ha ito amji mã cama amã ijàpên catê’ ” hane. 20 Ne
ma hacpỹ mã hũm wỳr cute amji xàr.
— Ne hũm wỳr cator to mõ, mã hũm te prycãmpun, mã cormã ampỳa
mã mõ. Ne cumã caprĩ, mã hỹrmã tẽ ne cute impỳn, ne cahôr.
21 — Mã cumã: “Inxũ, wa ite côjkwa kam Pahpãm me acuna mã ikêanre
ton. Na wa nee hipêr ate ito amji kra na ana ijàhwỳr nare. Ca haito amji
mã cama amã ijàpên catê” hane.
22 — Mã hũm te cumã me hàpên catêjê nõ mã harkwa hyr, ne me cumã:
“Ame kware ne ajpên me cumã ihkà impeaj nõ to tẽ, ne me cumã haxà,
quê toihkà. Ne hũhhi na hê xà nõ to cumã me hũhkrahhi na hê, ne
hanea ne ihpar kà nõ mã me haxà. 23 Ne hanea ne ajpên me pryti krahti
nõ jicotti to me mõ, ne mehcura, cume to amji kĩn to. 24 Nãmri, wa ikra
pictor ita tyc na amji mã to hajỹrcakrô, mã ihhêj nehacpỹa mã ihtĩr ne
25 — Ne cormã ame amji kĩn ita toan kam, mã ihkra kà ita pur kam
apu apê. Ne cute amji jaxàr, ne ramã ikre na hàhtêp to mõ, ne cuteme
hõkrepôj me, me hàkrun jàhkrihkrit kam hapac. 26 Ne cute me hàpên
catêjê nõ na hàhwỳr, ne ihcukij ne cumã: “Ampo na mã ame hane?” hajỹr.
27 — Mã hàpên catê nõ ata cumã: “Gapyre teamji jaxàr ne impej pêa mã
cator. Cwỳrjapê ri apãm te amji kĩn ita caxuw pryti kra jicotti curan na
me imẽn, wa ite mehcuran, mã ame to amji kĩn” hane.
28 — Mã ihkra kà te ita kam hapac, ne apu kam incryc. Ne ma apu ikre
mã hàr caca, ne ma amehkôt amji kĩn ita na amji ton caca. Mã hũm põ
RUC JÕ KÀHHÔC 16 
mãcator, ne tee apu to hàr to hahkre. 29 Mã cute hũm mã: “Rỳ pêa mã wa
ipê amãijàpên catê pyràac, ne amã ijàpên to ipa. Ne nee wa rỳ jũ caxuw
ite garkwa par caca nare cakrô, carỳ jũ caxuw ate imã carà cahàcre nõ
jõr, wa ite ijõ ikwỳ nõ catêjê me, me to amji kĩn nõ ton nare. 30 Mã akra
kêanre ita te, por mecahãj pijapit xyre atajê na, ate cumã ampo jõr atajê
rẽn partu. Ne cute amji jaxàr, ca ate quêt cumã prytijicotti ita curan, ne
ame to amji kĩn” hane.
31 — Mã hũm te cumã: “Ikra, apu hajỹr nare, ca gõtpêicahê na apu apa.
Ne wa ampocunea to itekjê itajê, pê atekjêa ri. 32 Ne ampeaj kam wa ite
amji kĩn ita ton na amji mã prãm, me pajakry prãmte. Ampo na? He me
pamã amji kĩn nõti ita na ipê ihkaj na. Ne ampo nawa ite ita ton? He
gapyre ita ramãihhêj ne ihtyc, ne hacpỹa mã ihtĩr, ne hanea ne ipictor ne
hacpỹa ne cator cwỳrjapê wa ite ton” — hajỹr.
Me hũrkwa jamãr catê hêj xi jarẽn xà
Ne Jeju te hipêr ihkôt me ipa catêjê mã hũjarẽn, ne me cumã:
— Ỹhỹ, por hakràj cati nõ mã hũrkwa jamãr catê. Mã jũmjê
atajê te ikre jõ pahhi mã, cama cute apu cupê hõ tehkrêj rẽn to ipa na
harẽnto kêanre. 2 Mã cute ahna hàhwỳr ne cumã: “Pỳhàpà, xà ampeaj
kam mã me garẽ? Krãa caxi, imã amji jarẽ, ne imã ijõ ampo itajê cuneana
gàpên xà jahkre pej. Ne ca ha nee hipêr apê imã ijũrkwa jamãr catê nare”
3 — Mã hũjamãr catê ita mõ ne hỹr, ne cute amji kam hapac ne amji
mã: “Pea hito, wa itea amji pê ijàpên xà ita to ipictor. Ne nee imã icarôt
cati nare ite pjê jahkwỳn xà caxuw, ne me ahna ijàhwỳr na ipahàmti ita
kam, ampo to mã wa ha ajte? 4 Ỹhỹ, wa ite hajỹr itakam, quê ha ijõ pahhi
ikujate, wa ha nee hipêrcute me to new catêjê jũhkra kam ijàmcwỳr to
ipanare. Ne wa ha to hane, wa ha mam cute me ijõ pahhi to new catêjê to
impeaj ne, mãr quê cute ijàpên xà pê icator jirô pê, ihtỳjme hũrkwa kam
me ijuwahi. Ne me taa me itehcajpa” hane.
5 — Ne cute me hõ pahhi to new catêjê cunea na hàhwỳr. Mã cute me
cuprõn, mã cute ahpỹanre na mehcukij par. Ne cute mam ita cukij ne
cumã: “Jũ mã ca ate ijõ pahhi to new ton?” hane.
6 — Mã cumã: “Hàhcujro xà cacô incjên xà te xẽjto wa ite to new” hane.
Mã cumã: “Ihnãm ate new na gõ kàhhôc ita he, to jỹ ne cute xĩncwẽnta
peaj na, ca ihhôc” hane.
7 — Ne cute ihnõ ita mã: “Ne ca, jũ mã ca ate newton?” hajỹr. Mã cumã:
“Arỳjhy incjên xà temir to wa ite to new” hane. Mã cumã: “Cute ôjtôxẽnta
peaj na ca ihhôc” hane. Ne cute me to new catêjê cunea to hajỹr partu.
8 — Mã hõ pahhi te ita par, ne cumã: “Ahêj xicakrô, ampeaj kam ate
amji jahkre pej” — hajỹr.
RUC JÕ KÀHHÔC 16
Ne Jeju te ihkôt me ipa catêjê mã:
— Ỹhỹ, ihhêj ne catyt kam me ipa nare catêjê atajê te ri, catyt kam me
ipa catêjê jirôa pê me amji jahkre pej. 9 Cwỳrjapê wa me amã: “Gapacta
ne amji to megakràj, ne gapacta ne catyt kam me ipanare catêjê to me
amji kwỳ nõ. Quê ha jũcaxuw amã ampo atajê cunea apê hamre, quêha
me gõ ikwỳ nõ catêjê ihtỳj me hũrkwa kam me ana amji to pôj” hane.
10 — Ỹhỹ, quê ha jũm hõtpê ampo kryjre atajê jamãr to impejti na, quê
ha hanea ne ampo catia jamãr to impeaj ne. Quê ha jũm apu ampo kryjre
ca ha pjê ita kam me gàhcukrêj to ame ahêj to me apa, quê ha nee jũm
me amã Pahpãm jàhcukrêj nõ jõr nare. 12 Na ca ha jũm jàhcukrêj to ate
ame ahêj to me apa na, ca ha nee me gàhcukrêj cwỳr nare.
13 — Ne jũ wỳr quê jũmjê hõ pahhi pijakrut jarkwa kôt me ipa. Ampo
na? Quê ha cumã hõpahhi pyxit nõ ata pit kĩn, quê ha cumãa apê. Ne ma
apu ihnõ ita caca, ne hicu ne cumã hikra. Ita jĩkjê na, ca ha Pahpãm mã
me apê, ne nee ate mehpore catia ne ipyr na, me amji cãmjĩ nare. Nãmri
ca ha ate ihpore ita topit mã me amji japackre na, quê ha cupê ihhêj rũm
me gõ pahhi, ca ha ihkôat me apa ne atỳj Pahpãm mã hikra — hajỹr.
Pê Jeju Parixêw catêjê mã ihpore cawpa
Mã Parixêw catêjê mã ihpore pit kĩn atajê te me ita par, na ri ame
Jeju xũn. 15 Mã Jeju me cumã:
— Ihhêj ne mehcunea cuna mã me apê me hũmre impejti, ne Pahpãm
mã ri quêt me ate amji kam me gapac xà cuneajahkre pej. Ỹhỹ, me hũmre
mã pjê kam ampo pej ne cati na prãm atajê ri, Pahpãm mã ihkĩn nare, ne
ahna cupê ihkêanre.
16 — Pê Jowãw te me cumrãr catê cator xà wỳr, ihtỳj ajco me Mojxe
xwỳ jõ kàhhôc kampa, ne me Pahpãm jarkwa na ihcakôc catêjê kampa,
ne ajco ihkôat ameipa. Ata japu na, wamehcunea mã Pahpãm pê pjê jõ
Pahhiti na harẽn to mõ, ne ahpỹanre na Pahpãm himpej xà mã mencjêj
prãmte ame amji mã carôt. 17 Xà quê ha pijamã jũ caxuw côjkwa mepjê
hamre? He quê ha ihtỳj jũ caxuw hamre, ne Pahpãm jarkwa nare, quê ha
quêt jũ caxuw hamre nare. Quê ha nee Mojxe xwỳ jõ kàhhôc kamhàhhôc
kryjre hikwa itajê nõ ipictor nare.
18 — Ne quê ha me hũmre nõ apu hĩxi caca ne cumã hikra, ne ma tẽ
ne ajteare mã cahãjnõ me hikwa na, quê ha cupê hũmre inxyre ata, ne
ihkêanre ne. Quê ha cupê hũmrenõa te cahãj mã hikran ata me hikwa
ata, ne hanea ne cuxà inxyre ne, ne ihkêanre ne.
Hakràjti me Raxaro pê hamreare nare ata jarẽn xà
pê hũmre nõ jakràj cati, ne ajco ihkà impej to pit mã ihkà, ne ajcoamcro
RUC JÕ KÀHHÔC 17 
cunea kam hõ impej pit kur to ipa, ne ajco amji kĩn catia ton to ipa. 20 Pê
hanea ne hũmre nõ pê hamreare ata japrỳRaxaro. Ne ihkà xêt, ne hĩ cunea
kam ahna cuhê. Pê Raxaro jũkjê atajê ajco hũmre jakràj cati ata wỳr me to
pra, ne hũrkwa jarkwa mã me cunõ. 21 Pê ajco curia harkwa mã hikwa. Por
hakràj catê ata jàpàn xà pê hõ pihur, mã cute to harte prãmte ajco hikwa.
Pê hanea ne rop ajco hỹrmã pra ne cumã cuhê atajê cũmtwỳ.
22 — Ne ty, pê me hĩ jarêt, pê Pahpãm mã imprar catêjê côjkwa pĩn,
mamempejti tyc atajê krĩ xà wỳr me caxwỳn to tẽ, ne me panquêtti
Aprãw xwỳ kjê kamme hỹr, pê huwahi ne to jỹ. Pê hanea ne hakràj catê
ata ty, pê me hĩ jarêt.
23 — Pê Raxaro kĩnte mehtyc kêanre atajê krĩ xà kam, cute me amji
pupun xà kêanre xà ata kamamji pupu. Ne irĩt, ne ihmat ri cute Aprãw
xwỳ pupun, ne cute hĩkjê rũm Raxaro xwỳ pupun. 24 Ne cumã caràr to:
“Quêtti Aprãw, icaprĩa ne! Imã Raxaro kujate, quê cô to hũhkrahhi inco
ne to ijarkwa jakry! Ampo na? He wa cuhy ita kamamji pupun xà kêanre
to amji pupu!” hane.
25 — Mã Aprãw cumã: “Itàmxwỳ, he pê ca cormã atĩr reria mã ajco quêt
amji mã ampo pejti cunea incwa ata to ca amji japackrea ne. Pê Raxaro
ajcoakĩnte girôa pê amji mã ihkên pit cwa. Ne ita caxuw ri quêt imã
caprĩ, mã apu hakry ne ampo ita cunea to amji mã amji kĩn. Ca ihkĩnte,
ita caxuw amji pupu he. 26 Ne xwỳjê mã, me pahcote na pjê catacti ita
kam, cu nee me pahnõ ajpẽn wỳr parêr nare” hane.
27 — Mã hakràj cati ita cumã: “Ỹhỹ, quêtti Aprãw, wa ha awỳ, ca kepê inxũ
jũrkwa wỳr Raxaro kujate. 28 Quê cormã curi me ikjêjê te xĩc ne me hàhhuc
atajê mã mehkên cawpa, mãr quê mehkên ton jicu, ne nee ikrĩ xà kêanre ita
wỳrmemprar, ne icuxà me amji pupun xàkêanre to hajỹr nare” hane.
29 — Mã Aprãw cumã: “Pom ramã me akjêjê mã Mojxejõ kàhhôc me,
cumã ita to hahkre, ne me hapackre ne me cumã ihcawpa. He me cumã
ihcawpa xà ita caxuaw ri ihkàhhôc atajê” hane.
30 — Mã cumã: “Hamreare quêtti, jũ wỳr quê ha ihkàhhôc itajê kampa.
Quê ha quêt jũm tyc ata hacpỹa mã ihtĩr, ne me hỹrmã cato, quê ha ihtỳj
me kampa, ne mehkên itajê jicu” hane.
31 — Mã Aprãw cumã: “Quê ha cute nee Mojxe jõ kàhhôc par nare, ne
hanea ne nee me Pahpãm jarkwa na ihcakôc catêjê jõ kàhhôc par nare
na, quê ha nee jũm hacpỹa mã jũm tĩr ata kam hapac nare” — hane. Hõ,
Jeju te Parixêw catêjê mã hũjarẽn to hajỹr.
Mehkên cunea jicu kôt harẽn xà
Ne Jeju te hipêr ihkôt me ipa catêjê mã:
— Ỹhỹ, ampeaj kam quê ha hõtpê mehkwỳ, Pahpãmcuna mã
mehkên xà kêanre to. Ne pỳj me xi, por cute me cumã mehkên to hahkre,
RUC JÕ KÀHHÔC 17
ne me cumã to mehhimpej atajê, quê ha ame amrãa to ame amrã. Ampo
na? He quê ha Pahpãm, por cute jũmjê kryjremã mehkêanre to hahkre
atajê, quê ha Pahpãm mehkên mã me cumẽ. Ne mehkên mã me hàr xà ata
ri ihkêanre. Quê rỳ mã mehkên kêanre ata xwỳjrea na memput na kẽn
pytĩa nõ mã hê, ne côxwa tua kam ahna me cumẽ, quê cô me hipej. 3 Co
he, me guphê! Quê ha atõ ampo to ato kên, ca ha intête cumã. Quê ha
ihkên ita jicu, ca ha cute ato kên ata to tojnõ, ne nee to amji japackre nare.
4 Quê ha atõ, amcro pyxit kam, ato kên to xet, ne awỳr pra ne amã: “Waha
ite ato kên ita jicu. Ne nee hipêr ato hajỹr nare. Ikam acryc nare” hane. Ca
ha atỳj cute ato kên ita to tojnõ, ne nee to amji japackre nare — hane.
(Pê Ruc Jeju jarẽn jicu. Pê Matew hõ kàhhôc kam Jeju jarẽn to hane he.)
Cute ampo kên tête jũm japackre xà
Ne Jeju te hanea ne ihkôt me ipa catêjê mã:
— Quê Pahpãm na mehkwỳ nõ acuna mã ihkên xà nõ to, ca ha ma
hỹrmã mõ, ne ahte ajpẽn na me ajkrut peaj ne cumã cute ato kên xà ata
16 — Quê apar nare, ca hacpỹa mã amji jaxà ne amji caxuw jũmjê to
ajkrut, nare, mencrê ne me haprô, ne ma hỹrmã me to mõ. Quê ha cute
ato kên xà na me hõmpun xà atajêa na me cumã harẽ. Nãmri pê mam
ramã Pahpãm jõ kàhhôc harẽn to hane he: “Quê jũm pyxit peaj mehcukij
catê wỳr tẽ, ne cumã jũm jarẽn to kên na, quê ha nee impar nare, nãmri
quê ha jũmjê incrê ne cute hõmpun xàa na ajpẽan kôt me harẽnna, quê
ha ihtỳj mekampa” hane. Quê ihhêaj to me akampa ne ihkên ton jicu, ca
ha hacpỹa mã me ajpẽn to impej.
17 — Quê ihhêaj to me akwỳ nõ ata me apar nare, ca ha Pahpãm na
mehkwỳ mã ihcunea naharẽn pa, mãr quê taa me acuxà cumã mehcakôc.
Quê ha nee Pahpãm na mehkwỳ par nare na, quê ha cupê mehcahkrit
pyràc, ne cupê Pahpãm jarkwajahkre kêt catêjê nõ, ne cupê Pahhiti
jarkwa jirô pê ihpỳpỳm catê. Ne cupê amjia kôt ipa to prãm catê, ne ihtỳj
ampo kêanre ton to ipa.
Me pahte ampo ton itajê cunea na, Pahpãm me pahto amji japackre
— Ỹhỹ, pom ate pjê kam ampo kên cahpêrhyr ita, haneane côjkwa
kam ate ihcahpêrhyr. Ne hanea ne ate pjê kam ampo pej to tojnõ ita,
hanea ne côjkwa kam ate to tojnõ.
19 — Ne hanea ne pjê kam cute ito amji mã mehhimpej atajê, quê ha
jũmjê ajkrutne ijaprỳa na, ajpẽan kôt me hàhwỳr na, quê ha côjkwa kam
RUC JÕ KÀHHÔC 17 
Inxũ Cati ihtỳj ampo na me hàhwỳr xà ata to me cumã. 20 Ne quê jũ ri
jũmjê incrêre cakrô, amji mã ijaprỳ to pôj xà ata kam, wa ha ramã ame
cahê na ipa — hajỹr.
Cu ha jũm te me pahto kên ata kam me pancryc jicu ita na
Mã Petrô Jeju na hàhtêp ne ihcukij ne cumã:
— Ijõ Pahhi, jũ mã wa ha? Xà wa ha ikjê te ito kên to xet xà ata na kam
icryc jicu, ne cute ito kên atajê na to tojnõ to xet? — hane.
— Jũ wỳr ca cute ato kên xà ata jahpan xà na, kam acryc jicu to xet
acryc jicu to tojnõ nare — hane.
Jũm te nee ihkwỳ nõ te to new ata to tojnõ nare jarẽn xà
Ne Jeju mehcunea mã ihkôt harẽn to:
— He côjkwa kam Pahpãm himpej xà te amji kam hapac xà pê ihhêj
rũm jũmjê te hõ pahhi mã me hàpên, ne cute ajpẽn mã me hõ newto
mehcakôc, ne ahna me ajpẽn par ata pyràac. 24 Ne mam cute ihpore
to, cute to new to mirjãw ata, pahhi ata wỳr cator. 25 Mã cumã hàpên
catê ata pê cute to new catihti ata caxuw ihporejamreare. Mã hamre,
hõ pahhi te jũm te to new atato ampo na hàhpan na me mẽn, hĩxi me
mehkra mea mã. Ne hanea ne hàhcukrêj cunea to hõ new ata caxuw
ihpore na me to hàhpan par na, cute me mẽn.
26 — Mã cumã hàpên catê ita hõ pahhi cuna mã ihkõn krã na hỹr, ne
cute ahna hàhwỳr ne cumã:
— “Ijõ pahhi, ito amji mã awjamã, wa ha itỳj amã ijàmjõr to imõr
ita kam ijàmjõr pa!” hane. 27 Mã hõ pahhi mã caprĩ xà, mã cute hõ new
catihti ata mea mã, ihcunea na to tojnõ.
28 — Mã ma cute hõ pahhi to new ata na tẽ. Ne cute jũm te ihpore hy te
xẽj peaj to, to new ata cajpar. Mã cute jũm ita jõkre riihcuhtom, ne apu to
ahcujrõ ne cumã:
— “Imã amgõ! Ampo to ate ito new ata jahpan xà na imã amgõ!” hajỹr.
29 — Mã jũm ita cuna mã ihkõn krã na hỹr, ne ahna hàhwỳr, ne cumã
— “Ito amji mã awjamã, wa ha itỳj amã ijàmjõr to imõr ita kam ijàmjõr
30 — Cakrô, mã nee ajte cute impar nare, ne ihkên mã mẽn. Ne cute me
hacjên xà kam haxàr, mãr quê curia ihcuhhê, ne ihcuhhê xà ata to cumã
31 — Mã hamre, me hàpên catêjê na mehkwỳ nõ, cute ihkên ton ita na
hõmpun, ne apu kam incryac to incryc, ne ma hõ pahhi te to tojnõ ata
wỳr tẽ, ne cutecumã harẽn par.
RUC JÕ KÀHHÔC 17
— Mã pahhi te hipêr cumã hàpên catê ata na hàhwỳr ne cumã
ata na ato tojnõ, ca ma tẽ. 33 Ne nee ate amji cuxà akwỳ nõ ata caprĩ, ne
to tojnõ nare icuxà, pom wa iteacaprĩ ne amã hikran, ca ma tẽ ita? Ampo
na mã ate icuxà to hajỹr nare?” hane. 34 Ne hõ pahhi ita apu kam incryac
to incryc, ne ma me hacjên xà wỳr cute cumã hàpêncatê ata kujahêc,
mã cute me haxàr. Na quê ha curia ihcuhhê, ne amji pupun to kêanre to
ihcuhhê, ne xacute ampo to hõ pahhi to new atajê cunea jahpan xà na
hàmjõr pa, necormã amji caprã — hajỹr.
35 Ne Jeju te me cumã hũjarẽn jicu xàa kam me cumã:
— Ca ha cute me ato new catêjê me, cute me ato kên catêjê atajê to
tojnõ ne me hicu nare na, quê ha côjkwa kam Inxũ Cati me acuxà nee ate
me to kên atajê to tojnõ ne hicu nare — hajỹr.
Pur jõ pahhi me cumã hàpên catêjê jarẽn xà
Mã Jeju te hipêr me cumã hũjarẽn ne me cumã:
— Côjkwa kam Pahpãm himpej xà te amji kam hapac xà pê ihhêj rũm
pĩxô krô kre catêjê jõ pahhi pyràac. Ne ma hãn ne iràràtia na, cumã me
hàpên catêjê japên to pra, cute mehkwỳ cajpar, ne hàpên xà na me ajpẽn
par prãmte. 2 Ne pê pjê ata kam, pê amcro pyxit to me hàpên jahpan xà
na ihpore hypyxit to ajco me amji mã amgõ. Na ri mehkôat amcro pyxit
to me hàpên to pyt jahpan xà na ihpore ihhypyxit to me cumã hàmjõr xà
na cute me ajpẽn par. Ne ma cute me hàpên xàwỳr mehkujahêc, mã me
3 — Mã ramã ahna pyt jàpir, mã ma krĩ cape na hipêr cumã me hàpên
catêjê japênto tẽ. Ne curi cute me hũmre kwỳ te nee ampo to mehàpên
nare, ne cama ame ipa atajê kwỳ pupun. 4 Mã me cumã: “Ca ha me hanea
ne me imã ijõ pĩxô to apê, wa ha ate me gàpên xàatajê jahpan xà na catyt
kam me amã amgõ” hane. 5 Mã ma me mõ.
— Mã ramã pyt me pahkrã jimoc kam hỹr xàa kam, cutehipêr itajê
to hajỹar, ne cute me haprôr, cumãme hàpên xà caxuw. Ne ramã pyt
pec to mõ, mã cute hipêr itajê to hajỹar. 6 Ne ramã pyt xàr xàa wỳr, mã
ma hacpỹ mã curi cute me cumã hàpên catêjê japrôr xà wỳr amji jaxàr.
“Ampo na mã ita kam ampo to me gàpên nare kam, me ana pyt?” hajỹr.
7 — Mã me cumã: “Ampo na? He nee jũm te me imã me ijàpên xà nõ
jarẽn nare na ri” hajỹr. Mã pĩxô na pur jõ pahhi te mempar ne me cumã:
“Ca ha hanea ne imã me apê” hajỹr.
RUC JÕ KÀHHÔC 17 
— Mã pyt xàr xàa kam, mã pĩxô na pur jõ pahhi te cumã me hàpên catêjê
jõ pahhi na hàhwỳr ne cumã: “Me hàpên catêjê mã akij, ne me cumã gàmjõr
pa. Ne ca ha hapua na ite me haprôr atajê mã mam gàmjõr kam tẽ, ne hapua
na ite mam me haprôr itajê mã amgõ” hajỹr. Mã harkwa kôt cute ton.
9 — Mã ramã pytre kam, me hàpên kam cute me to ihtẽm catêjê atajê
teahpỹanre na ihpore ihhy pyxit ne mencwỳr par. 10 Mã iràràtia na cute
me hàpên kam ihtẽm catêjê atajê, ihtỳj me hirôa pê me hàmcwỳr na me
amji cãmjĩ cakrô, mã cute me cumã ihporeihhy to ihcahkũm atajêa jõr.
11 Mã cute amencwỳr, ne me hõ pahhi na mehcakôc kam mehtẽm. 12 Ne
me cumã: “Pỳhàpà! Pom hapua na me hũmre jàpên kênre itajê jàmcwỳr
xà me, me ijàmcwỳr xà ita pipẽan ajte? Wa iràràtia na ite me ijàpênkam
itẽm. Ne amcro mã me ijũcanãar kam, ite me ijàpên to pyt cakrô, mã ajte
me ijàmcwỳr xà itajê pipẽan!” hajỹr.
13 — Mã pĩxô na pur jõ pahhi te me cumã harkwa to: “Me ikwỳ nõ catêjê
me ikampa, wa nee ite to ihnõ cupan nare. Mãr cu pahte ihpore hy pyxit
peaj na ate me gàpên to pyt na, pahte me ajpẽn par ta? 14 Me gõ pore incwa,
ne ma me gũrkwa wỳr me to pra. Wa mam ite hũmre mã ijõ pore to ijàmjõr
to prãm ata to, wa ite hapua nahũmre itajê mã ijàmjõr, ne me ato ipipẽn
partu. 15 Xà wa ha nee ajkĩ ite ijõ pore to ijàmjõr na prãm ata to ijàmjõr
nare? Xà ca ite me to impejtixà ita jũ na, ca ame kam acryc?” — hajỹr.
16 Ne Jeju te harẽn jicu xà kam me cumã:
— Quê ha jũ caxuw Pahpãm pê pĩxô na pur jõ pahhi ata pyràac. Ne
mehkryjre me, me cati to ajpẽan. Ne hapua na me ipa itajê me, mam me
ipacatêjê to ajpẽan — hajỹr.
Cu ha pahtỳj Jeju to amji mã me pahhimpej to prãm
Mã ihkôt me ipa catêjê te ita na me Jeju kam hapac, cwỳrjapê ri cute
ahna me hàhwỳr to:
— Ỹhỹ, me ijõ Pahhi. Wa me hirôa pê amji mã me atoihimpej na me
itehcajpa — hajỹr.
6 Mã me cumã:
— Ca nee cormã ito amji mã me ahimpej nare. Kepê ca ito amji mã me
ahimpej kryjre to hanea, pom quê ampo hy kryjre ita he, ne atỳjampo pĩ
pàr catia xa ita mã garkwa ta, necumã: “Garê mea mã amji capa, ne ma
côxwa kam amji kre” hane. Quê ha pĩ pàr ita ihtỳj me akampa, ne me
akam hapac to kênre nare, ne ma côxwa kam amji kre — hane.
Cama me cumã hàpên catê jàpên jarẽn xà
Ne hipêr me cumã:
RUC JÕ KÀHHÔC 17
— Quê jũm cama me anõ mã hàpên catê na ipa, ne amã pur kam apê, ne
amãcarà cahàcre hôhti jamã, ne pyt xàr xàa wỳr pur pĩn amji jaxà, ca ha
ajkĩ cumã: “Hamre, ate gàpên xà jicu ita kam gapacta ne gàpànxà na jỹ ne
apà” hane? 8 Jũ wỳr ca ha cumã hane. Ca ha ajteare mã cumã garkwa to:
“Hamre, ita caxuw ca ha akà pro xà to amjipro, ne imã ijõ nõ to, ne imã
agõ, waha apà ne ikõ, jirô pê mã ca ha gapacta ne apà” hane. 9 Nare ca ha
ajkĩ amã hàpên catê ata mã: “Caate ipar pejti, ne ateitehcajpar to catia,
cwỳrjapê ri apyrên ijakry” hane? Jũ wỳr ca ha cumã garkwa to hane.
10 — Mẽr hõhõ, he me apê hàpên catê nõ ata pyràac. Na ca ha ate me,
pom ite ampo cunea na me amẽn itajêton na, ca ha me amji jarẽnto hane
he: “Me ipê meamã me ijàpên catêjê kêanre, wa me ite, por ampo na ate
me imẽn ata to pit mã me ijàpên, ne neegarkwa jirô pê, amjia kôt hipêr me
ijàpên nare” — hane. Hõ, Jeju te ihkôt me ipa catêjê mã to hahkre to hajỹr.
Pê Jeju mehkà xêt te tej caprã
Pê ma Jeju Krĩpinkrên wỳr mõ, ne Krĩrĩtpejme Hĩpôjajo jõ pjê te ajpẽn
catêjê me tej nehỹrmã me pra. Ne ampỳa mã me ahtwỳ ne me xa. 13 Ne
ame caràr, ne mecaràar kam me Jeju na hàhwỳr to:
— Pahhi pê Jeju! Me icaprĩa ne! — hane.
14 Mã Jeju te me hõmpun, ne me cumã:
— Amũ me pra, ne Pahpãm mã mehcajrẽn catêjê wỳr me axà, quê me
gaxàjre ata jakàn pê ameapupu, ne ame akôpĩr to impej, ne ame gakrô —
hajỹr. Mã me hỹrmã memprar kwỳa kam, mã ramã mehcunea impej to
15 Mã mehkà xêtti atajê nõ te ramã caprãr na amji cajpẽr, ne amji kà
pupun, ne Jeju wỳr amji jaxàr pyrentu, ne kỳj cati pêa mã caprãr pyrên
hakryti na, côjkwa kam Pahpãm to hàmnãn to mõ. Ne jũm ata pê nee
Juta catêjê nõ nare, ne cupê Krĩrĩtpej jõpjê catêjê nõ. 16 Ne Jeju wỳr cator,
ne cuna mã hõ pôrpo ne nõ, ne cumã:
— Ỹhỹ, ikrã tũm ampeaj kam apej, ne ateicaprãr xà ita pyrên ampeaj
kam ijakry — hane.
17 Mã Jeju te ihcukij ne cumã:
— Pỳhàpà, jõ ri mã me akwỳ cahhur? Xà nee ite me acunea caprãr
narena mã apyxit peaj te amji jaxàr? Jõ ri mã me akwỳ kwỳ te me nowi
atajê? 18 Ampo na mã apê mehcahkrit pê nee Juta catêjê nõ nare ita te pit
mã amji jaxàr, ne Pahpãmmã hũrên gakry na amji jarẽn to mõ? 19 To xa
ne mõ. Ca ito amji mã ahimpej, cwỳrjapêri ramã acaprãr pejtu — hajỹr,
Pahpãm te pjê to ihhimpej kôt harẽn xà
Mã amcro nõ na Parixêw catêjê nõ te Jeju cukij, ne cumã:
RUC JÕ KÀHHÔC 17 
— Jũ caxuw mõrmõ quê ha Pahpãm pjêcunea to ihhimpej kam tẽ? —
hajỹr. Mã Jeju cumã:
— Quê ha ihtỳj Pahpãm cato, cute pjê ita to ihhimpej xà caxuw. He jũ
wỳr ca ha ampo pupu, ne ihkôt amcro nõ na cator xà atajahkre pej. 21 Quê
ha ihprõt pê cato. Cwỳrjapê jũ wỳr quê ha jũm amã harẽn to: “Hõmpu
he, pjê ita to ri Pahpãm himpej xà” hane. Nare, quê ha amã: “Hõmpu
acaxwãm pê, meanõ mã, cute amji kam hapac xà to ihhimpej — hane.
Jeju te amji jaxàr xà kôt harẽn xà
Mã cute mehkôt me ipa catêjê mã:
— Quê ha jũ caxuw ipê me Ahàkà jõamcro kam ahtwỳ, ca ha amcro
atajê pupunprãm cakrô, nee hõmpun nare. 23 Quê ha mehkwỳ me amã:
“Ita ri ca Pahpãm pupu he” nare quê ha me amã: “Ihmut ri ca hõmpu
he” hajỹr cakrô, quê ha nee cator xà hajỹr nare. Cwỳrjapê ca ha nee me
harkwa kôt apu hapên to apa nare. 24 Quê ha ipê me Ahàkà jõ amcro
ihprõt pê cato. Quê ha me icator xà pê ihhêj rũm pahhàjê cuxê pyràac.
Pom pahhàjê cuxê ne côjkwa cunea cujroita na, quê ha icator xà hane.
25 Ne icator xà ita wỳr, quê ha xa me amji pupunxà kêanre to me amji
pupu, ne ame icurê.
26 — Ne por pê me panquêtti Nowe xwỳ jõ amcroajco hapôj ata na, quê
ha me ijõ amcro hane. 27 Ne por ihtỳj ajco mehcunea me apà ne me ikõ to
me ipa. Ne nee amji na me ampo cãmjĩ nare kam, mehũmre me pyjê ajco
me hikwa tuw to mõr ata kam, pê ahnaaNowe xwỳ te pàr kreti mã hàr jõ
amcro kam ahtwỳ. Ne me hàr jirô pê, pê cô cati cato, ne mehkwỳ jipej tu.
28 — Ne menquêtti Ro xwỳ jõ amcro ata kam pê me hanea. Ne nee amji
na me ampo cãmjĩ nare kam mehcunea ajcome apà, ne ajco me ikõ, ne
ajco ame ampo jũhkàr to me ipa, ne ajco ihpore to ampo na me hàhpan
to me ipa, ne ajco pur kam ame ampo hy kre to me ipa, neajco amji mã
me ikre pyxwỳr to me ipa. 29 Ata jõ amcro kam, pê Ro xwỳ Krĩhpôc jõ krĩ
pê cato, pê ihprõt pê kẽn te cuhy côjkwa pĩn ihpỳm, ne krĩ me, mehkwỳ
cunea to caxàr tu.
30 — Hõ, quê ha me Ahàkà cator xà jõ amcroa kam ahtwỳ, quê ha
hanea. 31 Ne amcro ata kam, ca ha me anõ ikre jõ mã ahtyc mãapu mõ,
ne ma atẽm pyrentu, ne nee ampo pyr prãmte gũrkwa mã axàr nare. Ne
me anõ pur kam apu apê, ne nee hacpỹ ne gũrkwa wỳr atẽm nare. 32 Co
he, Ro xwỳ prõ tehacpỹ mã Krĩhpôc jõ krĩ wỳr ihtẽm prãm, cwỳrjapê ri
jũm apu ihtĩr prãm, ne ihtỳj amji to acto. Ne jũm te amji to ipictor prãm
ata, quê ha Pahpãm cahê na ihtĩr rohnỳtti mã.
34 — Ne caxwa ata kam, quê ha me hũmre ajkrut ne menõ, me hikwa xà
kam, quê hapyxit ne me haprô, quê ha pyxit ne ahtwỳ. 35 Quê ha me cahãj
RUC JÕ KÀHHÔC 17
me ajkrut ne ame arỳjhy twỳ, quê ha me pyxit ne me haprô, quê ha pyxit
ne ahtwỳ. 36 Ne me hũmre ajkrut ne pur kam ame apê, quê ha me pyxit ne
me haprô, quê ha pyxit ne ahtwỳ — hane.
37 Mã ihkôt me ipa catêjê te mehcukij, ne me cumã:
— Jeju, jõ ri quê ha ita hane? — hajỹr. Mã Jeju me cumã:
— He me apê xônti pyràc, ne nee cormã ne ate me hahkre pej xà nare
cakrô, quê ha jũ ri cumã ampo ty, quê ha ihtỳj ahna cuprõ — hane.
Mehcukij catê te cahãj tehcajpar prãm nare jarẽn xà
Quê hãn ne hõtpê Pahpãmmã mehcakôc, ne nee quê jũ caxuw
intête meamji hi kwĩn nare, prãmte ri Jeju te me cumã hũjarẽn
xà ita jarẽn. Hõ, cute harẽn to hajỹr he:
2 — Ỹhỹ, pê hũmre nõ ata pêmehcukij catê, ne cupê me hõ pahhi. Ne
nee ajco amji mã Pahpãm cupa, ne harkwa kôt ipa nare. Ne hanea ne nee
cumã jũm cupa nare, ne krĩ nõ ita kam ihkrĩ. 3 Pê hanea ne krĩ ata kam
jũm cahãj pêimpjên ty ata ihkrĩ. Ne ahte ajco apu ipa. Ne ajco mehcukij
catê wỳr pra ne cumã: “Itehcajpa, ne icurê xwỳn ata na ahcukij, ne cumã
garkwata, quê hacpỹa ne imã ampo pê itekjêa atajê gõ” hane.
4 — Pê amcro jàhtôa kam ma mehcukij catê ita apucahãj ita tehcajpar
caca. Pê ajco mãnea mã cahãj ata amji caxuw ihcukij to ipa. Mã jũ ita
caxuw cute amji mã: “He nee imãPahpãm cupa nare, ne nee imã jũm
cupa nare cakrô, wa ha itỳj cahãj ita tehcajpa. 5 Ampo na? Cahãj ita cama
apu icahpêrkàr to ipa, cwỳrjapê wa ha ahcukij nehũtà. Nãmri wa ha ite
to hajỹr nare na, quê ha ihtỳj ito hamre” — hajỹr.
6 Ne Jeju ihkôt me ipa catêjê mã:
7 He Pahpãm pê nee mehcukij catê kêanre ata pyràc nare. Ne quêt ihtỳj
mehkwỳ, caxwa me, amcro kam amjitehcajpar xà caxuw ame cumã caràr
to me ipa atajê tehcajpa ne me hũtà. Xà quê ha ajkĩ cute mehtehcajparxà
ita wỳr apu ihkên? Quê nare! 8 Ampeaj kam wa me amã awjarẽ, Pahpãm
quê ha ihtỳj mehkwỳa pytà, ne mehtehcajpa, mehcukij ne me to ipicokjêr
xà jõ amcro kam, ne hũjarêan kam to.
— Ne quê hapijamã pjê kam jũm ipê me Ahàkà cator xà ata jõ amcro
kam, amji mã ito ihhimpej? — hane.
Me hũmre pijakrut Pahpãm mã mehcakôc jarẽn xà
Ne pê me hũmre kwỳ atajê mehkwỳ jirôa pê mempej na me amji to
hane. Cwỳrjapê ri Jeju te me cumãhũjarẽn xà ita to hũjarẽn to hajỹr he:
10 — Ỹhỹ, me hũmre pijakrut ne ma Pahpãm to me amji kam hapac xà
jũrkwa wỳr me tẽ, cumã mehcakôc prãmte. Ne ihnõ ata pê ri Parixêw
catêjê nõ, ne ihnõ ita pê ri pjê jõ pahhi jarkwa kôt mehũhkra kam
hàmcwỳr catê.
RUC JÕ KÀHHÔC 18 
— Mã Parixêw catêjê nõ ita xa, ne hirãa pê Pahpãm mã ihcakôc, ne
ampo pyrên hakry na cumã amji jarẽn to: “Ỹhỹ, me ijõ Inxũ, nee mã ipê
ijàhkĩj xicatê nare, ne nee ipê me cumã ihêj xi catênare, ne nee wa apu,
por me ikwỳ amji pê mehprõ caxun to ipa atajê cuxà me cupê mehprõ
caxun to ipa nare, wa nee hajỹr nare. Nee mã ipê pjê jõ pahhi jarkwa na
mehũhkra kam hàmcwỳr catê xa ata pyràc nare pyrên ijakry. 12 Wa ijõtpê
ipijacri impejti to ipa, ne amcrote xet ita kam, amcro pijakrutita kam, wa
nee ampo kur to ipa nare. Ne wa hanea ne ampo cunea to itekjê atajê,
quê ha imã ihkrã tejwa ha ijõtpê to ajcrà, ne hãn ne pyxit ne gũrkwa
mãhacjê. Cwỳrjapê ca ha ito impejti ne” hane. Hõ, cute Pahpãm mã
ihcakôc xà to hajỹr.
13 — Mã me hũhkra kam hàmcwỳr catê ita ihpahàmte, ihkĩnte ampỳa
mã xa, ne nee kàj mã, côjkwa wỳr, ihkuc to irĩt nare. Necama apu
ihcakôc ne cumã: “Ijõ Inxũ, he ipê ikên ton catê, icaprĩa ne” — hane.
14 Mã Jeju me cumã:
— Ampeaj kam wa me amã awjarẽ. Pom hũmre te Pahpãm mã
ihkêanre na amji jarẽn ita ri, cuna mã cumã impej, ne nee ihkên nare. Ne
ma quêt impej pêa mã, cuteamji jaxàr ikre wỳr. Mã ihkĩnteParixêw catêjê
nõ ata ri Pahpãm mãa ihkêanre, na ri nee impej nare.
— Ỹhỹ, quê ha jũm apu amji to cati prãm to ipa, quê ha ihtỳj Pahpãm
toincri. Ne jũm amji to incrire prãm to ipa ata, quê ha ihtỳj Pahpãm to
(Pê Ruc harẽn jicu. Pê Macô hõ kàhhôc kam Jeju jarẽn to hane he.)
Pê Jeju curê xwỳn catêjê ihkên mã me mẽn prãmte hipêr ihcukij
Mã ma Parixêw catêjê kwỳ Jeju wỳr me mõ, cute ampo na mehcukij
prãmte. Ne nee mã cute me ampo jahkre pej prãmte hỹrmã me mõr
nare, ne cute me Jejute ihcakôc xà nõ to ihcupan na me ton to prãmte ri,
hỹrmã me mõ. Ne hỹrmã me cator, ne me cumã:
— Xà cu ha ajkĩ Mojxe xwỳ teme pajapackre xà ata kôt, pahtỳj me
pahprõmã me hikra? — hane.
3 Mã Jeju te mehcukij to:
— Jũ mã pê Mojxe ita na ihhôc to? — hajỹr.
4 Mã me cumã:
— Pê Mojxe me pamã to hahkre to hane he: “Ca ha aprõ mã hikran
prãm, ne ate cumã hikran xà na cumã ihkàhhôc to, ne cumã agõ, ne atỳj
jũkam ihkujate” — hane.
RUC JÕ KÀHHÔC 18
Mã Jeju me cumã:
— He me akrã tỳj, ne me gũpar nare kam pê Mojxe me gapackre xà ita
to hane. 6-8 Ne rỳ pêa mã, mam Pahpãm te pjê ton xà ata kam, pê mam
hũmre to ne ihkôt cahãj to, ne ajteare mãquêt harẽn to hane he: “Quê ha
ita caxuw me hũmre menxyrxwỳ me, me hũmjê jicu, ne me hikwa tuw,
ne ma mehprõ wỳr me rê, ne mehprõme, me ajcaxê, ne ajpẽn kam me
ipijakrut nare, ne ajpẽn kam me pyxit peaj. 9 Cwỳrjapê quê nee Pahpãm
te ajkam me to cuprõn ne me to pyxit peaj ata to, hipêr ajpẽn pê me
ipicapôn xà nare — hane.
10 Ne Jeju te me cumãhũjarẽn to hajỹr jirô pê mã, ma hacpỹ mã ikre
wỳr, ihkôt me ipa catêjê me, me mõ. Ne ikre mã me hàr, mã ihkôt me ipa
catêjê te me hahkre pej prãmte ahna mehcukij. 11 Mã Jeju me cumã:
— Ỹhỹ, quê ha jũm xũmre hĩxi mã hikra, ne ajteare mã cahãj nõ me
hikwa na, quê ha ramã hĩxi ata cuna mã ihkên xà ton ata kôt, Pahpãm
mã cupê cute amji kam hapac xà kam inxyre kêanre atajê ton catê.
12 Nare quê ha jũm cahãj te impjên mã hikran, ne ajteare mã jũm xũmre
me hikwa na, quê ha ramã impjên ata cuna mã ihkên xà ton ata pê
Pahpãm mãa, cupê cute amji kam hapac xà kam inxyrekêanre atajê ton
Pê Tijac me Jowãw me amji to cati prãmte amji mã Jeju na ahwỳ
Jirô pê mã ri Tijac me Jowãw pê Xeptew kra atajê mehkwỳ pêampỳa
mã, ahte Jeju wỳr me hàhtêp, ne me cumã:
— Me ijõ Pahhi, ate amji kam gapac xà na, ite me ana ijàhwỳr xà
kampa, ne nee me ipê jũ mãn nare ajco — hane.
36 Mã Jeju me cumã:
— Ampo to wa ha me amã? — hane.
37 Mã me cumã:
— Ca ha amcro nõ na ate pjê cunea to ahimpej xà caxuw gỹr xà
catia carôt tỳjti ata kam jỹ, ne ca ha pijamã amji na me inõ jamã, wa
ha me inõ acahê na awpôc rũm jỹ, ne me inõ awke rũm jỹ, ne acahê na
meihimpej! — hane.
38 Mã Jeju me cumã:
— Pom ca ate ampo na me gàhwỳr xà ita, caate nee me hahkre pej nare
kam, atỳj ahna me iwỳr. Xà ca ha ajkĩ atỳj icuxà me ikên xà itajê mã me
awcanã? Ỹhỹ, wa ha ihimpej xwỳjrea na itỳj amji pupun xà kêanre to
amji pupu. Ne por ite amji pupun xà kêanre ata pê ihhêj rũm ite ampo
RUC JÕ KÀHHÔC 18 
— Wa ha itỳj me awcanã — hane. Mã Jeju me cumã:
— Ampeaj kam ca ha atỳj icuxà me amji pupun xà kêanre to me amji
pupu. 40 He wa nee pa me amã jũ mãn nare, nãmri ramã Pahpãm te
amji mã icahê na mehkrĩ ne mehhimpej catêjê atajê capi, ne por cute
amji mã jũmjê capiatajê mã quê ha ihkrĩ xà itajê jahkre, quê ha kam
mehkrĩ — hane.
41 Mã ihkôt me ipa catêjê kwỳ te me ita par, ne ame Tijac me Jowãw
kam mencryac to amencryc. 42 Mã Jeju te amji wỳr mehcunea to cuprõn
— He me amã pjê ita kam krĩxàre jõ pahhi catêjê te kypê mehkwỳ to
ihhimpej nare na, me hahkre pej. 43 Na wa ha intête me amã, mãr quê
nee jũ caxuw me akam ampo itajê nõ hajỹr nare. Nãmri quê ha me anõ
mã amji to acati to prãm na, ca ha me akwỳ cunea mã gàpên to apa. 44 Ne
por quê ha mam jũmjê mã amji to prãm atajê, quê ha nee pahhiti na me
amji to prãm nare, ne quêt amji to cama mehcunea mã hàpên catêjê.
45 — He nee jũm xũmre te ito impejti xà caxuw wa ajpên pjê ita wỳr, ipê
me Ahàkà cati te me hũmre na amji ton, ne iwrỳc nare. Ne quêt ite me
atehcajpar prãmte wa ite amji to me akritxwỳ, ne me gaxà kam ityc xà
caxuw, wa icator, mãr wa me hàhtôa ne me hũtà ne me to impej — hajỹr.
(Pê Macô harẽn jicu. Pê Ruc hacpỹa mã hõ kàhhôc kam Jeju jarẽn kam to
Jeju me, me ahkrare
Mã krĩ ata kam mehkwỳ te me ahkrare kwỳjapỳn, ne ma Jeju wỳr me
to pra, cute me ahnahũ nõr, ne Hũm mã mehcajrẽn prãmte. Mã ihkôt me
ipacatêjê te ahna me hõmpun, ne ame kam mencryc, ne ma intête ame
huwahi. 16 Mã quêt Jeju te amji wỳr me ahkrare nahàhwỳr, ne ihkôt me
ipa catêjê mã harkwa to:
— Quêt taa me ahkrare itajê ajpên iwỳr me mõ, amehcahpêrkàrnare.
Quê ha jũmjê itajê pê me ahkrare itajê pyràac, ne ihtỳj jũmjê itajê
Pahpãm himpej xà mã me axà. 17 Ita to me amji japackrea ne, quê ha
ahna me amji caxàr he, ita na quêha ihtỳj jũ caxuw Pahpãm krac ri me
Pê pahhi jakràjti nõ ata Jeju cukij
Mã Juta catêjê nõ pê pahhi cator, necute Jeju cukij, ne cumã:
— Me imã ampo to hahkre catê, pom quêt apejti ita, jũ mã wa ha ne
ityc jirô pê me Pahpãm jõ krĩkam apu ipa to? — hajỹr.
19 Mã Jeju cumã:
RUC JÕ KÀHHÔC 18
— Ampo na mã ca apu ipej na ijarẽ? Ampo na? Neeme pahnõ impej
nare. Me Pahpãm pyxit peaj ri ne impeaj to impej. 20 Pom ramã ate me
Pahpãm jarkwa jahkre pej ita, pê me pamã harkwa to hane he: “Nee ame
cupê mehprõ caxun nare, ne nee amehcuran nare, ne nee apugàhkĩj nare,
ne nee apu ahêj xi jarẽn nare, ne atỳj me apãmjê me, meaxyrxwỳ jarkwa
to me amji japackre to me apa” — hane.
21 Mã hũmre ita cumã:
— Ỹhỹ, icrire naa mã, wa Pahpãm jarkwa kôt amji to ihimpej to
22 Mã Jeju te ita na impar ne cumã:
— Ỹhỹ, ca ha cormã ampo pyxit peaj ata to. Ca ha amũ tẽ, ne amji pê
ampo cuneato ihpore na ahpa, ne me cupê hamreare atajê mã ihpore
cunea jõr pa. Ca ha ate ampo itajê to hajỹr na, wa ha côjkwa kam ate
amji pê ampo jõr atajêjirôa pê amã ampo pej pit gõ. Ỹhỹ, ca ha ate hajỹr
ne ampo itajê to amji caprãr na, ca haajpên tẽ, ne atỳj amji to ikôt apa
catê na — hajỹr.
23 Mã hũmre ita te ita na impar, ne cumãamji kĩn nare, ne ihpeacre.
Ampo na? Cupê hakràj cati na pê cumã hàhcukrêj atajê japê. 24 Mã Jeju te
cumã amji kĩn nare na hõmpun, ne ihkôt me ipa catêjê mã:
— Hamreare, jũ wỳr quê jũm jakràj cati ihtỳj Pahpãmte ihhimpej xà
ata mã axà. 25 Ampeaj kam, quê ha nee jũm jakràj cati nõ Pahpãm te
ihhimpej xà ata mã hàr nare to hane, pom quê neecawrô cahàc kô jarôti
nõ aguj te kre nacator xà nare he — hajỹr.
— Mẽr, jũ mã quê ha me, ne jũm amji pytà, ne cumã axà? — hane.
27 — Jũ wỳr quê me hũmre nõ ampo itajê nõto. Ne quêt me Pahpãm mã
ri ihtỳj ampoitajê cunea ton jahkre pej — hane.
28 Mã Petrô cumã:
— Me ipupu he, wa ite me ijũrkwa jicu, ne me apynãr — hane.
29-30 Mã Jeju cumã:
— Ỹhỹ, ampeaj kam wa ha me amã awjarẽ, quê ha jũm tePahpãm
himpej xà ata cwỳrjapê hũrkwa jicu, ne ihprõ rer, ne mehkjêjê rer, ne me
hũmjê rer, ne menxyrxwỳ rer, ne mehkra rer na, quê ha pjê ita kam ampo
itajê jirôa pêcucwa, ne ihtyc jirô pê mã Pahpãmcahê na ipa, ne ihtĩr
rohnỳtti mã — hane.
Pê Jeju hipêr ihtyc me hacpỹa mã ihtĩr xà jarẽ
Mã ma Jeju te me hàhtôa atajê intête ihkôt me ipa catêjê te tôxi atajê
japrôr ne me to mõ, ne me cumã:
— Me ikampa! Cu ha ma Krĩpinkrên wỳr me mõ, por pê rỳ pêa mã
Pahpãm jarkwa to ihcakôc catêjêahna ihhôc ata wỳr, ne curia quê ha
ame ipê Ahàkà to kên. 32-33 Quê ha Roman catêjê jũhkra mã me haxà,
RUC JÕ KÀHHÔC 19 
quê ha ame cumã, ne ame hũn, ne ame kam harcô rẽ, ne amehcahhy,
jirô pê mã quê ha mehcura. Quêha ahna amcro incrê, quê ha hacpỹa mã
ihtĩr — hajỹr.
34 Mã ihkôt me ipa catêjê te me ita par pejnare, ne nee cute me Jeju
jũjarẽn xà ata jahkre pej pejnare. Ne cute me hahkre pej xà ita me cupê
Pê Jeju into tũm nõ caprã
Pê Jeju Krĩcuxwati na hàhtêp to mõ, pê hũmreinto tũm nõ pry jahkà
kam jỹ, ne ajco me ahna ahwỳ. 36 Ne cute cahê na amji to me mõr na
mempar, ne cute mehcukij, ne me cumã:
— Ampo mã? — hajỹr.
37 Mã me cumã:
38 Mã into tũm ita jũpar, ne cute caràr kam ihtẽm, ne Jeju mã:
— Jeju! Apê pahhi Tawi xwỳ tàmxwỳ ita, icaprĩa ne! — hajỹr.
39 Mã mam me mõ itajê cama ame kam incryc, ne amecumã:
— Kêt! Ne aracri jỹ! — hane. Mã hipêr cute caràr to:
— Pahhi Tawi xwỳ tàmxwỳ ita, icaprĩa ne! — hajỹr.
40 Mã Jeju te impar ne hàhhuc, ne cute cumã hàkjêr na me mẽn. Mã
ajpên into tũm ata to me mõ, ne Jeju na me to hàhtêp. Mã cute ihcukij ne
41 — Ampo na ca prãm? Ampo to wa amã? — hajỹr. Mã cumã:
— Ỹhỹ, Jeju, wa hacpỹa mã irĩt prãm — hane.
42 Mã Jeju cumã:
— Rĩt! Ramã acaprãr. Ate ito amji mã ahimpej, cwỳrjapê wa ite hacpỹa
mã ato to amã impej — hane.
43 Mã hũmre ita irĩt pyrentu, ne ma cute Jeju pynãr, ne hacpỹa mã cumã
into impej ita jahpan xà na côjkwa kam Pahpãm pejti, necatihti na harẽn to
mõ, ne cumã into impej pyrên hakryti na amji jarẽn to mõ. Mã mehcunea
te me ita pupun, ne Pahpãm pejti na cute me harẽn kam mehtẽm.
Jeju me Xaquêw
Pê Jeju Krĩcuxwati mã axà ne ma krĩ japôc to mõ. 2 Pê curi
hũmre nõ japrỳ pê Xaquêw ita ihkrĩ. Ne pê hũmre ata pê hakràj
catê. Ne cupê pjê jõ pahhi jarkwa kôt me hũhkra kam hàmcwỳr catêjê jõ
pahhi, ne ajco hõ pahhi jarkwa jirôa pê me hũhkra kam amcwa, ne amji
mã huwahi. Cwỳrjapê pê mehcunea mã ihkĩn nare ne ma ame curê. 3 Pê
tee ajco apu Jeju pupun nehahkre pej prãm, ne jũ wỳr quê hõkre nõre ita
kam, ipu na me hàhtôti ita kam hõmpu. 4 Ne ma cute hõmpun prãmte,
hĩpê cumam ipicahur ne pĩxô pàr na hàpir, por pê ihkrac ri mõr xà ata
na. 5 Mã Jeju mõ ne kàj mã irĩt, ne cute Xaquêw pupun, ne cumã:
RUC JÕ KÀHHÔC 19
— Xaquêw, awrỳc pyrentu, wa ita kam gũrkwa kam ijàhhuc to
prãm — hajỹr.
kamahna amji caxàr. 7 Mã mehcunea te me ita pupun, ne ahna me
cupêihkaj na, cwỳrjapê ri cute ahna mehcakôc kên kammehtẽm, ne me
— Pỳhàpà, quê ha Jeju ajte ihkrã kên catê ita jũrkwa kam ahtwỳ — hajỹr.
8 Ne me hàpàn jirô pê mã ri Xaquêw xãm, ne cuteJeju mã amji jarẽn, ne
— Ijõ Pahhi, ikampa, wa ha me cupê hamreare atajê mã ijàhcukrêj
jĩkjê gõ. Ne me cupê ijàhkĩj atajê, wa ha hacpỹa mã me cupê ijàhkĩj
pyxitjahpan xà na, me cumã ijàmjõr to cwat — hajỹr.
9 Mã Jeju cumã:
— He ampeaj kam ate amji kam gapac xà ton ita na impej. Ne toa ca ate
mehcunea mã hanea ne apê Aprãw xwỳ tàmxwỳ na amji jarẽn. Cwỳrjapê
quê ha ita kam, Pahpãm ikre ita kam mehkrĩ catêjê itajê kên catia pê
me hũtà. 10 Ỹhỹ, ampo na ri ipê me Ahàkà pjê ita kam cator? He cute me
ipictor catêjê japên, ne Pahpãm wỳr me haprôr xà caxuw — hane, ne ma
ihkôt me ipa catêjê me, me mõ.
Ihpore hô catia te tej jarẽn xà
Ne ramã Krĩpinkrên na hàhtêp, cwỳrjapê ri me cumãa ramã Pahpãm
te ihhimpej xà ata cator xà kam hàhhuc xàa kam na amehcãmjĩ.
12 Cwỳrjapê ri Jeju te me cumã Pahpãm himpej xà to hahkre prãmte me
cumã hũjarẽn xà nõ ita jarẽn, ne me cumã:
— Ỹhỹ, pê hũmre ita cati, ne cupê pahhi nõ ita kra. Ne ajco amji to pjê
jõ pahhi to prãm, cwỳrjapê pê ma pjê nõ jũwrya kampahhiti cati ihkrĩ ata
wỳr tẽ, cute amji to pjê jõ pahhi prãmte. Ne hỹrmã ihtẽm jirô pê, quê ha
cupê pahhi ne amji jaxà. 13 Ne ihtẽm xà wỳr, cute cumã me hàpêncatêjê te
tej atajê capi, ne me hahkre pej prãmte me ahna hàhwỳr, ne cute ahpỹanre
na me cumã ihpore hô catia pyxit ne hõr par. Ne cute me cumãharkwa hyr,
ne me cumã: “Ihpore hô cati ita py neto tẽ, ne gapacta ne kam me to apixô
to mõ. Krãa caxi, jũ mã ca ha me, ne ihpore hô ita kamme to hàhtô to amõr
to? Mãr wa amji jaxà, necormã me gahkre pej” hajỹr. Ne ma pjê nõ wỳr tẽ.
14 — Pê hõ pjê kam me curê xwỳn kwỳ amehkrĩatajê ma hũmre ita
pahhiti mã me hũjarẽn prãmte, ne me cumã: “Wa ma ame me ijõ pahhi
na me hũmre ita caca” hajỹr cakrô, mãhũmre ita ihtỳj amji caxuw hõ
pahhiti cukij, mã cute pjê jõ pahhi na ton.
15 — Mã cupê pahhi, ne hũrkwa wỳr cute amji jaxàr. Necute me cumã
hàpên catêjê mã ihporehô cati jõr atajê na hàhwỳr, cute me hahkre pej
prãmte, jũ mãmõrmõ cute me, ne ihpore ita to me ipicamẽn.
RUC JÕ KÀHHÔC 19 
— Mã mam ita hỹrmã cator, ne cute hõ pahhi mã: “Ỹhỹ, ijõ pahhi, ate
imã ihpore hô pyxit ne hõrata, hamre, wa ite kam to ipixô, ne hipêr hipy
to tej ne kam incwỳr” hajỹr.
17 — Mã cumã: “Ahnaa ri ita! Apê imã gàpên catêimpeaj to impej. Ne
apê ampo kryjre jamãr pejti catê, na ca ha ita caxuw ampo catia jamã.
Wa ha krĩ te tej jõ pahhi na axãm” hane.
18 — Mã cumã me hàpên catêjê nõ ita hỹrmã cator, ne cumã: “Ỹhỹ, ijõ
pahhi, ate imã ihpore hôpyxit ne hõr ata, hamre, wa ite kam to ipixô, ne
kamto xĩc ne incwỳr” hane.
19 — Mã pahhi ata cumã: “Taamã, ita caxuw wa ha krĩte xĩc jõ pahhi na
20 — Mã hapua na cumã hàpên catê ita hỹrmãcator, ne cute hõ pahhi
mã: “Ỹhỹ, ijõ pahhi, ate imã ihpore hô pyxit ne hõr ata, wa itecupẽhkà
kam harĩj ne ma apu intê. Na wa ha hacpỹa mã amã cugõ. 21 Ne acupate
wa ite nee kam ampo to ipixô nare. Wa ite ramã gahkre pej pejtu, apê
hũmre jàprêhti na. Ne ca atỳj me cupê ampo toate atekjê nare atajê to
pôj. Ne ate ampo kre nare atajê, ca gõtpê ame cupê ihkẽhkẽ” hane.
22 — Mã cumã: “Apê imã gàpên catê kêanre, wa ha garkwa ita kôt apu
ato kên. Pom ramã ate ijàprêhti ita na ijahkre pej pejtu ita? Pom wa
mecupê ampo to itekjê nare atajê incwỳr to ipa, ne pom wa ite ampo
krenare itajê, wa hãn ne me cupê ihkẽhkẽn to ipa ita? 23 Mẽr ampo na mã
ate nee me ihporejamãr catêjê mã ijõ pore itajõr, mã kam cute me to imã
ipicamẽn crire nare? Mẽr ampo na mã ate me cumã hõr nare? Ca ha kepê
24 — Ne cute cahê na mehcuhhê atajê mã: “Intête me ijõ pore hô ita
capa, ne jũm mã cute tej ata mã, ca me agõ” hajỹr.
25 — Mã me cumã: “Pỳhàpà, me ijõ pahhi, pom ramã cumã ihpore hô te
tej ita” hane.
26 — Mã me hõ pahhi me cumã: “Ampeaj kam wa me amã awjarẽ, por
ampeaj kam me cumã hàhtô atajê, quê ha me cumã hàhtô atajê jirôa pême
cucwa. Ne mehkĩnte me cupê ihkryjre atajê, quê ha me cupê capa. 27 Ne hamre,
ita caxuw, ajpên me icurê xwỳnatajê cunea japrô ne me to mõ, por ma me hõ
pahhina ame icaca atajê, ne icunaamã, ikam mare mã me hipej tu!” — hane.
Pê Jeju Krĩpinkrên mã axà
Ne hamre, Jeju te me cumã hũjarẽn xà ita jarẽnjicu jirô pê, ma
Krĩpinkrên wỳr ihkôt meipa catêjê me, me pra. 29 Mã ramã krĩ jacot japrỳ
to ame Pĩxô jõ krĩ me, Mehkênpupunxà jõ krĩ na mehàhtêp, por Pĩxô jõ
kẽn cahê na krĩ atajê na. Ne ma mam cute ihkôt me ipa catêjê to ipijakrut
ne mehkujahêc, ne cute me cumã harkwa hyr to:
30 — Mam me tẽ, me pahcumam krĩ jacot ata wỳr, ne ca ha ramã
me axàr xàa kam, me cawrô cahàcre kam nee cormã jũm jỹr nare ata
RUC JÕ KÀHHÔC 19
pupu, ne ramã cumã hêhiahpuro ne xa. Ca ha me cumã hê pô, ne ajpên
me to tẽ. 31 Quê ha jũm ate me cumã hê pôn na me apupu, ne ahna me
acukij, ca ha me cumã: “Pahhi ri apu ahna prãm, ne cute hỹrmã me
ikujahêc” — hane.
32 Mã ma ajwar me tẽ, ne Jejute hũjarẽn xà atajêa na cute me hõmpun.
33 Ne cormã ame cawrô cahàcre mã hêpôan kam, mã cute me to hõ tekjê
catêjê te ahname hõmpun, ne mehcukij to:
— Ampo na mã ca ame cawrô cahàcre ita mã hê pô? — hajỹr.
34 Mã me cumã:
— Pahhi ri apu ahna prãm, ne cute hỹrmã me ikujahêc — hane.
35 Ne ma Jeju wỳr me to mõ ne to cator. Ne kam cute me cumã cupẽhkà
mõr prãam kam mã, cumam me cumã me hõ cupẽhkà capô, ne pry kôt
me cumã nõr to mõ.
37 Ne ma ramã Krĩpinkrên na me hàhtêp to mõ, ne ramã Pĩxô jõ kẽn
jõ ajpô xà mã me iwrỳc to mõ. Mã ihkôt me ipa catêjêjàhtôa ne ihkôt
me mõ. Ne cute me Pahpãm carôt kôt Jeju jàpên xà pihho catia pupun
atajê pyrên ame hakrya to ame hakry. Cwỳrjapê ri kỳj cati pêa mã cute
mePahpãm pejti na me harẽn kam me to ihtẽm. 38 Ne me caràr to me
“Me pajõ Pahhiti me pahwỳr cator!
Ne Pahpãm jarkwa kôt hãn ne ipa!
Mã côjkwa kam mehkrĩ catêjê atajê cuneapinkrinti.
Ne mehcunea te ramã cupêPahpãm catia na me hahkre pej” hane.
Mã Parixêw catêjê kwỳ me hàhtôa jipôc riamehcuhhê atajê ame Jeju
mã, ne me cumã:
— Me cumã ampo to hahkre catê, akôt me ipacatêjê mã garkwa ta, quê
me kêt — hane.
40 Mã Jeju me cumã:
— Ampeaj kam wa ha me amã awjarẽ, quê ha me kêt, quê ha ihtỳj kẽn
itajê me haxà kam, caràr kam ihtẽm pyrentu — hane.
Pê Jeju Krĩpinkrên kam amrã
Ne Jeju te Krĩpinkrên na hàhtêp, ne cutehõmpun ne apu caprĩ, ne apu
kam amrã. 42 Ne incwỳar kam cute hũjarẽn to:
— Pỳj me hêj xi!
Krĩpinkrên kam me akrĩ catêjê, he me apê amji jahkre kêatre.
Wa tee me amã, me ate amji kam me gapac xà carĩcti to hahkre, ca
ajte nee me amji caxwãm pê me amji to me acarĩcti prãm nare.
RUC JÕ KÀHHÔC 19 
Me apê amji jahkre kêatre!
Ỹhỹ, quê ha amcro nõ na me acurê xwỳn meakrã tu ne, ne me ana ajxê.
Quê ha ame ana pjê hakôtne ajpẽn wỳr me gagã, ca ha nee ame gapôj
por kẽn te kwỳc caxwãm pê amehkrĩ atajê, quê ha mehkrare me,
Nee quê hakrĩ ita jaxà kam kẽn nõ hàhhuc nare.
Ne nee hakàn pê cumã hãm xà nõ hàhhucne hãm nare.
Me apê amji jahkre kêatre to, ca nee ate me ipupun pej nare,
cwỳrjapê ca ha me akên mã me axà.
Ne nee me amã Pahpãm jõ amcro cator xà ata na hahkre pej nare.
Ne cute me apytàr xà jõ amcro ata kam, ca ha ma hỹrmã ame apipkjêr
caca — hajỹr.
(Pê Ruc harẽn jicu. Pê Macô ihkwỳ jarẽ.)
Pê Jeju pĩxô pàr nõ ata crô
Ne jũ mã me ahna amcro te, mã ma hacpỹ mã Mehkênpupunxà jõ krĩ
pĩn cuteme amji jaxàr ne me mõ, mã ramã Jeju mã prãm. 13 Mã ampỳa
mã cute pĩxô pàr nõ hôncoti pupun, ne ma hỹrmã mõ ne cator, cute ahna
hô japên prãmte, mã ahna hô nare. Pê cormã hô xà kaj na, na pê nee hô
nare. 14 Mã Jeju te harkwa to pĩxô pàr ata crôn to:
— Quê ha nee hipêr jũ caxuw jũm apàr xô nõ krẽr nare — hajỹr. Mã
ihkôt me ipa catêjê te incrôn xà ita na mempar.
(Pê Macô harẽn jicu. Pê Ruc hacpỹa mã ihkwỳ jarẽ.)
Pê Jeju me to Hũm Cati jũrkwa caprã
Ne Jeju Pahpãm to me amji kam hapac xà jũrkwawỳr mõ ne cumã
hàr, ne cute kam ihpore to ampo na me hàhpan catêjê japôj kam ihtẽm.
46 Ne cute me cumã harkwa to:
— Inxũ Cati jõ kàhhôc kam, ihhôc te harẽn xà ata te hajỹr he:
“Ỹhỹ, ijũrkwa pê kam imã mehcakôc xà” hajỹr.
Ca ajte ate harkwa kaj na me tome hàhkĩj xi jũrkwa — hajỹr.
47 Ne pê Jeju ajco amcro cunea kam me cumã ampo to hahkre. Pê
Parixêw catêjê me, me cumã Mojxe jõ kàhhôc to hahkre catêjême, me
RUC JÕ KÀHHÔC 19
hõ pahhi me, ajco tee ame Jeju curan prãm. 48 Ne jũ wỳr quê me ita to.
(Pê Ruc harẽn jicu. Pê Macô hipêr ihkwỳ jarẽ.)
Pê Jeju pĩxô pàr crôn ata incrà tu ne xa
Mã apẽ mã iràrà na, ma hacpỹ mã Jeju me ihkôt me ipa catêjê pryata
kôt me mõ, pĩxô pàr ata na, ne cute me hõmpun, mã harê mea mã incrà
tu ne xa. 21 Mã Petrô te pĩxô pàr crà ata pupun, ne Jeju te cumã harkwa
hyr na to amji japackre ne Jeju mã:
— Ijõ Pahhi, hõmpu he, mãr ca ate pĩxô pàr crôn ta, incrà tu ne xa
22-23 Mã Jeju cumã:
— Ita to amji japackrea ne he, ca ha ate ampeaj kam Pahpãm to amji
mã ahimpej na, ca ha hàhkà jakôtti ita mã garkwa to: “Amji capa, ne
côxwa kam amji to awcapê” hane, quê ha hàhkà jakôtti ata ihtỳj akampa,
ne garkwa kôt amji capa ne amji to awcapê. Ỹhỹ, ca ha ate gũjarẽn xà ata
kam ramã amji caxwãm pê amji mã: “Wa ramã itePahpãm te ita to hajỹr
to prãm na hahkre pej” hajỹr na, quê ha ihtỳj garkwa kôt amji to awcapê.
Nãmri ca ha ate gũjarẽn xà ata kam, amji mã: “Mõrmõ Pahpãm mã ajkĩ
ita na to prãm nare, mõrmõ ajkĩ ahna cumã toprãm” hajỹr na, quê ha nee
24 — Cwỳrjapê wa me amã awjarẽ, ca ha me Pahpãm mã acakôc
ne ampo na me wỳ, ne atỳj cute me amã hõr na amji mã me to hajỹr
pyrentu, mãr quêihtỳj me amã cugõ, ca ha me acwa. 25 Ca ha hãn
ne Pahpãm mã me acakôc kam pra, ne atỳj jũm te me anõ to kên xà
atajê jicu, ne to tojnõ, mãr quê côjkwa kam Inxũ Cati jỹ ata hanea ne,
meacuxà, ate me akên ton atajê cunea jicu, ne to tojnõ. 26 Nãmri ca ha ate
me jũm te me anõ to kên ata to tojnõ nare na, quê ha Inxũ Cati, côjkwa
kam ihkrĩ ata, me acuxà, nee ate me to kên atajê totojnõ nare — hane.
(Pê Macô harẽn jicu. Pê Ruc hacpỹ mãa mã hõ kàhhôc kam harẽn to incrà.)
Pê Jeju Hũm Cati jarkwa kôt apê
Ne amcro nõ na, Jeju ame cumã ampo to hahkre, ne ame cumã
Pahpãm jarẽnto mõ. Mã mehkwỳ cator, Jeju cukij prãmte. Ne
mehkwỳ atajê pê Pahpãm mã mehcajrẽn catêjê jõ pahhi kwỳ me, Mojxe
me cator, ne cute me Jeju cukij to:
RUC JÕ KÀHHÔC 20 
— Ỹhỹ, me imã amji jarẽ, jũm jarkwa kôt mãca apu ampo itajê to? Ne
jũm te mã ahna amã harkwa? — hajỹr.
3 Mã Jeju mã cormã cute mehpro na to prãm nare, na ri me cumã:
— Ỹhỹ, wa ha hanea ne me acukij pyxit, ca ha me imã amjijarẽ, jirô
pê wa ha itỳj hanea ne me amã amji jarẽ. 4 Ỹhỹ, jũm te mã Jowãw
mã harkwa, mã cutecô kam me cumrãr? Xà côjkwa kam Pahpãm te
mã cumã harkwa? Nare xà ajkĩ pjê kam me hũmre nõ te mã cumã
harkwa? — hajỹr.
5 Mã cute me ajpẽn cukij kam mehtẽm, ne me ajpẽn mã:
— Ampo cu ha ajte me cumã harẽ? Cu me cumã: “Pahpãm te ri Jowãw
mãharkwa” hajỹr na, quê ha hipêr me pahcukij, neme pamã: “Mẽr
hõhõ, ampo na mãca nee ate amji mã me Jowãw to hajỹr nare?” hane.
6 Nare, cu ha me cumã: “Me hũmre nõa te riJowãw mã harkwa” hajỹr
na, quêha me hàhtôti itajê ma ame pahcaca, ne kẽn to amepahcapê.
Ampo na? Ampeaj kam ri me cumã Jowãw pê Pahpãm jarkwa na ihcakôc
7 Cwỳrjapê ri me Jeju mã:
— Wa nee ite me jũm te Jowãw mã harkwa hyr ata na me hahkre pej
8 Mã Jeju me cumã:
— Ca ma ame imã amji jarẽn caca, cwỳrjapê wa ha hanea ne nee me
amã, por wa jũm jarkwa kôt apu ampo itajê ton to ipa ata na amji jarẽn
(Pê Ruc harẽn jicu. Pê Matew hõ kàhhôc kam Jejujarẽn to hane he.)
Mehkra te hũm kam hapac, ne me kam hapac nare jarẽn xà
Ne Jeju te cute amehcukij catêjê mã ampo to hahkre prãmte me
— He pê hũmre nõ mã ihkra xũmre ajkrut. Mã cute mam ihkà ita mã
harkwa to: “Ikra, ita kam ca ha imã ite pĩxô krô kre xà ata kre” hajỹr.
29 — Mã ihkra ita te impar ne cumã harkwa to: “Imã imõr prãm nare”
hane. Ne hapu na cute amji kam hapac, ne ma tẽ.
ite pĩxô krô kre xà ata kre” hajỹr. Mã ihkra ita te impar ne cumã: “Ỹhỹ
inxũ, wa ha itỳj tẽ” hajỹr cakrô, nee mõr nare.
31 — Mẽr hõhõ, wa ha ita na me acukij. Me amã, jũm mã pê hũm te amji
mã ampo na to prãmtixà ata to? Xà mam kà ita, nare, hapu na ita? —
hane. Mã cute impar ne cumã:
RUC JÕ KÀHHÔC 20
— Por mam ihkra xũmre kà ata — hajỹr. Mã Jeju cumã:
— He me apê hapu na jũm mã ihkra ata pyràac. Ne atỳj me garkwa to
me apê Pahpãm kôt me apa catêjê na me amji jarẽ, ne nee ihkôt me apa
nare. Me amãa me hũhkra kam me hàmcwỳr catêjê atajê me, pyjê inxyre
atajême girôa pê mehkêanre cakrô, mãramã me acumam Pahpãm himpej
xà mã mencjêj to me mõ. 32 Ampo na? Pê Jowãw ajpên me awỳr mõ, cute
me amã pry ata jarẽn prãmte, ca ajte nee ate mempar ne amji mã me to
me ahimpej nare. Ne mehũhkra kam me hàmcwỳr catêjê me, pyjê inxyre
atajê te mempar pyrentu. Ca ate me ita pupun cakrô, ca nee ate me to
amji mã me ahimpej ne mempar nare — hane. Mã ma me pra, ne nee
hipêr cute mehcyt nare.
(Pê Matew harẽn jicu. Pê hacpỹ mãa mã Ruc hõ kàhhôc kam Jeju jarẽn kam
Pur to me hàpên catêjê kên jarẽn xà
Ita jirô pê mã ri Jeju te me cumã hũjarẽn xà itajê nõa jarẽn, ne me
— Ỹhỹ, hũmre nõ te hõ pur ata cunea kam amji mã pĩxô krô japrỳ te
uwaatajê kre. Ne cute pur jamãr catêjêkwỳ mã hõ pur ata jahkre, mãr
quê ma me hamã, quê hô ne intep. Ne ma pjê nõ wỳr tẽ, ne curi cute amji
to putwrỳ jàhtôa.
10 — Mã cute uwa to cuprõn xà jõ amcroa kam ramã hàhhuc, mã cute
mehỹrmã cumã me hàpên catêjê nõ kujahêc, mãr quê pur jõ pahhi mã
ihkwỳ ta, ne cute me hamãr catêjê mã cute me to hàpên jahpan xà
naihcahhur cunea juwahi prãmte. Mã ajte pur jamãr catêjê atajê amji mã
pĩxô atajê cunea juwahi prãmte, cama amehcahhy, ne ma cute hũre kam
me to hajỹar ne me cumã ihpahàm catiaton, ne hanea ne amehcahhy, ne
ma hũre kam cute mehkujahêc. 12 Mã hipêr cute cumã me hàpên catêjê
nõa kujahêc, mã pur jamãr catêjê te me to hajỹar, ne hanea ne ame to
kêanre, ne ma pur pê me to cator.
13 — Mã pur jõ pahhi ita te amji kam hapac, ne amji mã: “Jũ mã wa ha
ajte? Ỹhỹ, wa ha hane, nema mehwỳr imã ikra kĩnti ata kujate. Quê ha
ihhêaj to amji mã me hũpa, ne nee amehcaxunnare” hane. Ne ma cute me
hỹrmã ihkra ita kujahêc.
14 — Mã pur jamãr catêjê itajê te amji wỳr mehkra ata pupun, ne me ajpẽn
mã: “Me hõmpu he, pom ihkra xũmre ajpên mõ ita pê pur jõ pahhi kra.
Hacme ne mehcura, ne me to hamre, quê ha pur ita pê me pahtekjêa” hane.
15 — Ne cute pur pê mehkra xũmre ata to me cator, ne cute amji mã
me mẽn, ne mehcuran — hajỹr. Hõ, Jeju te me cumã hũjarẽn xà ita to
hajỹrjirô pê mã ri cute mehcukij to:
RUC JÕ KÀHHÔC 20 
— Jũ mã mõrmõ quê ha pur jõ pahhi ita cute amji kam hapac xà ita to?
Ỹhỹ, quê ha me to hane he. Quê ha mehwỳr cato ne me hũjamãr catêjê
kêanreatajê cunea jipej tu, ne ajteare mã me hũjamãr catêjê kwỳ mã pur
ita jahkre — hajỹr. Mã cute me ita par ne me cumã:
— An! Ampo na mã cute mehkra ita curan? Quê me pa mã mã, wa ha
nee mehcuran nare! — hajỹr.
17 Mã Jeju me hõmpun tỳjti, ne me cumã:
— He ihhêj ne me caa, ca ha ito me jũm kra ata pyràc ne me icura.
Ampo na? Pahpãm jõkàhhôc kam ramã harẽn xà ita te hajỹr he:
“Pom ikre to me hàpên catêjê ma ame ikre mã hãm xà caxuw
kẽn pejti caca ita te ihkwỳ jirôa pê amji to cati,
ne ihcuhtac tỳjti” hane.
Ne ihhêj rũm ipê ikre mã hãm xà caxuw mam kẽn pejti cuhtacti
atapyràac, mã ma ame icaca, necute me ijicu. Co he, por quê ha jũm kẽn
ihpỳm ne to hacrôre ne — hane.
Pê me curê xwỳn hipêr Jeju cukij, cute ihkên mã me mẽn prãmte
Mã me cupê Mojxe xwỳ jõ kàhhôc to hahkre catêjê me, me cupêPahpãm
mã mehcajrẽn catêjê atajê te, Jeju te me to hũjarẽn xà ata na amji na me
hahkre pej pyrentu, cwỳrjapê ri ma ame curê, ne cama mehpro ne me
haxàr pyrentu to prãm. Mã me hàhtôti te me Jeju par atajê mã ampeaj
kamihkĩn. Ne Jeju curê xwỳn atajê mãampeaj kam me hàhtôti atajê cupa,
cwỳrjapê ri nee cute me Jeju pro nare. 20 Ne ihtỳj cama amehkôpĩr to me
ipa. Ne cute mehkôpĩr catêjê atajê mã me hàmjõr, mãr quê amehkôpĩ, ne
ihtỳj ampo na mehcukijto ipa, ne ampo kênre kôt mehpro, ne krĩ jõ pahhi
jũhkra mã me haxàr to prãm tori ame ipa. Ỹhỹ, ihhêj ne põ rũm kam
mempejti, ne mecaxwãm pê, kam cute me amji kam hapac xà kêanre.
21 Mã me hũmre atajê ame Jeju cukij, ne me cumã:
— Ỹhỹ, ampo to hahkre catê, wa ite ramã me acakôc xà me, ate ampo
to me imã hahkre xà atajê pê ampeaj kam na me hahkre pej. Ne nee
amãjũm cupa nare, na ca mehcunea to amji kam gapac xà to apipẽnti to
apa. 22 Ne ampeaj kam caxi me imã awjarẽ. Xàwa ajkĩ itỳj me pjê cunea
jõ pahhiti mã pjê jahpan xà na me ijàmjõr xà ata to meamgõ? — hane.
Ne pê cute mehcukij xà ata to, ihkên mã me mẽn prãmte pê amehcukij.
Ampo na? Quê ihhêaj to Jeju me cumã: “Ca ha atỳj me amgõ” hane, quê
ha me hàhtôti atajê ihtỳj ame kam incryc. Ampo na? He me cumã hàmjõr
prãm nare, na quêha ame kam incryc. Nare, quê ihhêaj to me cumã
harkwa to: “Ca ha nee me gàmjõrnare” hajỹr na, quê ha pjê jõ pahhi
mãme hàpên catêjê atajê ihtỳj ame kam incryc, na pê amehcukij to hane.
RUC JÕ KÀHHÔC 20
Mã Jeju te me cumã, cute amji kam me hapac xà kêanre ita na hũcapi
pyrentu, ne me cumã:
24 — Ajpên me imã ihpore hy nõ, wa hõmpu — hajỹr. Mã cute me cumã
hõr. Mã cute me cumã:
— Pjê cunea jõ pahhiti pê Xexa carõ me haprỳ — hane.
25 Mã Jeju me cumã:
— Mẽr hõhõ, ca ha me pjê cunea jõ pahhiti pê Xexa mã me hàhcukrêaj
gõ, ne hanea ne Pahpãm mã me hàhcukrêaj gõ — hane.
26 Mã mehcukij catêjê itajê pê ihpro jahkre kêatremã aracri mehcuhhê
ne me ajpẽn mã:
— Pỳhàpà, cu amehpro prãm cakrô, mã cute ihcakôc xà ita to hamãr
kênre nare ita kam, jũ mã cu ha me to, ne mehpro? — hane.
Hacpỹa mã ihtĩr na ihkôt harẽn xà
Mã Xato xwỳ kôt me ipa catêjêma apu mehtyc te hacpỹ mã ihtĩr
naame ahna aprã atajê kwỳ Jeju na me hàhtêp. Ne cute hanea ne me
hàhcukjêr xà ata to, Jeju kên mã me mẽn prãmte, cute mehcukij to:
28 — Ỹhỹ, ampo to me cumã hahkre catê, pê Mojxe xwỳ me pamã
incaca xà ita naihhôc to hane he:
“Quê jũm ihprõ nõ me hikwa, ne nee kam ihkra nare kamty, quê ha
hĩxi ahte apu ipa.
Quê ha impjên tyc ita tõa cahãj pijapit ata mehikwa, ne kam ihkra.
Quê ha ihkra ita to amji mãme mam impjên tyc ata kra” hane.
Hõ, pê me pamã ahna ihhôc to hane. Ne pê xwahna jũmjê itajê me xet
ne ajpẽn to mehkjêjê pit. Pê mam ihtõ kà itahĩxi ata me hikwa, ne nee
kam ihkra nõ juwahi nare kam ty. 30-31 Mã hanea ne ihtõ te amji to hapu
te hajỹar ne cume hikwa, ne hanea ne kaam ihtyc. Ne pê me xet itajê
cunea mehprõ pyxit ata me, me hikwa partu, ne mehprõ ita kam jũm te
mehkra nõ rer nare kam mehcunea mehhi. 32 Mã hapu na mehkôt mehprõ
ita te hajỹar ne ihtyc. 33 Ne mehtyc jirô pê, hacpỹa mã amehtĩr jõ amcro
kam, cute me xet itajê cunea cumehikwa ita kam, jũm quê ha mehprõ ata
to ihprõ? — hane.
34 Mã Jeju me cumã:
— Me amãa, nee hacpỹ mã mehtyc tĩr xà nare, na mã ca ame icukij to hane.
por me Pahpãm kampa, ne catyt kam me ipa, ne me ty, ne hacpỹa mã mehtyc
xà jahpa ne mehtĩr, ne Pahpãm wỳr me api, ne cahê na mehkrĩatajê ri, nee me
hikwa tuw xà nare. 36 Ne me cupê côjkwa kam Pahpãm jarkwa to memprar catêjê
RUC JÕ KÀHHÔC 20 
pyràac. Jũ wỳr quê jũmty, ne jũ wỳr quê hanea ne jũm hikwa tuw. Ne me cupê
Pahpãm kra. Ampo na? Hacpỹa mã amehtĩr, cwỳrjapê ri me cupê Pahpãm kra.
37 — He pê Mojxe xwỳ hirãa pê me amãhacpỹa mã mehtyc ne mehtĩr
nato hahkre. Xà ca nee me aprêj pôc ne nee cute caxàr nareata jarẽn to
me amjijapackre nare? Pê aprêj pôc te caxàr nare atakam Pahpãm jõkre
Mojxe mãawjarẽ, ne cumã:
“Ipê apãm Pãm Cati, ne cormã ipê me aquêtjê Aprãw me, Ixac me,
Jaco Pãm Cati wa” hane.
Ne nee pê amji jarẽn to:
“Pê ipê Aprãw me, Ixac me, Jaco Pãm Cati” hajỹr nare.
Ne cute amji jarẽn xà ita kôt ri me pamã Pahpãm pê mehtĩr jõ Pahpãm
na hahkre pej, ne nee cupê mehtyc jõ Pahpãm nare. Pahpãm mã
mehcuneatĩr pit, ne nee cumã jũm tyc nare. Cwỳrjapê cu me pahte me
Aprãw xwỳ me, Ixac xwỳ me Jaco xwỳ tĩar na me harẽn par — hane.
39 Mã Mojxe jõ kàhhôc to hahkre catêjê nõ kwỳ hanea ne curi mehcuhhê
itajê te me cumã:
— Nee ate gũjarẽn xà ita to ihcupan nare. Negũjarẽn xà ita peaj to
impej — hajỹr.
40 Hamre, mã hipêr jũm mã ihcukij xà nõ to ihcukij prãm nare.
Pê Jeju hacpỹa mã mehcukij
Mã Jeju cormã me cumã:
— Wa ha por pê Pahpãm jũm pê Crixtô to awjahkre ata na me acukij.
He ca ajte Crixtô pê Tawi xwỳ tàmxwỳ tàmxwỳ na me harẽ. 42 Ne pê
Tawi xwỳa ajco ihkàhhôc kam increr xà kam ihhôc to hane he:
“Ijõ Pahhiti te ijõ pahhi mã harkwa to hajỹr he:
43	Wa ha apar krac ri me acurê xwỳn atajê cunea nõr na me to, quê ha me nõ,
ca ha ate me tohjê na cute me gahkre pej xà na, me hipy apar xãm’ ” hane.
Pom pê Tawi xwỳ Crixtô to hõ pahhi na ihcukij ita kam, jũ mã quê
ne cupê ihtàmxwỳ? Ampo na? He cormã Tawi ihtĩar na Pahpãmcahê na
côjkwa kam apu ipa — hane.
Pê Jeju me cumã Mojxe xwỳ jõ kàhhôc to hahkre catêjê cawpa
Mã me hàhtôti atajê ame Jeju kampa, mã Jeju te ihkôt me ipa catêjê
mã harkwa to:
RUC JÕ KÀHHÔC 20
— Co he, me cumã Mojxe xwỳ jõ kàhhôc to hahkrecatêjê to me
guphêa ne, nãmri mehkà impeaj kam hãnne ame ipa to prãm, ne hãn ne
cute me hũpa kam mecumã mehcakôc na me to prãm. Ne ma hãn ne cute
me cuprõn xà kamapu pjê kam mehkrĩ caca, nemehkrĩ xà impeaj kam
hãn ne mehkrĩ to prãm. Nehanea ne me hõ pahhi jõamji kĩn kam, hãn ne
me hõ impeaj na mehprãm. 47 Ne hãn ne pyjê pê impjên tyc ne impijapit
atajê mã amehhêj, ne hãn ne me cupê ampo to ahkĩ. Ne me cupê me
hàhkĩj xi na amji to me ipimxur prãmte, hãn ne mehcunea kam mare mã
Pahpãm mã mehcakôc to mehkrỹnre nare. Cwỳrjapê quê ha mehkên xà
te mekam ipihur xà atajê me cumã ihkêanre ne — hajỹr.
Pê impijapit Pahpãm mã hõ pore cunea gõ
Ne amcro nõ na Jeju, Hũm Cati to me amji kam hapac
xà jũrkwa kam hãm ne xa, ne ame hakràj catihti atajê te
mehporejõr na me hõmpu, mã ihpore incjên xà kam me cucjê. 2 Ne hanea
ne cute jũm cahãj pê impjên tyc neimpijapit ata pupun, mã cute ihpore
incjên xà kam ihporehy to ipijakrut peaj ne hàr. 3 Mã Jeju te ihkôt me ipa
catêjê mã harkwa to hajỹr he:
— Ampeaj kam wa ha me amã awjarẽ. Cahãj pê hamreare atate ri
mehcunea jirôa pê ihpore jõr. 4 Ne mehkwỳ jakràjti catêjê te me hõ
porecahhur jàhhuc atajê pit jõr. Ne cahãj ita nare, cute to amji to ipijapar
Pê Jeju Hũm Cati jũrkwa jamre na harẽ
Mã mehkwỳ Pahpãm to me amji kam hapac xà jũrkwa toamehcakôc
— Ampeaj kam ikre ita pej! Ne ahna kẽn itajêimpejti! Ne kam cute
ame Pahpãm mã ampopejti jõr atajê cunea impejti — hane. Mã Jeju te
mempar ne me cumã:
6 — Ỹhỹ, pom ampo cunea impejti ca ame hõmpu itajê, quê ha ihtỳj jũ
caxuw ihcunea hamre tu, ne nee pom ca ame kẽn pupu itajê nõ hàhhuc,
ne amji jipy nõr nare — hajỹr.
Amji pupun kên jõ amcro jarẽn xà
Mã cute me Jeju cukij to:
— Me imã ampo to hahkre catê, jũ caxuw quê ha itahane? Ampo quê
ha jũ na me imã, wa ha ihkôt me ita tehajỹr xà ita jahkre pej? — hajỹr.
8 Mã Jeju me cumã:
— Me guphêa ne, quê nee jũm me anõ mã ihhêj nare. Ampo na? He
quê ha me hàhtôa ne ijaprỳ na ame amji to mehhêj to me ipa, ne me
amã: “Hamre, ramã amcro hyr xàa kamhàhhuc” hane, nare, quê ha me
amã: “Ipê Pahpãm teCrixtô to côjkwa pĩn me amã hũjahkreata mã, wa
RUC JÕ KÀHHÔC 21 
he” hane. Cakrô, ca nee me anõ ihkôt amji kamgapac nare. 9 Ca ha jũ ri
me ipijapu nõ jarẽn pa, ne nee ame hũpanare. Nare, quê jũ ri, krĩ nõ kam
pahhi na ame ajpẽn jũrê, ca me harẽnpa, ne nee ame hũpa nare. Quê ha
ampo itajê cuneahane cakrô, nee cormã me hamre xà kam hàhhuc nare,
ne ihtỳj hõtpê ita hapôj to ipa.
10 — Quê ha krĩxàre kwỳ me, mehkwỳa ame ajpu, nekrĩ kwỳ me, krĩ
kwỳa me ajpẽn kam pra. 11 Ne pjê jàhtôa kam pjê ahcujrõ, ne pjêjàhtôa
kam prãam to prãm, ne pjê jàhtôa kam quê haame hà catia to cati. Quê
ha ihprõt pê côjkwa kam ame ampo kêanrepupu, ne pjê kam cute me
ampo kêanre pupunxà ata, quê ha mehcunea mã hũpaa to hũpa.
12 — Ne ita te hajỹr xwỳjrea na, ca ha ame amjipupun xà kêanre to ame
hacjên xà mã me gacjê, ca ha kam me acuhhê. Jirô pê mã quê ha, cute
me cuprõn xà jũrkwa kam mehcukij catêjê jũhkra mã me gacjê, quê ha
me acukij pa, jirô pê mã quê ha hipêr me hacjên xà kam hãn ne me ato
awcapê. Ne icwỳrjapêa quê ha pjê jõ pahhi cuna mã me apyxwỳ. 13 Ca ha
cuna mã me acuhhê, ne me ijarẽn pejti to me cumã ijarẽ. 14 Ne nee me
acakôc xà to ate ame amji pytàr xàatajê to cormã ne ame amji japackre
nare. 15 Ampo na? He wa ha cormã me amã acakôc xà gõ, ne me amã ate
me amji jahkre pejti gõ, quê ha nee me acurê xwỳn atajê ame ato hũràc
16 — Ne quê ha ajte me apãmjêa me, me akjêjêa me, megũkjê catêjêa
me, me gõ ikwỳ nõ catêjêa me, amjiakôt me hacjên xà kam me ato
awcapê, ne ihtỳj me anõcura. 17 Ne icwỳrjapêa quê ha mehcunea ame
acurê. 18 Ne me awcanãa ne. Ampo na? Quê ha nee me apêakĩ nõ pyxitre
nõ ipictor nare. 19 Na ca ha ampeaj kam me awcanã, ne atỳj me amji pytà.
Pê Jeju Krĩpinkrên jamre na harẽ
— Ca ha krãhtare me, me hàprê catêjê me, cute meKrĩpinkrên krã
na me hõmpu, ne krĩ ata jamre na me to amji japackre pyrentu. 21 Por
ca jũmjê Juta jõ pjê kam ame apaatajê, kẽnti wỳr me aprar pyrentu!
Ne Krĩpinkrên jõkrĩa kam ame apa atajê, krĩ pê me gapôj, ne me aprar
pyrentu! Ne porca pur kam ame apa atajê krĩ wỳr me aprar nare! 22 Ampo
na? He amcro atajê pê quê ha Pahpãm te Jutacatêjê to kên xà jõ amcro.
Ne pê ramã Pahpãm hõkàhhôc kam, amcro atajê na, ampo cunea kên xà
te hajỹr na to awjahkre.
23 — Pỳj me hêj xi, pyjê mehkra to tic atajê, ne haneane pyjê mã me kra
kryjre atajê me, mehkà na kjêcatêjê atajê! Ne pjê ita kam, quê ha me ate
amjipupun xà kên crire nare me awỳr cator. Quê ha Pahpãm meawỳr me
akên xà kêanre kujate, pjê ita wỳr. 24 Quê ha me hàhtôa ne wapo xwahhi
to mehcura, nehanea ne me hàhtôa ne mehprone pjê cunea wỳr ame to
ajcrà. Por krĩxàre pê mehcahkrit te mePahpãm jahkre kêatre atajê, quê
RUC JÕ KÀHHÔC 21
Pê Jeju pjê wỳr cute amji jaxàr xà jarẽ
— Ne itajê cunea te hajỹr xà wỳr, ate me hahkre pejxà, quê ha pyt
kam hapôj, ne putwrỳ kam hapôj, ne caxêre kam hapôj, na quê ha pjê
kam itajê mehkrã acto tu ne. Côxwa jàhkrihkritkêanre ata cupate, quê
ha nee jũm cute amji kam hapac xànõ na amji jahkre pej nare. 26 Ne
mehcunea mã, quê ha pjê wỳr ampo kên cator xà ata hũpaa to hũpa. Na
quê ha pjê kam me ajhu ne me hikwa. Ampo na? Hequê ha côjkwa kam
caxêre cunea amji mã ihkrĩxà to ahpa, cwỳrjapê quê ha hũpate amjia kôt
pjê kam ame ajhu.
27 — Ata caxuw quê ha côjkwa pĩn ahpar mã ipê me Ahàkà carôt tỳjti
me, hàhcujrohti ata mea mã, ahparmã iwrỳc to mõ, ahcakrã kam. Quê
ha mehcunea me hõmpu ne me Ahàkà pê Pahhiti catia na me hahkre pej.
28 Quê ha ampo itajê hajỹr kam tẽ, ca me awcanãane, ne me amji tỳaj
ne, ne côjkwa wỳr, ca kàj mã merĩt. Ampo na? He ahtũm nare wa ha me
apytà. Ne por ite me apytàr xà ata kôt harẽn xà te hajỹr he.
Pĩxô kôt harẽn xà
— Por pĩxô pàr nõ ata, nare, ampo pàr ata he. 30 Quê ha ramã ihhô
tetet cato, ca ha me hõmpu, ne me amji jahkre pej pyrentu, ne me amji
mã harẽn to: “Ahtũm nare, quê ha ta iwrỳc pyrentu” hane. 31 Quê ha
ampo itajê cunea apu hane, ca ha mehõmpun to hane, ne me to amji
japackre pyrentu, nãmriPahpãm te pjê to ihhimpej xà jõ amcro ata ramã
catorxàa kam.
32 — Ne me to amji japackre peaj ne, nãmri quê hamehtĩr itajê tyc
xwỳjrea na ampo itajê cuneahajỹr to hane. 33 He me ijarkwa ita to amji
japackrea ne, nãmri quê ha pjê me côjkwa ihtỳj jũ caxuw hamre, ne icakôc
xà ita, quê ha quêt hàhhuc rohnỳtti mã, ne nee jũ caxuw hamre nare.
Cu ha me amji jamãr prãm to me papa
— Ne me ca, me amji kôt hakop to impeaj to me apa. Nenee amji kĩn
na me gàkrun to pit mã me amji japackre tome apa nare. Ne nee côxỳhti
amji to ameapijapar xà to pit mã ame amji japackre to me apa nare. Ca
ha itajê to pit mã ate ame amji japackre to me apana, quê ha ampo cunea
jamre xà jõ amcro awỳr cato, ne amõr pejti kam aproto hane, pom quê
ampo pro xà ihpro he. 35 Ne quê ha pjê cunea kam amehkrĩ atajê cunea
wỳramcro ata cato. 36 Cwỳrjapê ca ha gõtpê me amji kôpĩr peaj to me
apa, ne ma Pahpãm mã me amji cajrẽn, mãr ca xwỳmã ampo itajê pê me
amji pytà, ne cupê me gapôj, neicuna mã me acuhhê tu — hane.
RUC JÕ KÀHHÔC 21 
(Pê Ruc harẽn jicu. Pê Macô hõ kàhhôc kam Jeju jarẽn to hane he.)
Pê Pahpãm ampo cunea jamre xà jõ amcro jahkre pej
Jeju te pjê jamre na harẽn jicu xà to:
— Nee jũm mã amcro me, caxwa me, pyt jỹr xà nõ jahkre pej nare,
Inxũ te amji mã ihhyr xà ata na. Ne nee côjkwa kam cumã me hàpên
catêjê nõ me, ipêikra mã, cute amji mã amcro hyr xà ata jahkre pej
nare. Ne Inxũ pyxit peaj mãri cute amji mã amcro hyr xà ata jahkre pej.
33 Cwỳrjapê ca ha me guphêa rũm me apa, ne nee ca atỳj ame apa nare,
ne ma me amji jamãr to me apa. Ampo na? He nee me anõ mã hõ amcro
atacator xà jahkre pej nare.
34-35 — Quê ha ihhêj rũm me Ahàkà cator xà ata pê jũa kam, hũwrya
kam me hũmre nõ tẽ, ihtẽm xà ata to ihtẽm pyràac. Ne ihtẽm xà ata wỳr,
quê ha ahpỹanrena cumã me hàpên catêjê mã, me hàpên xà jõr partu. Ne
pea hũrkwa jamãr catê mã harkwa to: “Ma ijũrkwa ita jamã, nãmri me
apê hacpỹ ne icator xà na ijahkre kêatre, mõrmõ wa ha pyt kam icato,
nare, wa ha caxwa picapôn kam icato, nare wa ha awcapàtkô cahtiri
icato, nare, wa ha iràràtia na ajkĩ icato” hane.
— He me apê ikre jamãr catêjê atajê pyràac, ne ipê ikre jõ pahhi
atapyràac. Cwỳrjapê ca ha me gũjamãr pejti to me apa, ne ma me ijikaj.
36 Ca ihhêaj to me ijikaj nare kam, wa ha krãa me awỳr icato, ne nee me
gõt na icator, ne me gõt na me apupun nare! 37 Ne pom wa amã awjarẽ
atỳj ame apa nare, ne ma me amji jamãa ne! — hane.
Pyjê te tej jarẽn xà
Mã Jeju te, cute amji jaxàr xà to me cumã hahkre prãmte me cumã:
— Amcro ata kam, quê ha côjkwa kam Pahpãm himpej xà ata pê ihhêj
rũm mecuprỳ te tej atajê pyràc. Ne cute ahpỹanre na me hõ pôc xà
incwỳr, ne pry cahti ri me to jũm xũmre jikwa tuwxà ata jikaj. Ne caxwa
ri ihtỳj mehkrĩ ne me hikaj, cute me hũnãr ne mehkôt cahãj ata jũrkwa
kam amji kĩn wỳr me hàr prãmte.
2 — Ne me cuprỳ te xĩc ne mehkrã nare, ne mehkwỳ te xĩc itajê quêt
mehkrã kre te amji jahkre pejti. 3 Ne por mehkrã nare atajê te ame hõ
pôc xà incwỳr, ne nee caxuw amji mã me cacô incwỳr nare. 4 Mã quêt
mehkwỳ te amji mã me cacô incwỳr. 5 Mã cormã hũmre jikwa tuw xà na
RUC JÕ KÀHHÔC 21
mehkwỳ itajê apu mehkên, mã ame hõt ne pry cahti ri ame hikaj xà ame
hikwa ne ame gõr.
6 — Mã ramã caxwa picapôn kam, cute mehkrãhhia kam mencrer na
mempar. Mã me cumã caràr to: “Ramã me hikwa tuw xà na mehkwỳ me
amji to mõ! Ajpên cuna mã me pra!” hajỹr.
7 — Mã me cuprỳ te me tej itajê amehkrĩ, ne ame ipimprar, ne cute ame
hõ pôc xà atajê to impej par, mãr quê me cumã ihpôc pej. 8 Mã hamre
me cuprỳ krã nare atajê pê ihpôc xà cacô jamre, mã me cupê ihtyc, mã
mehkwỳ mã: “Me imã gõ pôc xà cacô kwỳ incrire ne. Ampo na? Ramã
me ipê me ijõ pôc xà cacô jamre, ne ramã ihtyc to mõ” hajỹr.
9 — Mã me cuprỳ krã kreti atajê me cumã: “Jũ wỳr quê. Hamreare, jũ
wỳr quê incrire ita kam me pahcatwỳ. Ca hama me pra ne caxuw amji
mã mehkwỳ japrô” hane.
10 — Mã ma ihpôc xà cacô kwỳ japrôr to me pra, mã me hakàn pê me
hikwa tuw xà na mehkwỳ cator. Mã cute me cumã me hikwa tuw atajê
jũrkwa jarkwajihê mẽn, mã amji kĩn wỳr mehkôt me hàr. Mã me ahna
11 — Mã me ahna ahtũmre, mã mehkrã nare atajête amji mã me cacô
japrôr, ne me cator, ne ame caràr to: “Pahhi, pahhi, cama me ijamã, wa
me cuxà me acjêj!” hane.
12 — Mã me cumã: “Ipê me gahkre kêatre, wa nee ite pry cahti ri me
anõ pupun nare. Ne ramã ikre mã mencjêj xà jirô pê ihpỳm, mã hihê”
13 — Hõhõ, cwỳrjapê ca ha me amji jamã, ne me gàhcuprõn hiahpuro,
nãmri me apê ipê me Ahàkà te amji jaxàr xà jõ amcro ata jahkre kêatre,
côt ca ihhêaj to ahtwỳ — hajỹr.
Me ajpẽn pê me pahcunea to ipicokjêr xà
Mã Jeju te me cumã Pahpãm te mehcukij xà to hahkre prãmte me cumã:
— Quê ha me Ahàkà amji to Pahhiti, ne ajpên ahpar mã mõ, cu mã
memprar catêjê cunea me, ne pahhi krĩ xà catia ata kam me jỹ. 32 Quê
ha pjê kam mehkrĩ atajê cunea cuna mã me cuprõ, quê ha me to ajcokjê.
Pom ahnaa mã carà cahàcre hôhti to me ipijapar catêjê, hãn ne ihhôhti
ita pê, increcrerti to caprã ne to ajcokjê he, ita na quê ha me ato. 33 Ne
quê ha awpôc rũm carà cahàcre hôhti to cuprõ, ne awke rũm ihhô nare
itajê to cuprõ.
34 — Ita na wa ha ipê me gõ Pahhiti awpôc rũm me xa itajê mã ijũjarẽn
to: “Por Inxũ te me ato impej atajê, ajpên me mõ. Ajpên me mõ ne
ihhimpej xà krac ri me axà. Por pê mam pjê teamji ton xwỳjrea na, Inxũ
RUC JÕ KÀHHÔC 22 
me amã ihhimpej xà to ata mã, ca me acjêj. 35 Ampo na? Nee mã ampo na
nare. He pê imã prãm, pê ca me imã ijarte. Ne imã kôr, pê ca me ikõm.
Ne icahkrit cakrô, pê ca me gũrkwa wỳr me ijaprô. 36 Ne pê ipê ikà nare,
pê ca me imã ikà gõ. Ne pê wa ixà, pê ca me ijamã. Ne pê me hacjên xà
kam me ijaxà, pê ca ma me ipupun to me apa” hajỹr.
37 — Mã mempejti atajê te mehcukij to: “Pahhiti, jũ caxuw ri amã prãm,
wa ite me amã gõ jõr? Ne amã kôr, wa ite me amã cô jõr? 38 Ne jũ caxuw
ri acahkrit, wa ite me ijũrkwa wỳr me gaprôr? Nare, apêakà nare, wa ite
ite me apupun prãmte awỳr me mõ?” hajỹr. 40 Mã Pahhiti te impar ne me
cumã: “Ampeaj kam wa ha me amã awjarẽ, por ikôt me ipa catêjê kryjre
nõ mã ate me acaca xà tonata, imãa ca ate me ton” hajỹr.
41 — Jirô pê mã ri cute awke rũm amehcuhhê atajê mã: “Icuna mã me
akêanre atajê, ipê me ajcamẽ. Ne maXatanaj me, cumã memprar catêjê
mã, iteme to kên xà na cuhy tyc xà nare ton ata wỳr me pra. 42 Ampo na?
Nee mã ampo na nare. He pê imã prãm, pê ca nee me imãijarte nare. Ne
imã kôr, pê ca nee me ikõm nare. 43 Ne pê icahkrit, pê ca nee me gũrkwa
wỳr, me ijaprôr nare, ne ipêikà nare, pê ca nee me imã ikà jõr nare. Ne
pê ixà, pê ca nee me ijamãr nare, ne pê me hacjên xà kam me ijaxà, pê ca
neekam me ito amji japackre ne me ipupun nare” hane.
44 — Mã mehkên catêjê te mehcukij to: “Pahhi, jũ caxuw wa ite me amã
prãm na me apupun, ne amã kôr me, acahkrit me, apê akà nare me, axà me,
me hacjên xà kam ite me apupun, ne nee ite me atehcajpar nare?” hajỹr.
45 — Mã Pahhiti me cumã: “Ampeaj kam wa ha me amã awjarẽ, ca hãn
ne mehkryjre atajê tehcajparprãm nare, ne me hicu ita kam, nee ate me
itehcajpar nare, ne hanea ne ate me ijicu, ne me icaca” hane.
46 — Hõhõ, pom mehkên te me hajỹrjê, quê hama mehkên mã mencjêj
xà ata wỳr me pra, ne curia quê ha amji pupun to kêanre to mehcuhhê
rohnỳtti mã. Quêha hanea ne, mempejti atajê ma mencaca xà impejti
tĩrrohnỳtti mã xà ata wỳr me pra — hane.
(Pê Matew harẽn to hane. Pê Ruc hipêr harẽn kam to incrà to hane he.)
Pê Jeju amcro cunea kam ajco me cumã ampo tohahkrea to pyt,
Pahpãm to me amji kam hapac xà jũrkwa kam. Ne ahna caxwa, pê ma
krĩ pê hapôj, Pĩxô jõ kẽn wỳr, ne curia hãn ne amji to apẽ. 38 Pê côjkwa
caprêc kôt ajco me hàhtôa ne maPahpãm to me amji kam hapac xà
jũrkwa wỳr me pra, cute me Jeju kam hapac prãmte.
Pê Jeju curê xwỳn ahna me ajpẽn pa
Pê ramã me Hakren xà jõ amji kĩnata wỳr amcro incrêre ne nõ.
RUC JÕ KÀHHÔC 22
jõ kàhhôc to me cumã hahkre catêjê me, ihtỳj ame Jeju curan prãm, ne
tee ame to hahkre. Ampo na? Pê ampeaj kam ihkôt me cumã me hàhtôti
atajê cupa na pê.
Pê Juta ihpore kôt Jeju kên mã mẽn prãm
Pê me pahcurê xwỳn pê Xatanaj carõ kên ata Jejukôt me ipa catêjê te
tôxi atajê nõ, pê Juta Carijotata mã axà. 4 Pê ma Juta tẽ, ne Pahpãm mã
mehcajrẽncatêjê jõ pahhi me, Pahpãm to me amji kam hapac xà jũrkwa
jamãr catêjê me, Jeju na cute me ajpẽn par. Mã Juta te me hũhkra mã
Jeju to hahkre ne haxàr na, me cumã amji ton. 5 Mã ame hakry, ne cute
me Juta mã ihpore jõrna me amji ton. 6 Mã hamre, Juta te ihpore pyr na
ihtỳj cute me cumã Jeju jõr na amji ton. Quê ha nee me hàhtôti atajê nõ
Jeju pupun nare kam, cute jũ riahte me cumã hõr na, me ajpẽn par.
Pê Jeju me Hakren xà jõ amji kĩn jõ na awjahkre
Mã ramã me Hakren xà to cute ame amjijapackre xà jõ amcroa kam
hàhhuc. Mã amcro ata kam, amji kĩn ata caxuw Juta catêjê te ahpỹanre
na ame carà cahàcre hôhti kra pê mehkritxwỳ ata curan. 8 Mã Jeju te
Petrô me Jowãw kujahêc, ne me cumã:
— Me mõ ne me pamã pyt caxuw me Hakren xà jõ amji kĩn jõ nõ
9 Mã cute me Jeju cukij ne me cumã:
— Jõ ri wa ha mẽr ame pajõ ita to? — hajỹr.
10 Mã Jeju me cumã:
— Me ikampa, ca ha ramã krĩ mã meaxàr xàa kam, quê ha me hũmre
nõ ata cô jacjê ne to ipa, ca ha me ajpẽn cajpa, ne ma me hũnã, ne ihkôt
me mõ. Quê hajũ ri ikre nõ mã axà, ca ha hanea ne ihkôt me axà. 11 Ne
me ikre jõ pahhi ata cukij, ne me cumã: “Me cumã ampo to hahkre catê
te me acukij xà na me ikujahêc, wa me acukij, jũ ri mõrmõ ikre caxwỳn
nõ ita, pom quê ha ihkôt me ipacatêjê me kam me me Hakren xà jõ to apà
ita?” hane. 12 Quê ha kỳaj pê me amã ikre caxwỳn cati nõ atajahkre, ne
ahna me hàpàn xà, quê ha me amã hahkre. Ca ha curia pyt caxuw me me
Hakren xà jõ nõ to — hane.
13 Mã hamre, ma me pra, ne krĩ mã me hàr, ne Jejute me cumã ampo
cunea jarẽn xà atajê cunea na me cator, ne cute pyt caxuw me hõ ita ton.
Pê Jeju ihtyc xà na amji jarẽn
Mã ramã kaam hàhhuc, mã Jeju me, ihkôt me ipacatêjê me, me hàpàn
xà na me hỹr, me hàpàn xà caxuw. 15 Mã Jeju me cumã:
— Wa ijõtpê ikên mã ixàr xwỳjrea na, me acahê na me Hakren xà jõ ita
kur na amji to prãm. 16 He ampeaj kam wa ha me amã amji jarẽ, wa ha
RUC JÕ KÀHHÔC 22 
hipêr me Hakren xà jõ ita nõ krẽr nare, quê ha ahnaa Pahpãm pjê kam
mehcunea to ihhimpej kam tẽ, wa ha cormã ihnõ krẽ — hane.
17 Ne cute mehkõm xà pyr, ne cute Pahpãm mã to hũrên hakryti na amji
jarẽn, ne ihkôt me ipacatêjê mã:
— Mĩ, me akõm xà ita py, ne me acunea me to akõm pa. 18 Ampeaj kam
wa ha me amã amji jarẽ, wa ha hipêr jũ caxuw pĩxô cacô ita kwỳ to ikõm
nare, quê ha ahnaa Pahpãm mehcunea to ihhimpej kam tẽ, wa ha cormã
ihnõ kwỳ to ikõ — hajỹr.
19 Jirô pê mã ri cute pãw pyr, ne Pahpãm mã to hũrên hakryti na cumã
amji jarẽn, ne ihcokjêr ne ihkôt me ipa catêjê mã hõr par, ne me cumã:
— Pom pãw ita, ijĩa mã he, wahãn ne me amã cugõ, ca atỳj me ku. Jirô
pê mã, ca ha ate me ito amji japackre prãmte, atỳj pĩxô cacô ita to me
ikõ, ne me pãw ita kur to me acuhhê tu — hane.
20 Ne me hàpàn jirô pê, cute hajỹar ne pĩxô cacô na me cumã ihkõm xà
jõr, ne me cumã:
— Pom pĩxô cacô ita, icaprôa mã he, ne me anaa wa ha haxwỳ. Ata to
wa ha me amã ite amji kam ijapac xà intuw to awjahkre.
21 — He ramã, pom ca me jỹ itajê nõ te icurê xwỳn catêjê jũhkra mã
ijaxàr, mã cute me icuran na, imã hahkre pej. 22 Ỹhỹ, wa ha itỳj ipê me
mã to ihhimpej hiahpuro. Pỳj me hêj xi, por quê ha me ikên mã ijaxà ata,
quê ha ijirôa pê amji pupun xà kêanre to amji pupu — hajỹr.
23 Mã ahpỹanre na, cute me ajpẽn cukij kam mehtẽm, neme ajpẽn mã:
— Pỳhàpà, jũm mã quê ha ajte me hũhkramã haxà? — hajỹr.
Jũm ri amji jirôa pê cati
Mã me ahna ahtũmre, Jeju kôt me ipa catêjê te ajpẽnjirôa pê me cati
na me amji jarẽn kam mehtẽm. 25 Mã ahna Jeju pê ihkaj na me kam, mã
— Ỹhỹ, pjê ita cunea kam krĩxàre jõ pahhi cati catêjê cunea mã amji to
me catia prãm. Ne cumã mehcunea te hàpên na to prãm, na ri ihtỳj me
to ihhimpej. Ne por mehcunea tehcajpaatajê te ri amji to me cati prãmte
amji mã me haprỳ to: “Mehcunea Tehcajpar Catêjê” hajỹr.
26 — Itajê cunea te hajỹr pit, ne me akwỳa kam, quê neeitajê nõ hajỹr nare.
Me akwỳa kam, quê ha jũm catihti ata pê curmã jũm tuw ata pyràac. Ne por
me gõ pahhi ata, quê ha ihhêjrũm cupê me amã hàpên catê pyràac. 27 Mẽr
jũm ri, me hũmre mã amji jirô pê cati? Xà ajkĩ hàpàn xà na jỹ ata? Nare, xà
ajkĩ me cumã me hõ jõr to praata? Ỹhỹ, por hàpàn xà na jỹ ata ri, me hũmre
mã mehirôa pê cati. Ne Pahpãm mã ita na ihkaj na. Ne cumãa, por me cumã
hõ jõr to pra ata ri quêt cati. Ne ipêa ri me amã hàpên catê ata pyràc. 28 Ca
gõtpê ikôt me apa, ne icahê na ramã meate me amji pupun xà kêanre kwỳ
to ame amji pupun. 29 Cwỳrjapê ri Pahpãm te me acunea to ihhimpej xà na
RUC JÕ KÀHHÔC 22
ixãm. Ne pa, wa ha hanea ne me ate me to ahimpej xà na me apyxwỳ. 30 Ca
ha, por curi ite ihimpej xà kam, ijàpàn xà na me akrĩ xà ata kam me apà, ne
ahna me ikõ. Neca ha hanea ne me Pahhiti krĩ xàhti catia ata kam me akrĩ,
ne Ixaher catêjê kwỳ te tôxi atajê mã cute amji kam me hapac xà na awcapi,
ne ahna mehcukij, ne me cumã to ahimpej to me akrĩ — hane.
Pê Jeju Petrô mã awjarẽ
Ne cute Ximãw Petrô mãn ne cumã:
— Ximãw, Ximãw, nãmri ajco, nãmri ramã me pahcurê xwỳn
mãPahpãm na hàhwỳr. 32 Wa ramã ite, ca nee ate itoamji mã ahimpej jicu
nare na, Pahpãm mã acajrẽn. Na caha gõtpê ipê ampỳre mã apumõ, ne
ana ahtũm nare, ca ha hacpỹa ne iwỳr amji jaxà, ne acato, ne me akwỳ
mã hũcanãr xà to ihtỳaj ne ajco — hajỹr.
33 Mã Petrô Jeju mã:
— Ỹhỹ, wa ita kam ihcuneacaxuw apu mõ. Quê ha hapacta ne akôt me
ijaxà, ne jũ na me ito. Wa ha itỳj awcanã ne akôt ty. Ne nee imã ihnõ na
hũpa kênre hamreare — hane.
34 Mã Jeju cumã:
— Petrô, ampeaj kam wa amã awjarẽ. Ca ha caxwa ita kam, hôxãhxãc
kàr xwỳjrea na ateijahkre pej nare na, amji to ahêj to incrê — hane.
Ihpore cjên xà me wapo xwahhi jarẽn xà
Jirô pê mã ri Jeju te ihkôt me ipa catêjê cukij, ne me cumã:
— Xà ca gõtpê amcro ata to me amji japackre, mãrpê wa me akujate ta to?
Pê wa me apê ihpore cjên xà nare kam me akujate, ne me apê me akà nare
kam me akujate, ne me apê ampo hamrearekam me akujate. Xà ca gõtpê
ajkĩ ite me apê ampo hamreare kam me akujahêc ata to me amji japackre?
Xà pê ajkĩ hõtpê meapê ampo hamreare? — hajỹr. Mã me Jeju mã:
— Quê, me ipê ampo hamreare nare, pê hõtpê me imã ampo
cunea — hane.
36 Mã Jeju me cumã:
— Por me amã ihpore cjên xà atajê me, me gàhcukrêj atajê me, gapacta
ne ita caxuw me acwa. Ne por me apê wapo xwahhi nare atajê, atỳj me
gitô kà to ihpore na me ahpa, ne amji mã me to wapo xwahhihti japrô.
37 Pê ramã Pahpãm jarkwa na mehcakôc catêjê nõ hõ kàhhôc kam, ina
ihhôc to hane he:
“Quê ha mehkên catêjê me, me to ajpẽan” hane.
Ampeaj kam wa me amã awjarẽ, por pê ramã ihkàhhôc ina ampo to
hũjarẽn xà to awjarẽ ata, quê ha ihtỳj ito hanea to ito hane — hane.
Mã ihkôt me ipa catêjê me cumã:
— Me ijõ Pahhi, nãmhã, ramã wapo xwahhihti pijakrut he — hane. Mã
Jeju me cumã:
— Mẽr nãmhã, quê ha taa mã — hane.
Pê Jeju Pĩxô jõ kẽn wỳr mõ
Mã hamre, ma caxwa ri Jeju Pĩxô jõ kẽn wỳr mõ. Pê ramã curi ipa to
amji pyràac, na pê mõ. Pê ma ihkôt me ipa catêjê ihkôt me mõ. 40 Ne curi
me cator, mã cute amji mã hỹr xà ata mã cator ne kam hỹr, ne ihkôt me
ipa catêjê mã:
— Ma Pahpãm mã me acakôc, ne cumã me amji cajrẽn, ne ahna me
ahwỳ, mãr quê ma me atête me pahcurê xwỳn to pên to mõ, mãr quê nee
me acyt, ca ame cumã me apec nare prãmte — hajỹr.
41 Ne hãm, ne cute cahi rẽn to trĩnta ne ihkõn krã nahỹr, ne cute Hũm
Cati mã ihcakôc kam ihtẽm, ne cumã:
42 — Inxũ Cati, pom wa ikên xà na amji pupu ita pê ihhêj rũm ikõm xà
pyràac. Wa ma apu ikên ita cunea to ikõm caca. Quê ha amã itête ikên
to ikõm xà ita camẽn prãm na, ca ha gapacta ne atỳj itête camẽ, nãmri
quê ha amã ite to ikõm naito prãm na, wa ha itỳj to ikõ. Ampo na? Por
ate ampo to amji mã ina prãm xà ata na, wa ha itỳj ahnaa mã akôt amji
kampa — hajỹr.
43 Mã côjkwa pĩn Pahpãm jarkwa na imprar catê nõhỹrmã iwrỳc,
cute cumã hũcanãr xà to ihtỳj prãmte. 44 Mã cumã amji kĩn nare ata te
ihcãmxêr, ita pêihhêj rũm ampo xà ihtỳaj te ihcãmxêr. Mã hũcanãarkam
cormã Hũm Cati mã ihcakôc. Mã ahna cô pehpec ita pê ihhêj rũm caprô
te pjê kam apu ihpehpec pyràac.
45 Mã cute cumã ihcakôc jirô pê hãm, ne ma ihkôt me ipa catêjê wỳr
mõ. Ne me hõt wỳr cator, mã ihtỳj me hikwa ne ame gõr, ne pê me cumã
amji kĩn nare, na pê me hikwa ne ame gõr. 46 Mã cute me cumã harkwa
cator, ne me cumã:
acuhhê, ne Pahpãm na ame ahwỳ, mãr quê nee me pahcurê xwỳn me
amã ampo kên to hahkre nare — hajỹr.
Pê Jeju cama amji na me hamã, quê mehpro
Ne Jeju cormã ame cumã ihcakôc kwỳa kam, mã mehàhtôa ne hỹrmã
me cator. Ne pê Juta Carijot ita pê Jeju kôt me ipa catêjê te tôxi atajê
nõa, Jeju wỳr me hàhtôa ne me to mõ, ne ma Jeju wỳr tẽ, ne cute cahôr
prãmte ahna hàhtêp. 48 Mã Jeju cumã:
— Xà ca ha ajkĩ atỳj ipê me Ahàkà cahôr xà ita to kên mã amẽ? — hane.
49 Mã Jeju kôt me ipa catêjê te ita na me hõmpun tohajỹr, ne cute me
RUC JÕ KÀHHÔC 22
— Me ijõ Pahhi, xà wa haitỳj me ijõ wapo xwahhihti ita to me kam
50 Mã mehnõa te wapo xwahhihti to Pahpãmmã mehcajrẽn catêjê jõ
pahhi mã hàpên catê nõ atakam ihtẽm, ne cupê hapac jakep, awpôc rũm.
51 Mã Jeju cumã:
— Ame hajỹr nare! — hane. Necute hapac jakep ita na hũ xir, ne cumã
ihcupên, ne cumãto impej pyrentu.
52 Jirô pê mã ri Pahpãm mã mehcajrẽn catêjê jõ pahhi me, Pahpãm
jũrkwa jamãr catêjê me, prohti kam me, cute mehpro. Mã Jeju teme cumã
— Pỳhàpà, xà ajkĩ ipê cute me pahhi jũhhyr na me to ihhimpej catê jõ
pahhina mã, ca me gõ kôtàre me, me gõ xwapo xwahhihti itajêto me ipro
to me mõ? 53 Pom wa amcro cunea kam Pahpãm to me amji kam hapac
xà jũrkwa kam me acape na apu ipa ita? Ca rỳ jũ caxuw ate me ipro prãm
nare. Ne hamre ita kam ri me gõ amcro, ne me pahcurê xwỳn jõ amcro,
na ca ha atỳj me pahcurê xwỳn jõ awcapàtkôa kam ame apê — hajỹr.
Pê Petrô Jeju pupun nare na amji to ihhêj
Ne hamre, cute me Jeju pro, ne macute Pahpãm mã mehcajrẽn catêjê
jõ pahhi jũrkwawỳr me to mõ, ne me to hàr. Mã Petrô hapua na Jeju na
mehkôt mõ. 55 Mã ikre jarkwa cahê na, carã ata kam cute me cuhôn, ne
ipu na amehkrĩ, mã ma Petrô mehwỳr mõ, ne me cahê na cuhy na hỹr.
hõmpun tỳjti, ne cumã:
— Pom jỹ ita pê Jeju na mehkwỳ nõa ri — hajỹr.
57 Mã Petrô cumã:
— Pỳhàpà, pyjê nõ ita, wa nee ite jũm ita jahkre pej nare — hane.
58 Ne ahna ahtũmre mã mehkwỳa xũmre nõ ita tẽ necumã:
— Apê mehkwỳ nõa mã ca — hane. Mã Petrô cumã:
— Hũmre nõ ita, nee ipê mehkwỳ nare, ipê jũmjê itajê jahkre
kêatre — hane.
59 Ne hamre, ahna ahtũm rya mã mehnõa hỹrmã mõ, necute Petrô mã:
— Ỹhỹ, he ampeaj kam ri cupê mehkwỳa nõ mã, pom hanea ne cupê
Hĩpôjajo catêjê nõ ita? — hajỹr.
60 Mã Petrô amji tête apu cumã ihhêj, ne cumã:
— Hãpà, hũmre nõ ita, pom ca apu ampo jarẽ ita, ipê hahkre kêatre, wa
nee ite hahkre pej nare — hane. Ne cormã jỹ ne apu ihcakôc kwỳa kam
mã hôxãhxãc kàr.
61 Mã ikre kam, hacpỹ ne Jeju Petrô wỳr ipipkjêr nehõmpun tỳjti. Mã cute
Jeju te cumã: “Caxwa ita kam, hôxãhxãc kàr xwỳjrea na, ca ha ate ijahkre
pej nare na amji to ahêj to incrê” hajỹr na, to amji japackre pyrentu. 62 Ne ma
hãm ne cator ne mõ. Mãihpahàm te ihcãmxêr pyrentu, mã amrãa to amrã.
RUC JÕ KÀHHÔC 22
Pê krãhtare Jeju cahhy
Mã me hũmre ame Jeju jamã atajê ame hũn kêanre, ne amehcahhy.
Ne mento pro ne mehcukij to:
— Mẽr jũm te mã acakwĩn? Harẽ! — hane. 65 Mã hamre, me hũmre itajê
ame hapactua kam ame ahnaxwỳ.
Pê Jeju prohti kam me cuna mã xa
Mã apẽ, mã cute me amji to cuprõn. Prohti kam me, cute Pahpãm mã
mehcajrẽn catêjêjõ pahhi me, me cumã Mojxe xwỳ jõ kàhhôc to hahkre
catêjê me, cute me amji to cuprõn. Ne cute me cuprõn jirô pê mã ri cuteme
67 Mã cute mehcukij, ne me cumã:
— Me imã amji jarẽ, xà apê, por pê Pahpãm Crixtô capi ne to awjahkre
ata mãca? — hajỹr. Mã Jeju me cumã:
— Ỹhỹ, xà wa me amã amji jarẽ, ca me ikampa ne gõtpê amji mã me ito
ahimpej? Hãpà. 68 Xà wa hanea ne me acukij, ca ajkĩ me imã ampo jarẽ?
Hãpà. 69 Ne hamre, quê ha hãn ne ipê me Ahàkà, Pahpãm carôt catia
kam, awpôc rũm, hĩkjê rũm jỹ — hane.
70 Mã mehcunea me cumã:
— Pỳhàpà, xà ampeaj kam mã apê Pahpãm kra? — hane. Mã Jeju me
— Ỹhỹ, pom ca me caa ipê Pahpãm kra na me ijarẽ ita? — hane.
71 Mã cute mempar ne ajpẽn mã me harkwa to:
— Ỹhỹ, ita caxuw cu nee jũ rũm me jũm te harẽn xà kên nõ kam me
pajapac prãm nare. Ampo na? Ramã harkwa te harẽn xà kêanre to harẽn,
cu pahte me pajapac jĩa to mempar — hajỹr.
(Pê Ruc Jeju jarẽn jicu. Pê Matew hõ kàhhôc kam Jeju jarẽn to hane he.)
Pê Juta amji cura
Pê Juta Carijot xwỳ ata te Jeju curê xwỳncatêjê mã hahkre. Mã cute
ihkên mã me mẽn. Mã cute nee me curê xwỳn pê amjipytàr nare na
hahkre pej, me ajkaam amji mã:
— An! Wa ite to ihcupan crire nare! Ne ite ijõ Pahhiti kên mã mẽn. Ne
quê ha ihtỳj xãmte mehcura! Wa ha tẽ ne intête mehcahpêrta — hajỹr. Ne
cute ihpore hy te trĩnta atajê pyr, ne ma hacpỹ mã Pahpãm to amji kam
me hapac xà jũrkwa wỳr, cute Pahpãm mã mehcajrẽn catêjê jõ pahhi me,
prohti kam wỳr to tẽ. 4 Ne curi to cator ne me cumã:
RUC JÕ KÀHHÔC 22
— Pom ite me amã ihpore hy te trĩnta na ijõ Pahhi kên nare ata jõr
ita. Nãmhã he, mĩ! Hacpỹa mã me apy! Imã ihkĩn nare. Wa ite to cupan.
Ampo na? He neehũmre ita kên nare, ne impejti cakrô, wa ite me amã
hõr xà ita kôt ca ha xãmte mehcura — hajỹr. Mã me cumã:
ton — hane. Ne nee me cumã hacpỹ mã me ihpore pyr prãm nare.
5 Mã Juta te Pahpãm to me amji kam hapac xà jũrkwa kam ihpore hy
ata to me cumã hũcapêr, ne ma tẽ. Ne jũ ita ri cute amji jõkre kwỳr ne
6 Mã cute mehpore ata to cuprõn ne me ajpẽn mã:
— Ihpore ita te ri jũm tyc xà ata japrôr, na ri cupê me caprô jõ pore.
Na ri Mojxe xwỳ te me pajapackre xà kam, Pahpãm jũrkwa kam pahte
meihpore ita to me pajàhhuc xà na ihkaj na — hajỹr. 7 Cwỳrjapê ri cute
ihpore ata na me ajpẽn par, ne cute me to carẽc te pot ton catê ata pê, hõ
pjê atajaprôr, mehcahkrit jarêt xà caxuw. Ne cute mehcahkrit jarêt xà na
me ton. 8 Cwỳrjapê ri ita kam cormã cute me pjê ata mã haprỳ to: “Me
caprô jõ pjê” hane. 9-10 Ne pê ramã rỳ pêa mã Jeremij xwỳ pê Pahpãm
jarkwa to ihcakôc catêjê nõata Pahpãm jarkwa na hõ kàhhôc kam, ita na
ihhôc to hane he:
“Mã Juta catêjête me hõ pahhi kên mã me mẽn jahpan xà na,
mehpore hy te trĩnta jõr na me ajpẽn par,
ata ri hacpỹa ne cute me ipyr,
ne me to pjê te pot ton catê pê hõ pjê japrôr” hane.
Mã ahnaa cute hajỹr.
(Pê Matew harẽn jicu. Pê hacpỹ mãa mã Ruc hõ kàhhôc kam Jeju jarẽn kam
Pê Jeju Pirat cuna mã xa
Mã prohti kam mehcunea xãm, ne ma Jeju to, por Pirat pê
Roman jõ pahhiti jarkwa kôt krĩ to ihhimpej catê ata wỳr me
mõ, ne cuna mã cute me hãm. 2 Ne cute me Jeju kôt harẽn to me hêj xi xà
kêanre kam me to ihtẽm, ne me cumã:
— Ỹhỹ pahhi Pirat, wa ampo na ite me hũmre ita pro ne awỳr me
to imõr nare. Wa ite me ijapac jĩa to mempar, mã apu Roman catêjê jõ
pahhiti pê Xexa jũhhyr prãm. Ne hanea ne, me ikam mare mã, quê nee
pjê jahpan xà na me Roman catêjê jõpahhiti mã me hàmjõr nare na, me
to ihcakôc to ipa. Ne hanea ne apu cupê Crixtô na amji jarẽ, ne quê ha
3 Mã Pirat te Jeju cukij ne cumã:
RUC JÕ KÀHHÔC 23
— Xà ajkĩ apê Juta catêjê jõ pahhiti? — hajỹr. Mã Jeju cumã:
— Pom ca caa ijarẽ ita? — hane.
4 Mã Pirat te Pahpãm mã mehcajrẽn catêjê jõpahhi me, me hàhtôa atajê
— Ampo cwỳrjapê wa ihcuran na me cumẽ? Wa nee ite hũmre ita kam
ampo kên pupun nare — hajỹr.
5 Mã hipêr Pirat cunaa mã, cute me harẽn kammehtẽm ne me harẽn to:
— Krĩ cunea kôt cute ampo to hahkre xà itajê to ajpẽncaxuw me irẽc
to ipa. Hĩpôjajo jõ pjê kam ricute kam to ihtẽm, ne ramã me pajõ krĩ
pêKrĩpinkrêan kam, cute ton kam ihtẽm he — hajỹr.
Pê Jeju Heroti cuna mã xa
Mã Pirat te me kam hapac ne me cumã:
— Pỳhàpà, xãmte hũmre ita pê Hĩpôjajo jõ pjê catêjê nõ mã? — hajỹr.
— Ỹhỹ — hane.
7 Mã Pirat te Jeju pê Hĩpôjajo catêjê nõ na hahkre pej, ne ma pahhi
Heroti pê Hĩpôjajo jõ pjê jõ pahhi mã ihkujahêc. Pê ramã Krĩpinkrên
kamHeroti apu mõ, na pê hỹrmã ihkujate. 8 Mã curi me to cator, mã Heroti
apu hakry. Ampo na? Cumã Jeju pupun prãm, cwỳrjapê ri apu hakry. Ne
rỳ pêa mã hãn ne Heroti Jeju te ampo cunea pihho impejti ton xà atajê
na harẽn pa. Ne rỳ jũ caxuw cute hõmpun nare, ne cormã cute hõmpun,
cwỳrjapê ri apu hakry. Ne apu Jejucukij, Jeju te kam mare mã cumã ampo
pihho pejti ton, mã cute hõmpun prãmte. 9 Ne cute ampo jàhtôa ne ahna
ihcukij, mã nee Jeju tecumã jũ mãn nare, ne aracri cupê xa.
10 Mã hamre, Pahpãm mã mehcajrẽn catêjê jõ pahhime, me cumã Mojxe
xwỳ jõ kàhhôc to hahkre catêjê me, Heroti wỳr me cator, ne Heroti kam
mare mã cute me Jeju to mehhêj xi xà kêanre to mehhêj xi kam mehtẽm.
11 Mã Heroti jõ krãhtare atajê cama apu Jeju to hapactu xà kêanre to me
hapactu. Ne ame ahna xwỳ, ne pea cute me pahhi kàmã haxàr, ne me
jirô pê mã ri hacpỹa mã cute pahhi Pirat mã mehkujahêc.
12 Mã hamre, amcro ata kam, Heroti me Pirat te amjito me ikwỳ nõ. Pê
mam nee amji to me hõ ikwỳ nõ nare. Pê mam nee me amji cajrẽn nare,
ne ajco me ajpẽn curê.
Pê Pirat Jeju curan na harkwa
Mã Pirat te me Pahpãm mã mehcajrẽn catêjê jõpahhi me, Juta catêjê
jõ pahhi me, por curi me hàhtôa ne ahna me xa atajê me, cute me to
cuprõn, ne me cumã:
14 — Pom ca iwỳr me hũmre to mõ, ne ate me imã cutepahhi jũhhyr na harẽn
ata na, ite ramãihcukij, ne nee ite kam ampo kênmã icator ne hõmpun nare, pom
RUC JÕ KÀHHÔC 23
ca ampo na ame imã to awjarẽ atajê na. 15 Mã hanea ne Heroti te harkwa kên nõ
na imparnare, cwỳrjapê ri hacpỹa ne cute imãihkujahêc. Ne nee me anõ kam
mare mã hũmre ita te ampo to kên nare. Ne mẽr ampo cwỳrjapê wa ha ajte ahna
me cumẽ, quê mehcura? 16 Wa ha cama pryti kà kam wakỳre to ihcahhyr na me
cumẽ, quê ha amehcahhy, jirô pê mã wa ha ma ihkujate, quê ha tẽ — hajỹr.
17 Ne me Hakren xà jõ amcroa kam ri cute ampo to me amji pyràc xà ata pê
hane he. Pê Pirat hãn ne hõtpê me harkwa kôt me cumã me hacjên catêjê pyxit
ne hapôj. 18 Mã me hàhtôti atajê te me caràr kam mehtẽm, ne ame caràr to:
— Me imã hũmre ita tyc na toprãm, ne Parapa mã ca ha me imã
hikra — hajỹr. 19 Ne pê Parapa ata pê apu pahhi jũhhyr prãm, pê hanea
neramã jũm ita cura, cwỳrjapê pê me haxà, pê ajco hikwa.
20 Mã hacpỹ ma mã Pirat te me hàhtôa atajê cukij, cute Jeju mã hikran
prãmte. 21 Mã hipêr mehcunea te me caràr to:
— Pĩ kam me axô, quê ty! Pĩ kam me axô, quê ty! — hajỹr.
22 Mã hamre, Pirat te mehcukij to incrê ita caxuw ri mecumã:
— Nee cute ampo to kên nare, wa ha ajte ihcuran na mecumẽ. Wa ha
cama pryti kà to apu ihcahhyr na pit mã me cumẽ, quê ha amehcahhy,
wa ha ma cumã hikra, quê ha tẽ — hajỹr.
awjahkre, me caràar kam. Necute me caràr ita to me Pirat hi kwĩn. 24 Mã
Pirat te Jeju curan na me mẽn. Pom pê ahnaa ajco me to prãm ata na ri
cute ahna me mẽn. 25 Ne cute Parapa te apu pahhi jũhhyr prãm, ne ramã
jũm curan ata mã hikran. Ne me hũhkra mã Jeju jaxàr, quêt taa jũ na me
to, por jũ mã cute ame ton prãm xà ata na.
(Pê Ruc harẽn jicu. Pê Matew Jeju tyc xà jarẽ.)
Pê Pirat mã hĩxi cupê Jeju cawpa
Ne cormã Pirat pahhi krĩ xà kam jỹ ne apu Jeju cukij, me ajkaam mã
hĩxi te harkwa kujahêc ne cumã:
— Ca ha nee hũmre pejti te jũ caxuw ampo kên ton nare ata to kên
nare. Ampo na? He caxwa ri ite hũtir kêanre — hajỹr.
Pê pĩ na me Jeju xôr na harkwa
Mã Pirat te nee me cupê Jeju mã hikran nare na amji jahkre pej. Mã
ame hàhkrihkrit catia kam, me hàhtôti atajê ihtỳj me pahhi jũhhyr prãm.
RUC JÕ KÀHHÔC 23
Mã pahhi ata te nee Jeju curan na me cumã hũjahkre nare na amji jarẽn
xà caxuw, cô na hàhwỳr, ne kam hũhkra cuhhõn, mehcunea kam mare
mã. Ne hũhkra cuhhõn kwỳa kam cute me cumã:
— Wa nee ite hũmre ita curan na me amẽn nare, ne me atea ri
mehcuran xà — hajỹr. 25 Ne mehcunea te caràr to:
— Me imã, ite mehcuran jahpan xà na, ihtỳj me ikam me ikên pỳm, ne
hanea ne me itàmxwỳ kam ihpỳm na to prãm — hajỹr.
26 Mã Pirat pê pahhi ata te me cumã Parapa mã hikran. Ne cute pryti
kà to Jeju cahhyr na me mẽn, ne pea cute krãhtare mã me hõr, mãr quê
mehcahhy catia, ne pĩ na me cuxô ne mehcura.
27 Mã ma krãhtare atajê me to ihhimpej catê pê Pirat ata jũrkwa wỳr
Jeju to me mõ, ne curia cute krãhtare cunea to cuprõn, mã cute mehkrã
tu ne to xa. 28 Ne cute me cupê ihkà to pôj, ne me ahna pahhi kà tepti
japjêhti ata mẽn, ne me cumã to ihkà. 29 Ne hômjĩ to me pahhi krãhkà ne
haxàr. Mã curia me cuna mã to xa. Ne me to hapactu xà kêanre ata kam
me to incrà, ne cuna mã mehkõn krã na mehkrĩ ne me cumã:
— Apê Juta catêjê jõ pahhi catia ne apej! — hane. 30 Ne kam me harcô
rẽ, ne hũhkra kam me cupê pĩ ata to pôj, ne ihkrã kam me to ihcahhy.
31 Ne cute me to hapactu xà kêanre ata jirô pê intête me cupê pahhi kà
tepti ata caxàr, ne hacpỹa mã ihkàa to me cumã ihkà. Ne ma pĩ na cute
menxôr ne mehcuran xà ata wỳr me to mõ.
(Pê Matew harẽn jicu. Pê Ruc hacpỹ mãa mã harẽn kam to incrà.)
Pê Jeju ma ihcuran xà wỳr mõ
Mã hamre, ma Jeju to me mõ. Ne me to mõr kwỳa kam cute pry kôt
me Xiren jõ krĩ catêjê nõ cajpar, pê haprỳ Ximãw. Pê pur pĩn mõ, pê
mehcajpa ne mehpro ne pĩhti ata krac ri me haxà, ne ahna me cumã quêt
to mõ, pê ma Jeju kôt to kwỳ.
27 Mã me hàhtôa ne hapu na Jeju na me hõmpun to memõ. Mã pyjê
kwỳ Jeju kôt me mõ atajê ahna amehõmpu, ne cama ame caprĩ ne ame
kam amrã. 28 Mã hacpỹ mã me hỹrmã pipkjêr, ne cute me cumãharkwa
— Krĩpinkrên jõ pyjê itajê, nee ca ikamame acwỳr nare, ne me akra
kam ca quêt ame amrã. 29 Ampo na? He quê ha cormã krĩ itajõ amcro
kêanre kam ahtwỳ, quê ame garẽn to:
“Por jũ caxuw pyjê itajê nõ mã ihkra nare,
mã nee cute to pijahôr nare,
ne nee to ipijapar nare atajê,
quê ha ame hakrya to ame hakry” hane.
RUC JÕ KÀHHÔC 23
Quê ha jũ caxuw amcro ata kam ahtwỳ, quê ha me hũmre kwỳ me
“Hã, kẽnti ita me ijipyapỳm” hane.
— Quê ha hanea ne me hũmrekwỳ kẽn jawênre atajê mã:
“Me ito amxu” hane.
Ỹhỹ, me papê cuhy caxuw pĩ pyràac, ne pa ri cormã icoti na wa apu
me acrà, ne ijirôa pê ame amji pupun xà kêanre nõ to ame amji
Pê pĩ na me Jeju xô ne me ahna xwỳ
Ne Jeju kôt me hàhkĩj xi pijakrut ne me to mõ, cute mehcuran prãmte.
Ne kẽn japrỳ te Corcota ata kôt harẽn xà te “Mehkrãhhi jõ kẽn” ata wỳr
me tocator. Ne pĩ na cute wakỳti to me Jeju jũhkra me ihparcuhhêc, ne
ahna me hãm. Ne hanea ne me hàhkĩj xi atajê to cute me hajỹar ne pĩ na
me haxôr, ne awpôc rũm me ita xôr, ne awke rũm me ita xôr.
34 Mã Jeju te Hũm Cati mã mehcajrẽn to:
— Inxũ Cati, pom ame ito kênitajê pê ijahkre kêatre, cwỳrjapê ri ame
ito hane, na ca ha nee ame kam acryc nare, ne cute me ito kên ita to
tojnõ — hajỹr. Mã krãhtare atajête Jeju kà to ame ipicràn, ne kẽn te amji
pêhũhkàr xà to ihkôt ame amji pê hũhkà, jũm mõrmõ quê ha amji pê to
ihkà itajê jũhkà.
35 Mã me hàhtôa ne ahna me xa, ne ame hõmpu. Mã me kam mare mã,
Juta catêjê jõ pahhi kwỳ apu Jeju na xwỳ, ne me cumã:
— Pỳhàpà, pom ca atỳj mehkwỳ pytàr to apa ita? Pom apê Pahpãm
kra ita, ca mẽr pĩ ita pê amji capa ne wrỳ ne amji pytà. Me imã nee apê
Pahpãm kra nare. Quê ha apê Pahpãm kra na mã, ca haatỳj pĩ ita pê
36 Mã hamre, krãhtare catêjê ame ahna xwỳ ne amecumã. Mã mehkwỳ
xwỳjê ame cumãn kêanre, ne me hapactua kam ame ahnaxwỳ. Mã
krãhtare nõa Jeju wỳr pĩxô cacô xỳre ata totẽ, ne cute to kam hapac, ne
37 — Krãa, pom apê Juta catêjê jõpahhi ita, mẽr ampo na mã ca pĩ ita pê
ate amji caxàr ne awrỳc nare? — hajỹr.
38 Ne Jeju krã incwỳrpê pĩ na ihkàhhôc ajêt ata pê hũjarẽn to hane he:
“Cupê Juta Catêjê JõPahhiti” hane.
39 Mã me hàhkĩj xi pijakrut ne pĩ na Jeju cahê na meajêt atajê nõ apu
Jeju mã, ne cumãn to:
RUC JÕ KÀHHÔC 23
— Pỳhàpà, pom apê Crixtô ita? Xà ca ha amji pytàr ne amji kôt me
40 Mã me hàhkĩj xi catê nõ Jeju jĩkjê rũm ajêtata apu Jeju cwỳrjapê ihnõ
ita kam incryc, ne cumã:
— Pỳhàpà, xà nee amã Pahpãm cupa nare? Ampo na mã ca apu cumã?
Pom cu me pancrê itajê cunea me amji pupun xà kêanre to me amji pupu
ita? 41 Pahte ri ampo kêanre ton, ne hũmre ita te nee ampo kên ton nare
cakrô, ihtỳj me pahcunea kên xà ita mã hàr. Ne pahkên xà ita pê cu ajco
amji to hapê, ne hũmre impejti ita pê neeajco amji to kên xà ita japên
42 Ne cute Jeju mã amji jarẽn, ne cumã:
— Jeju, ca ha jũ caxuw Juta catêjê jõ pahhi na amji to, ne hacpỹ ne ate
amji jaxàr xà ata kam, ito amji japackrea ne — hajỹr.
43 Mã Jeju cumã:
— Ỹhỹ, wa ha ampeaj kam amã awjarẽ, ca ha itakam icahê na, por curi
mempejti tyccaxwỳn tĩar ame ipa ata ri, cu ha ajwar apu mõ — hane.
(Pê Matew hanea ne harẽ.)
Jeju tyc xà wỳr awcapàtkô
Mã ramã pyt me pahkrã jimoac kam hỹr xàa kam, cute hàhcujro to
hicu, ne ampeaj kam awcapàtkô, neawcapàtkô ita na pyt pipkjêr. 46 Ne pyt
pec pejti kam Jeju kỳjti pêa mã caràr ne:
— Inxũ Cati, Inxũ Cati! Ampo na mã ahte ate irer to hajỹr? — hane.
(Pê Ruc hipêr harẽ.)
Mã Pahpãm to me amji kam hapac xà jũrkwa kamPahpãm jũrkwa
caxwỳn me, mehũmre tekjê ata te amji mã ahhyr xà na, cupẽhkà pohti
ajêt ata te awryc mãamji jipôn, ne ajpẽn wỳr ihkre. 46 Mã hamre, Jeju
hipêr kỳj cati pêa mã caràr, ne caràarkam cute Hũm Cati mã harkwa to:
— Inxũ Cati, hamre, wa ha ty, neicarõ quê ha ma awỳr api — hajỹr. Ne
cute amji jarẽn jirô pê mã ihtyc.
47 Mã Roman catêjê nõ pê krãhtare jõ pahhi cati ata te Pahpãm pej na
amji mã harẽn, ne taa amji mã:
— Xãmte ampeaj kam mã hũmre ita peaj to impej — hajỹr.
me ita pupun, ne ma ame amji jacjên, ne me cumã amji kĩn nõ xàhte,
RUC JÕ KÀHHÔC 23
amji jõ kôt kam ame amji cahhyr to me ipa. 49 Mã Jeju jõ ikwỳ nõ catêjê
me, pyjê me, porpê Hĩpôjajo jõ pjêa rũm ajpên ihkôt me mõ atajê, ampỳa
mã mehcuhhê ne ahna ame hõmpu.
Pê me Jeju jarêt
Pê me hũmre ihnõ japrỳ pê Joje, ata pê Krĩhkàhti catêjê nõ, ne ajco
catyt kam ipa. Ne cupê hũmre impejti, cute amji kam hapac xà cunea
to, ne ajco Pahpãm himpej xàkujahêc xà ata japên to hikaj to ipa. Ne
nee cupêmehkwỳ, ne Jeju cuna mã harkwa kên nõ to ihcakôc nare, ne
catyt kam ahna ihcakôc, ne mehkwỳ te amji kam hapac xàkaj na ajco
amji kampa. 52 Ne ma Pirat jũrkwa wỳr tẽ, cute Jeju na ihwỳr, nepĩ pê
ihtyc caxàr prãmte. 53 Mã Pirat te cumã hahkre, mã ma tẽ necute pĩ pê
caxàr. Ne cute cupẽhkà jakati impejti ata to Jeju jĩ cunea cupu, ne ma
rỳ jũ caxuw jũm te kẽn kre ita kam amji jarêtnare, ne cormã intuwti ata
wỳr to kwỳ, ne cutekam hir, ne ahna to hihê. 54 Ne mehkôt xà jõ amcro
xwỳjrea na pê ita hane.
55 Ne por Hĩpôjajo jõ pjê rũm, pyjê Jeju kôt me mõ atajê teJoje te kẽn
kre ata kam Jeju jarêt na me hõmpun. 56 Ne ma ikre wỳr cute me amji
jacjên ne me mõ. Necute me to amji pyràc xà ata kôt, cute me Jeju
jĩ cuxwa prãmte ame ampo cacô cuxwati, incoti ita cwỳr, ne ame to
ipicacwỳr. Ne nee amcro ata kamhacpỹ mã cute me to amji jacjên nare,
necuria amehkôt to ame ipa, mehkôt xà jõ amcro atajê kam.
(Pê Ruc Jeju jarẽn jicu. Pê Matew hõ kàhhôc kam Jeju jarẽn to hane he.)
Pê krĩ jamãr catêjê Jeju kre jamã
Ne ramã Juta catêjê kôt xà jõ amcro ata cator. Ne Pahpãm mã
mehcajrẽn catêjê jõ pahhi kwỳ me, Parixêw catêjê me, Pirat pê pahhi me,
cute me ajpẽn par. 63 Ne me cumã harkwa to:
— Me ijõ pahhiti, wa ite cormã me Jeju xwỳ hêj xi xà ata to me amji
hacpỹa mã itĩr” hajỹr. 64 Ne cu ha pahtỳj me harêt xà ata jamãr to impeaj
ne, quê ha xa ahna amcro incrê, cu ha cormã me hamãr jicu. Nãmri cu
ha me ita ton nare, quê ihhêaj to ihkôt me ipa catêjê me hĩ to ahkĩ, ne
me harẽn to: “Hacpỹa mã ihtĩr!” hane. Quê ha mehhêj xi xà ita, mam ita
jirôa pê ihkêanre ne — hajỹr. 65 Mã Pirat te me cumã harkwa to:
— Nãmhã ijõ krãhtare catêjê amehcuhhê he. Ca ha me haprô, ne me to
mõ, ne cute me harêt xà ata jamãr na me amẽ, quê me hamãr to mempeaj
ne — hajỹr. 66 Mã ma cute me haprôr, ne me to pra. Ne cute me kẽn kre
RUC JÕ KÀHHÔC 24
kam me harêt xà ata jarkwa na, me ihtô xà to me ihtô, jũm te aracri
ihcaxun cupate. Ne curia ame ahname ipa, ne ame hamãr to ame ipa, ne
ma mehcuhhê ne me hõmpu, ne me hamã.
(Pê Matew harẽn jicu. Pê hacpỹ mãa mã Ruc hõ kàhhôc kam Jeju jarẽn kam
Pê Jeju hacpỹa mã ihtĩr
Ne mehkôt xà jõ amcro atajê jirô pê mã ri, iràrà na, ma Jeju kre
wỳr pyjêatajê ampo cacô atajê to me pra. 2 Ne ramã kre na me
hàhtêp to pra, neampỳa mã cute me kre pupun. Mã kre jihê xà pê kẽn te
kujtipyràcti ata jũm te ramã hihê mẽn, mã hihê mẽn xa. 3 Mã kẽn kre mã
me hàr, ne nee cute me Jeju jĩ pupunnare, ne mehkrã pictor tu.
4 Mã krãa, me hũmre pijakrut nemehkà jakati pràti kam me cuna mã
me xa. 5 Mã hamre, me hũpate pjê kam ame ipihur. Mã me hũmre itajê te
pyjê itajê mã me harkwa to:
— Ampo caxuw mã ca amehtyc cote na ramã hacpỹa mã jũm tĩr
ata japê? 6 He ramã hacpỹa mã ihtĩr, ne nee ita ri apu mõr nare, ne
por Hĩpôjajo jõ pjê kam cute me amã amji jarẽn ata na ca me to amji
japackre. 7 Pê me amã amji jarẽn to hane he: “Quê ha ihtỳj jũm mehkên
catêjê jũhkra mã, ipê me Ahàkà jaxà, quê ha mehkên catêjê pĩna me
cuxô. Quê ha ty ne ahna amcro incrê, quê ha hacpỹa mã ihtĩr” — hajỹr.
8 Mã pyjê itajê te harkwa to me amji japackrepyrentu. 9 Ne ma ikre wỳr
mã, ame awjarẽ. 10 Ne pyjê itajê pê ame awjarẽ he: Marij Matarkwỳj me,
Jowanakwỳj me, Tijac menxi pê Marij me, por pê mehkwỳa kwỳ mehkôt
me mõ atajê mã, pê ihtỳj hanea ne ame harẽ. 11 Mã Jeju kôt me ipa catêjê
te nee me pyjêatajê te me cumã hũjarẽn xà itajê na me kam hapac nare,
ne ihtỳjcute ame hũjarẽn to ame ipa na, amji mã me to hajỹr.
12 Ne Petrô nare, pê hãm pyrentu ne ma kẽn kre wỳrajcahu. Ne kẽn kre
ri cator, ne cumã nõr, ne nee Jeju jĩpupun nare, ne cupẽhkà te hĩ cupu, mã
cupê cator ata na, ahnaa hakàn pê nõ. Mã ma hacpỹ mã ikre wỳr cute amji
jaxàr ne tẽ, ne ita to cama apu amji kam hapac to amji mã ipikrar to mõ.
(Pê Ruc Jeju jarẽn jicu. Pê Matew hõ kàhhôc kam Jeju jarẽn to hane he.)
Krãhtare ame cumã hêj xi jarẽn na ajpẽn pa
Ne cormã pyjê krĩ wỳr pry kôt me mõr kwỳa kam, mã krãhtare te
Jeju kre jamãr atajê kwỳ te Juta catêjê jõ pahhi kwỳ atajê mã Jejukre te
RUC JÕ KÀHHÔC 24
jũ mãn xà atajê cunea na harẽn par. 12 Jirô pê mã ri cute jũ mã me ton xà
ata na ahna me ajpẽn par, ne me krãhtare kwỳ mã ihpore catia ne hõr, ne
13 — Ca ha me gũjarẽn to ame apa to me hane he: “Wa me ijikwa ne me
gõr, mã Jeju kôt me ipa catêjê cator, ne ma cute me hĩ to hàhkĩj ne me to
14 — Quê ha me pajõ pjê jõ pahhiti ita kampa, ne ajteare mã ampo
to kam amji kampa, wa ha me cumã ate me harẽn xà itajêa na harẽ.
Hamrequê ha cute, me ite me to amji kam me ijapac xà ita na to amji
kampa, quê ha nee me amã ihkên xà nõ cator nare — hajỹr. 15 Mã pea
Jeju kre jamãr catêjê atajê te me ihpore ita pyr, ne ihtỳj ame cumã
mehhêj xi xà na cute me ajpẽn par atajê jarẽn to meipa. Mã mehhêj xi xà
atajê Juta jõ pjê cunea kôt ihcahkũm. Ne cormã ita kam mehhêj xi xà ita
(Pê Matew harẽn jicu. Pê hacpỹ mãa mã Ruc hõ kàhhôc Jeju jarẽn kam
Pê Mewỳrcacro jõ krĩ jõ pry kôt me mõ
Mã amcro ata na ma krĩ wên japrỳ te Mewỳrcacro ata wỳr Jeju kôt
me ipa catêjê pijakrut ne me mõ. Pê krĩ wên ita hõtpê Krĩpinkrên pê
pry kôt ihtỳj Jeju pupun xà kêanre atajê to, ajco amji mã me hũjarẽn to
me mõ. 15 Ne cormã amji mã me hũjarẽn to me hàhpan to me mõar kam,
mã krãa, Jeju me ahna cator ne ma mehkôt mõ. 16 Mã cute me hõmpun,
mã jũa mã cute amji tête mehkrã ton, mã nee cute me cupê Jeju na me
hahkre pej nare.
17 Mã me cumã:
— Ampo ca pry kôt amji mã meharẽn to me mõ ata? — hane. Mã me
hàhhuc ne me cumãamji kĩn nare. 18 Mã ihnõ japrỳ te Cripa ita cumã:
— Pỳhàpà, xà ca apyxit peaj ne ajte Krĩpinkrên kamakrĩ, ne nee ate
cormã amcro incrê cahhur ita kam ampo te hajỹr xà ata na hahkre pej
nare? — hane.
19 Mã Jeju cumã:
— Ampo? — hane. Mã cumã:
— Por Naxare jõ krĩ pĩn Jeju cator ata pê me pamã hũmre pê Pahpãm
jarkwa to ihcakôc catê. Ne ampeaj kam Pahpãm jarkwa to ihcakôc,
nehàpên xà to into hihtỳj, ne me pamã cupê Pahpãam toPahpãm. 20 Mã
ajte Pahpãm mã mehcajrẽn catêjê jõ pahhime, me pajõ pahhi me, cute me
hũhkra mã me haxàr, mã cute ame to kêanre. Ne cute pĩkam me inxôr,
ne hũhkra me ihpar kam me wakỳre cuhhêc, ne toa mehcuran. 21 Ne pê
wa ajco cute Juta catêjê to amjipytàr na mehcãmjĩ, ne ahna me hikaj. Ne
RUC JÕ KÀHHÔC 24
cormã ampo te hajỹr xà ita na amcro incrê peaj. 22 Ne me ikwỳa kam pyjê
nõ ma kẽn kre kam cute me harêt ata wỳr me pra. Ne nee cute hipêr me
Jeju jĩ pupun nare. Cwỳrjapê wa me icunea amji mã me to ijapôj to me
ipa. 23 Ne pyjê atajê te me amji jaxàr ne ame imã awjarẽ, xwahna cute
me côjkwa pĩn Pahpãm jarkwa to memprar catêjê pit pupun. Mã xwahna
ramã hacpỹa mã ihtĩr na ame cumã harẽ. 24 Mã me ikwỳa kwỳ te me
hahpan, ne pyjê te me harẽnxà atajêa na cute me hõmpun, ne nee cute
me Jeju jĩ pupun nare — hajỹr.
— Pỳhàpà, mã ajte ca nee uu ne ame pamã Pahpãm jarkwa to
mehcakôc catêjê jarkwa kam me gapac nare. 26 Pê ihtỳj Crixtô ata kên
na amji pupun to prãm. Ne quê ha cute amji pupun xà kêanre na amji
pupun ata jahpan xà na, quê ha mehcunea jirôa pê hàmtàr cati na, hãn
ne mehcunea me hahkre pej — hajỹr.
27 Ne cute ihkrãa kam me cumã Mojxe xwỳ jõ kàhhôc rũm cahyt kam
ihtẽm, ne ihkôt harẽn, ne ihkôt Pahpãm jarkwa to mehcakôc catêjê cunea
jõ kàhhôc kwỳ cahyt par. Ne me cumã, por ampo te ihkàhhôc kam jũmã
ton xà atajêa na amji kôt harẽn partu.
28 Ne krĩ wên ata na ramã me hàhtêp, ne ramã me cator xàa kam, mã
Jeju ma mehhyr ne ihtẽm prãm. 29 Mã ma amji na ame huwahi, ne me
— Atẽm nare, ne ita ri me ina ahtwỳ, nãmri ramã pyttu — hane. Mã
Jeju me ipijakrut atajê cahê na hàhhuc.
30 Ne me cahê na hỹr, ne cute pãw pyrne to Pahpãm mã hũrên hakryti
na amji jarẽn jirô pê, cute ihcokjêr ne me cumã hõr. 31 Ne cute me cumã
hõr me ajkaam mã cormã mehkrã kre, mã cute cupê Jeju na me hahkre
pej, me ajkaam, mã hãm xà ata kam hamre, ne ma tẽ. 32 Mã ajwar ajpẽn
mã me harẽ, ne me ajpẽn mã:
— Pỳhàpà, pry kôt pamã ihkàhhôc krã krutre jarẽn to mõr ata kam, cu
ramã pahna cuhkõnrea kam amji mã tohajỹr pyrentu — hane.
33 Ne me hãm pyrentu, ne ma hacpỹ mã Krĩpinkrên wỳr me pra, ne
ihkôt me ipa catêjê kwỳ wỳr me cator, ne ame cumã harẽ. 34 Mã mehkwỳ
me ipijakrut atajê mã:
— Ampeaj kam ri me pajõ Pahhiti hacpỹa mã ihtĩr! He hanea Petrô te
hõmpun! — hane.
35 Mã me ipijakrut itajê te hajỹar ne, por pry kôt cute me hõmpun, ne
hanea ne ikre kam me cumãpãw cokjêr na cute me hõmpun ata na, cute
me cumãharẽn.
Pê Jeju ihkôt me ipa catêjê mã amji pẽ
cator, ne cute me cumã harkwa to:
RUC JÕ KÀHHÔC 24
— Hàpà, mãr me apeaj? Nee ca icupate ame akrihkrit nare — hajỹr.
37 Mã mehcunea pikrar ne mehcunea mã paa to pa. Ampo na? He ihtỳj
cute me jũm carõ pupun na ame amji cãmjĩ, na ri ame paa to ame pa.
38 Mã Jeju me cumã:
— Ampo na mã ca ito ame amji mã ajkra, ne ame ahkrihkrit? Ampo na
mã ca cormã nee me akrãkam amji mã me ito hajỹr nare? 39 Me ijũhkra
pupu, ne me ipar pupu. He ipê Jeju, pa wa. Me icupê ne me ijahkre pej,
pom wa ijĩa xa ita. He me carõ jĩ nare, ne nee mehhi nare — hane.
40 Ne cute ita jarẽn jirô pê cute me cumãhũhkra me ihpar jahkre, mã
cute ihtỳj me wakỳrete caxwỳr xà xwa kre pupun. 41 Ne me hakryte ma
ajmãr cupê Jeju na ame ahna aprã. Ne ihtỳj cormã amji mã me ajkra.
Cwỳrjapê ri Jeju te mehcukij ne me cumã:
— Xà ajkĩ ita ri me apê ampo krẽr xàhamreare? Wa ihkwỳ krẽ, ca ihkur
na me ipupu — hajỹr.
42 Mã cute me cumã tep xêt nõ ita kwỳ. 43 Mã me kam mare mã xa ne
cuku. 44 Ne me cumã:
— Ne por wa ame acahê naimõr kwỳa kam, amji na ite me amã ampo
jarẽn atajê teito hajỹr to prãm, ata na ri cute ito hajỹr. Por pê Mojxe xwỳ
jõ kàhhôc me, Tawi xwỳ jõ kàhhôc me, mehkwỳ jõ kàhhôc ito hũjarẽn xà
to awjarẽ atajêa na mã, cute ito hajỹr — hane.
45 Ne jũa mã cute mehkrã ton, mã ihtỳj me Pahpãmjarkwa par pejti.
(Pê Ruc Jeju jarẽn jicu. Pê Matew hõ kàhhôc kam Jeju jarẽn to hane he.)
Pê Jeju pjê cunea kôt ihkôt me ipa catêjê kujate
Mã Jeju kôt me ipa catêjê te me õxi atajê, ma, por pê Jeju Hĩpôjajo jõ
kẽn to me cumã ihcakôc ata wỳr me mõ. Mã curia Jeju te me cumã amji
to ipipẽ. 17 Mã cute me hõmpun ne cuna mã mehcunea pỳpỳm, ne Jeju to
cute me cati prãmte me to ihcakôc pejti. Mã cormã mehkwỳ me amji mã:
18 Mã ma Jeju me hỹrmã mõ, ne me cumã:
— Inxũ te imã pjê me côjkwa kam ampo cunea to ite ihimpej xà caxuw
imã carôt jõr, ne ahna imã harkwa. 19 Cwỳrjapê ca ha pjê cunea kam
mehkrĩ atajê wỳr me pra, ne catyt kam ijarkwa kôt me ipa catêjê na me
to, quê catyt kam ikôt me ipa. Caha Inxũ me, Carõ Pejti me, ipê ihkra
japrỳ na cô kam mehcumrã. 20 Ne ite me amã ampo cunea to ihimpej atajê
to me cumã hahkre, mãr quê catyt kam ihcunea kam me hapac to me
ipa. Ne wa ha itỳj amcro cuneakam me acahê na ipa, quê ha ahnaa ampo
cunea jamre xà kam hàhhuc na, ca me to amji japackrea ne — hane.
RUC JÕ KÀHHÔC 24
(Pê Matew harẽn jicu. Pê Ruc hacpỹ mãa mã hõ kàhhôc kam harẽn kam to
Pê Hũm Cati Carõ Pejti jikaj na, Jeju me cumã harkwa ta
Mã hacpỹ mã Krĩpinkrên wỳr cute me amji jaxàr ne me cator.
Mãhipêr Jeju te curi me cumã amji to ipipẽ, ne me cumã:
— Por pê Inxũ Cati jõ kàhhôc kamito hũjarẽn to:
“Quê ha, pê Pahpãm Crixtô cator na me amã to awjahkre ata,
ihtỳj amji pupun xà kêanre to amji pupu ne ty.
Ne amcro incrê kam hacpỹa mã ihtĩr” hane.
— Ne hanea ne ihkàhhôc ata ito hũjarẽn to hane he:
“Hamre, quê ha cute harkwa jarẽn xà itajê cunea,
krĩxàre cunea kôt ajcrà.
Ne Krĩpinkrên kam quê ha ipicràn kam tẽ,
quê ha me harkwa itajê cunea jarẽn pa,
ne me hahkre pej, ne mehkên ton jicu,
ne amji mã me Pahpãm na ahwỳ,
quê hamehkên to tojnõ ne me to impej” hane.
— Ne me ca, ate me ijarẽn pej xà caxuw ca ate me ato jĩa to me
ipupun, ampo atajê cunea na. 49 Ne me ca, por Inxũ Cati te ate me ijarẽn
xà caxuw me amã carôt tỳjti to hũjahkreata, quê ha ihtỳj me amã cugõ.
ha ita ri, Krĩpinkrên kam, me hikaj. Quê ha ita ri côjkwa pĩn, me amã me
acarôt tỳjti ata wrỳ, ca ha me acwa — hane.
Pê Jeju côjkwa wỳr hàpir
Ne Jeju te krĩ pê me to cator, ne ma amji kôt Mehkênpupunxà jõ
krĩ wỳr me tomõ, ne curia ri cute mencwỳrpê hũhkra curor, ne cute
mehcajrẽn. 51 Ne cute mencwỳrpê hũhkra curor me ajkaam, macôjkwa
wỳr hàpir to mõ. 52 Mã ame Jeju pejti na harẽ, ne maKrĩpinkrên wỳr
cute me amji jaxàr. 53 Ne amcro cunea kam, ma Pahpãm to me amji kam
hapacxà jũrkwa wỳr me ipa, Pahpãm mã mempejti to mehcakôcprãmte.
Te Jeju Jarẽn Xà Impejti
Ỹhỹ, pê Jowãw ihkàhhôc ita to, ne Jeju na mehkwỳ cunea mã ihkujate.
Ne pê cupê Jeju jarkwa na memprar catêjê nõ. Ne pê mam cupê tep pro
catê, pê Jeju amji kôt ipa catê na ahna ahwỳ. Pê caku crê kam ajco Jeju kôt
apu ipa, nepê Jeju te amji kam hapac xà cunea na hõmpu. Ne pê Jeju mã
mehkwỳjirôa pê Jowãw kĩn. Ne hõ kàhhôc kam cute pjê ita kam Jeju te mõr
reriamã cute ampo kwỳ ton, ne ihkwỳ jarẽn xà itajê kwỳ na ihhôc. Ne hõ
kàhhôc ita kam cute, me pahte ampeaj kam Jeju to amji mã me pahhimpej
tome pamã hahkre. Ne ampeaj kam ri cupê Pahpãm kraa to Pahpãm kra,
ne taa mã ri Pahpãm cahê na me papa rohnỳtti mã na me pamã to hahkre.
Ne hõ kàhhôc japrỳ pê Jowãw Te Jeju Jarẽn Xà Impejti Jõ Kàhhôc
Jeju pê Pahpãm
Mam, ampo cunea cumam, pê ramã me pajõ Pahhiti ipa. Ne me
pamã cupê Pahpãm cakôc xà me harkwa. Ampo na? Taa mã ri me
pamã Pahpãm te amji kam hapac xà me, incaca xà to ipipẽ to ipa. Ne
pê Pahpãm cahêa na maam ajco apu ipa ne me ajpẽan. 3 Na pê me pajõ
Pahhiti Hũm Cati jarkwa kôt ampo cunea ton partu, pê nee iràn xà na,
ampo hũhkra kaj na, amjia kôt amji ton nare.
Pê Jeju me pamã Hũm Cati jahkre
Na ri cupê me pahte amji kam me pajapac xà cunea xakat. Ne pom
na mã me pajõ Pahhiti me pahcunea mã pahte mehahkre pej xà gõ, mãr
cu ihcunea na me Pahpãm pê Hũm na me hahkre pej ne me hõmpu, ne
cahê na me papa rohnỳtti mã. 5 Pyràc pej na mã me pajõ Pahhiti pê me
JOWÃW JÕ KÀHHÔC 1
pahcujro xà, ata kôt cu meHũm Cati jahkre pej ne me hõmpu. He jũwỳr
quê mehkên ton catêjê nõ, pê ihhêj rũm awcapàtkô kam mehkrĩcatêjê
atajê kwỳ, me pahte me Pahpãm pupun nare prãmte, me papê cute me
pahcujro xà ita pro ne cupĩ.
6 Ne pê me pajõ Pahhiti cator xwỳjrea na, mam Pahpãm me pamã
harkwa na imprar catê pê Jowãw te cô kam me cumrãr catê ata kujate,
cute me pamã me pahcujro xà pê me pajõ Pahhiti ita to hũjarẽn, ne
to hahkre xà caxuw. 7-9 Ne pê Jowãw xwỳ pê me cumrãr catê ata nee
ihcakôc xà to:
— Ipê ihhêj rũm me acujro xà — hajỹr nare, ne cama harkwa to:
— Quê ha cormã me pamã me pajõ Pahhiti cato, ata pê ri ihhêj rũm me
pahte amji kam me pajapac xà cunea cujro xà, pjê cunea kam. He cupêa
ri quêt me pahcujro xàa to mepahcujro xà — hane. Ne pê Jowãw me
pamã me pajõ Pahhiti to hahkre, pahte me hahkre pej ne to amji mã me
pahhimpej xà caxuw, pê me pahwỳr cato.
Quê ha jũm te Jeju to amji mã ihhimpej na, quê ha cupê Pahpãm kra
Ne me pajõ Pahhiti pê Hũm cakôc xà me harkwa ata pê mam ampo
cunea to, ne taa mã pê pjê ita wỳr wrỳ ne apu ipa. Mã xãmte pjê kam
mehcunea te nee cupê ampo cunea ton catê na me hahkre pej nare. 11 Ne
ma Juta catêjê jõ pjê wỳr cator, mã nee ajte cute ahna me amji caxàr
nare. 12 Mã mencrêre pyxitre te ahna me amji caxàr, ne cumã me amjijõr,
ne toa amji mã mehhimpej to me ipa, ne me cumã:
— Apê Pahpãm kraa to ihkra — hajỹr. Cwỳrjapê ri Hũm te ihtỳj ihkôt
me to amji kra.
13 Cu me paxũmre nee ame pahkra ton to hajỹr nare, ne ajteare mã me.
ne ajpẽn kam mehkra, quê ha cormã me cumã ihkra. Ne Pahpãm te
nee hajỹr nare. Quê ha cama, por jũmjê me pajõ Pahhiti to amji mã
mehhimpej atajê mã harkwa to:
— Imã me ato amji kra to prãm. Na wa ha amã Icarõ Pejti kôt, ate
amjikam gapac xà tuw pejti gõ, mãr ca apê ikra — hane. Pea quê ha
jũmjê atajê amji to Pahpãm kra pyrentu.
14 Ne pê me pajõ Pahhiti pê Hũm Cati cakôc xà me harkwa ata, me
pahwỳr wrỳ, ne me pajĩa na amji to, ne ajco apu ipa. Pê wa me hõmpu.
Pê cupê Hũm mã ihkra pyxit peaj ata. Cwỳrjapê ri carôt tỳj me Hũm
carôt tỳj pipẽan, ne impej me Hũm pej pipẽan. Na ri cute Hũm cuxà amji
mã me pajapêti to cator, ne cute me pahpytàr catê na amji ton. Ne cupê
Hũam, ne nee apu ihhêj xi jarẽn nare, ne quêt catyt kam, ampeaj kam
mehcunea mã Hũm Cati jarkwa to hũjarẽn to ipa.
15 Ne pê Jowãw pê me cumrãr catê ramã ita na me cumã to hũjarẽn to
JOWÃW JÕ KÀHHÔC 1
— Pom Jeju ita pê Pahhiti, pê wa ramã me amã to icakôc ne harẽn
to: “Taa mãquê ha hapu na ikôt cator cakrô, ijirôa pê cati. Ampo na?
He pê ramã ipỳm xwỳjrea na ajco apu ipa, na ca ha ijirôa pê amji mã
mehũpa” — hane.
16 Ne Jeju mã ri ampeaj kam me pahcunea caprĩ, ne cumã me pahkĩn.
Cwỳrjapê ri hõtpê me pamã ampo pej cunea ton to ipa rohnỳtti mã.
17 Ne pê rỳ pêa mã Mojxe xwỳ ramã me cumã Pahpãm harkwa jirên xà
atajê gõ, ne pyxit peaj to mecumã hahkre. Ne Jeju nare, quêt ihtỳj cumã
me pahcaprĩ, mã me pahtehcajpa. Ne me pamã Pahpãm jarkwa pejti pê
ampeaj kam ata to hahkre. 18 Ne rỳ jũ caxuw jũm te pjê kam Pahpãm
pupun nare. Mã ihkra pejti pyxit peaj ata pê Hũam pyràc ne cume
ipipẽan. Na pê cu hĩa na me hõmpu, ne taa mã riHũm cahê na amji kôt
me pamã Hũm to hahkre, ne ihkôat cu ha me hahkre pej.
Pê Jowãw pê me cumrãr catê, ramã Jeju cator xwỳjrea na mehcũmpej
wỳr, Pahpãmmã mehcajrẽn catêjê me, Rewi catêjê pê Pahpãm jũrkwa jamãr
catêjê me, mehkujahêc, cute me Jowãw cukij prãmte. Mã cute mehcukij to:
— Me anõ mã ca? — hajỹr. 20 Mã Jowãw te hirãa pê me cumã amji jarẽn to:
— Nee ipê, por pê Pahpãm mehkwỳ mã me hũtàr catê to awjahkre ata
nare — hajỹr.
21 Mã hipêr cute mehcukij ne me cumã:
— Ne mẽr me anõ mã ca? Xà ajkĩ apê Erij xwỳ mã ca hacpỹa mãatĩr? —
hajỹr. Mã Jowãw te me cumã harkwa to:
— Quê, ipê jũm ata nare — hajỹr. Mã me cumã:
— Xà apê, por pê Pahpãm me imã harkwa to ihcakôc catê to awjahkre,
wame hikaj ata mã ca? — hane. Mã Jowãw me cumã:
— Quê! Pa nare! — hane.
22 Mã hipêr cute me Jowãw mã harkwa to:
— He me anõ mã ca? Me imã amji jarẽ. Wa me gahkre pej ne ma hacpỹ
mã cute awỳr me ikujahêc atajê wỳr me pra, ne me cumã garẽ — hajỹr.
23 Mã Jowãw te me cumã Ixaj xwỳ jõ kàhhôc kôt harẽn to:
“Ipê, por põ kam me hamreare kam me cumã ijũjarẽn to hajỹr to ipa
‘Me pajõ Pahhiti mã me hõ pry to ihcuhtac ne, mãr quê ihtỳj ihkôt
mõr pejti ne’ hajỹr.
Jĩkjê na quê ha mehcunea cator xà ata caxuw cute me amji kam
hapac xà to impejti to me ipa, ne catyt kam me ipa” hajỹr.
Ne por pê ame Jowãw cukij atajê pê Parixêw catêjê kwỳ. 25 Ne hipêr
cute mehcukij to:
JOWÃW JÕ KÀHHÔC 1
— Pom nee apê, por pê Pahpãm me pamã jũm to awjahkre ata nare, ne
nee apê Erij xwỳ ata nare, ne nee apê Pahpãm jarkwa to ihcakôccatê wa
me hikaj ata nare, nõ na mã ca atỳj cô kam mecumrã? — hajỹr.
26 Mã Jowãw te me cumã harkwa to:
— He wa cô cakrô kam me cumrã, ne por me acote na quêt jũm apu ipa
cakrô, wa nee ite hũpa cahi ne cupê hõ parkà tũm caxàr xà caxuw ipej
nare. Ampo na? He taa mã riijirôa pê cati — hajỹr.
28 Hõhõ, ita pê hane, ma Côhnameirêrxà jõ krĩ kam, Côpijapjêr jõ
côjĩkjê rũm. Por pê curi Jowãw ajco apu cô kam mecumrãr to ipa ata ri.
Pê Jowãw pê mehcumrãr catê me cumã Jeju jahkre
Mã amcro nõ na Jowãw te amji wỳr Jeju mõr na hõmpun, ne me
cumã harẽn to:
— Me Pahpãm jõ Caràcahàcre Kra ca me hõmpu he, ramã ajpên mõ
he. Ne taa mã quê ha pjê kam me pahcunea kên jũhta ne to hamre! To
hanea, pom cu pahte amji kam me pajapac xàa na, me pahkên jahpan
xà na, Pahpãm mã me pajàmjõr xà caxuw me ampo pê me pahkritxwỳ
cura, ne me cumã to amgõ he. Ita jĩkjê na, quê ha me pajaxà kam ty, ne
me pahkên cunea to hamre. 30 Wa ite ramã catyt kam me amã to icakôc
to: “Quê ha cormã ikôt hapua na jũm xũmre cato ata, quê ha ijirô pê cati.
Ne ampo na mã ijirôa pê cati? Nee mã ampo na ijirôa pê cati nare. He
pê quêt ramãixwỳjrea na apu ipa, cormã ipỳm nare kam” hajỹr. 31 Pê wa
nee cupê jũm te hajỹr xà ata na hahkre pej nare cakrô, pê wa itỳj cô kam
ihcumrã. Ne nee mã pê wa ampo na apu to hajỹr nare. Ite Juta catêjê mã
cupê jũm te hajỹr xà ata nato ipipẽ to hajỹar prãmte, pê wa to hane.
32-33 — Ne pê wa nee cute hajỹr xà ata na hahkre pej nare, mã Pahpãm
te cô kam mehcumrãr catê na imẽn ata te imã harẽn to: “Ca ha Icarõ
te tutti na amji jahkre, ne côjkwa pĩn ahpar mã pjê wỳr tẽ, ne jũm
xũmrecwỳrpê hàhhuc na hõmpu ata, quê ha cupê me cumã Icarõ Pejti
jõr catê. Mãr quê Icarõ Pejti ata me cumã ite amji kam ijapac xà to
hahkre” hajỹr. Wa irĩt, ne ite côjkwa pĩn Pahpãm Carõ Pejti te tutti na
amji jahkrene ajpên ihtẽm, ne Jeju cwỳrpê hàhhuc na hõmpun. 34 Ne
ite hõmpun xà ata kôt wa ite hirãa pê me amãJeju pê Pahpãm kra na
harẽn — hajỹr.
Pê Jowãw pê mehcumrãr catê kôt me ipa catêjê me Jeju pynã
atajê me, ame ipa. 36 Mã hipêr cute me ahnaa Jeju mõr na hõmpun, ne me
cumã harẽn to:
— Nãmhã, Pahpãm jõ Caràcahàcre Kra apu mõhe! Cupêa ri me
pahkritxwỳ, ne taa mã quê ha me pahkên jahpan xà na ty — hajỹr.
JOWÃW JÕ KÀHHÔC 1
Mã ihkôt me ipa catêjê pijakrut atajê te mempar, ne ma me Jeju
pynãr ne ihkôt me mõ. 38 Mã hacpỹ mã Jeju rĩt, ne cute me hõmpun, ne
— Ampo japên to mã ca ikôt ame mõ? — hajỹr. Mã me cumã:
— Ikrã tũmti, jõ ri mã ca akrĩ? — hane.
39 Mã Jeju me cumã:
— Ajpên ikôt me mõ, ne imã me ikrĩ xà pupu — hane. Mã ma ihkôt me
mõ, ne cute me cumã ihkrĩ xà pupun. Ne curia pyt xà wỳr, cahê na ame
mõ, pê ramã me ahna pyt to mõ.
40 Pê me ajkrut ne Jowãw te Jeju jarẽn na me kampa, ne me Jeju pynã
atajê nõ pyxit ata japrỳ pê Antre, ne cupê Ximãw Petrôtõ te amji to hapu
na kjê. 41 Ne ma Antre ihtẽm pyrentu, ne mam ihtõ kà Ximãw wỳr cator
ne cumã hũjarẽn to:
— Wa ite, por pê Pahpãm me pamã me pajõ Pahhiti pê Mexij to
awjahkre ata na icator — hane. Por pê Juta catêjê jarkwa nahaprỳ Mexij,
ne Crec catêjê jarkwa na me cumã haprỳ to Crixtô ata. Ne pê haprỳ
pijakrut itajê kôt harẽn xà pê “Cute capi ne ahna hãm” hane.
42 Ne ma Antre te ihtõ kà japrôr ne to mõ, Jeju wỳr. Mã Jeju te Ximãw
pupun ne cumã:
— Gaprỳ te Ximãw, ne apê Jona kra, ne hamre ita caxuw quê ha gaprỳ
pê Xepa — hajỹr. Pê Crec jarkwa na Xepa ita pê Petrô, ne ihkôt harẽn xà
Pê Jeju Pirip me Natanew te ihkôt me ipa xà na me cumã akij
Ne amcro nõ na Jeju te ma Hĩpôjajo jõ pjê wỳr mõr to amji kam hapac.
Ne mõr xwỳjrea na cute hũmre nõ japrỳ te Pirip ita cajpar ne cumã:
— Ajpên ikôt mõ! — hajỹr.
ihkrĩ atajê kwỳ nõ. 45 Mã Pirip apu hõ kwỳ nõ pê Natanew japê, ne cute
ihcajpar ne cumã:
— Wa ite, por pê Mojxe xwỳ me pahte amji kam me pajapac xà jõ
kàhhôc kam, jũm na ihhôc ata na icator. Ne cupê, por pê hanea ne
Pahpãm jarkwa na mehhôc catêjê ahna mehhôc ata! Ne cupê Jeju, ne
cupê Naxare jõ krĩ kam, Joje ihkrĩ ata kra — hajỹr.
46 Mã Natanew te ahna ihcukij to:
— Xà quê ajkĩ ihtỳj Naxare jõ krĩ pĩn ampo pejti cato? Jũ wỳr quê
ampo pej cato! — hajỹr. Mã Pirip cumã:
— Ajpên mõ ne hõmpu mã — hane. Mã ma ihkôt Jeju wỳr tẽ.
47 Mã Jeju te ajpên Natanew te hỹrmã mõr na hõmpun, ne mehkwỳ mã
to hũjarẽn to:
— Me hõmpu he! Ajpên hũmre pê quêt catyt kam ipa catênõ ata mõ he.
Ne nee quêt ihhêj xi nare, ne cupêIxaher catêjê nõa, ne impejti! — hajỹr.
JOWÃW JÕ KÀHHÔC 2
Mã Natanew te impar ne cumã:
— Jũ mã mã ate ne ijahkre pej? — hajỹr. Mã Jeju cumã:
— Wa Pirip te gaprôr xwỳjrea na ite apupun, ca ihmat ri pĩxô pàr krac
ri jỹ — hane.
49 Mã Natanew Jeju mã:
— Ikrã tũmti, apê Pahpãm kraa to ihkra! Ne wa itỳjapê Juta catêjê jõ
Pahhiti na amji mã ato hane! — hane.
50 Mã Jeju cumã:
— Xà wa ite ihmat ri pĩxô pàr krac ri ajỹr na apupun ne garẽn xà ita kôt
mã cacormã ate ito amji mã ahimpej? Ca ha cormã jũ caxuw quêt ampo
ita jirôa pê ihnõ catia ata pupu — hane. 51 Ne cute mehkwỳ mã harẽn to:
— Wa ha ampeaj kam me amã awjarẽ, ca ha atỳj côjkwa teamji jihê
mẽn na me hõmpu, ne ajpên iwỳr Pahpãm mã hàpên catêjê te me irôrôc,
ne hacpỹ mã me hàpir na me hõmpu. Ampo na? He ipê côjkwa kam
iwrỳc — hajỹr.
Pê Jeju cô kam pĩxô cacô xỳre to
Ne ahna amcro pijakrut jirô pê mã ri cute me hikwa tuw catêjê nõ
jõ amji kĩn jarẽn par, Têtêc jõ krĩ wên kam, Hĩpôjajo jõ pjêkam. Mã
cute amji kĩn ata caxuw me Jeju me, me ipê ihkôt me ipa catêjê jator. Wa
ma ihwỳr me mõ ne me icator. Mã ramã curia Jeju menxi apu mõ. 3 Mã
amji kĩn ita cahti ri ampo pĩxô cacô xỳre ata jamre. Mã Jeju menxi te
pĩxô cacô jamre na hõmpun, ne ma ihcãmter wỳr tẽ ne cumã:
— Ikra, hamre, me cupê pĩxô cacô jamre — hajỹr.
4 Mã Jeju te impar ne cumã:
— Ampo caxuw mã ca inxê apu imã ita jarẽ? Nee ate imã ita jarẽn xà
hamreare, wa ramã ite hahkre pej. Ne cuna mã cormã nee ite ampoitajê
nõ ton xà kam hàhhuc nare — hajỹr.
5 Mã ma inxi amji kĩn jõ pahhi mã me hàpên catêjê wỳr tẽ, ne cute me
— Ca ha atỳj ikra te ampo na me amã hũjahkre xà atajê to me
cumã — hajỹr.
6 Pê curia kẽn te pot catia to cati te xêj atajê ihcuhhê. Ne ihkwỳ ihtỳj cô
to rit to ôjtẽnta ne cucwa, ne ihkwỳ ihtỳj cô to rit to xẽj ne cucwa. Pê Juta
catêjê ihtỳj ajco cô ata to me amji cuhhõ, cute to me amji pyràc xà ata kôt.
7 Mã ahtũmre mã, Jeju amji kĩn jõ pahhi mã me hàpên catêjê atajê wỳr
tẽ, ne cute me cumã harkwa to:
— Cô to me pot itajê to me hipu partu — hajỹr. Mã ihtỳj harkwa kôt
cute me to hipu partu. 8 Jirô pê mã ri cute me cumã harkwa to:
— Caxi me cô ita crire ne me haxà, ne amji kĩn jõ pahhi wỳr me to tẽ,
ne me cumã agõ, quê capi — hajỹr.
JOWÃW JÕ KÀHHÔC 2
Mã jũm ita te ihkwỳ jaxàr, ne hỹrmã to ihtẽm kwỳa kam, mã ramã
cute pĩxô cacô na amji ton. Mã cute amji kĩn jõ pahhi mã hõr, mãcute
capi, ne nee cute cô te ampo pĩxô cacô xỳre na amji jahkre ata na hahkre
me hàpêncatêjê mã ri quêt hahkre pej. 10 Na ri amji kĩn jõ pahhi te hikwa
tuw catê ata na hàhwỳr ne cumã:
— Pỳhàpà, ajte ihhêj ne mam ate me cumã kyre pê pĩxô cacô impej ata
jõr, mã cute ame to ihkõm. Jirô pê mã ca ate cormã me cumãimpeaj ita
jõr. Ne ihhêj ne ate pahte me to amji pyràc xà ata to gàhpan, ne ate hicu
xà caxuw impejti ata juwahi — hajỹr.
11 Hõhõ, pê Jeju carôt kôt ampo pihho ton kam to tẽm to hane, ne ajco
carôt to ipipẽ toipa, Têtêc jõ krĩ kam, Hĩpôjajo jõ pjê kam. Ne pê carôt
tỳjti impejti ata to me cumã ajpẽ. Pê wa me ipê ihkôt me ipa catêjê,
itỳjamji mã me to ihimpej, ne mempar pyrentu.
12 Ita jirô pê mã wa me ipê ihkôt me ipa catêjê me, Jeju me, inxi me,
mehkjêjê me, ma Capernam jõ krĩ wỳr me mõ, ne curia wa ite ijõtpême
amji to amcro kwỳ kujahêc.
Pê Jeju Hũm Cati jũrkwa pê ihpore to hàhpan catêjê cato
Ne Juta catêjê jõ amji kĩn japrỳ te, me Hakren xà jõ amji kĩn jõ amcro
ata, pê ramã cator xàa kam, ne ramã hũ na pire mã. Ne amji kĩnata pê, por
pê Ejit jõ pjê kên pĩn, menquêtjê cator xà atajê jõ amji kĩn. Na wa ma Jeju
me Krĩpinkrên wỳr mõ. 14 Ne Pahpãm to me amji kam hapac xà jũrkwa
kam, Jeju te jũmjête carà cahàcre hôhti me, pryti me, tutti to ihporena
ame hàhpan na me hõmpun. Ne hanea ne cutejũmjê atajê te mehkrĩ ne me
hàhtôa mã ihpore to hàhpan na me hõmpun. 15 Ne ame kam incryc, ne me
caxuw cute pàrcuxê to mehcahhyr xà ton, ne põ mã mehcunea to cator,
ampo atajê mea mã. Ne cute ihpore to me hàhpancatêjê pê ihpore pyxwỳr
xà mẽn, ne pjê kam hõ pore jaxwỳr partu. 16 Ne cute, por ihpore na me
tutti to hàhpan to me ipa atajê mã harkwa to:
— Ikre ita pê ampo itajê cunea to me gapôj partu! Ne nee ca Inxũ jũrkwa
kam apu amji mã ampo itajê to ihpore na me gàhpan to me apa nare. Xà
aracri Inxũ jũrkwa ita pê ampo to ihpore na kam me hàhpan xà? — hajỹr.
17 Cwỳrjapê wa me ipê ihkôt me ipa catêjê te Pahpãm jõ kàhhôc kam ita
“Imã Pahpãm to amji kam me hapac xà jũrkwa ita kĩan to ihkĩn.
Na wa nee kam ampo kên xãm na hõmpun prãm nare, ne wa ampo
pej to pit mã kam me amji japackre” hajỹr.
Pê pahhi catêjê Jeju te ampo pihho catia ton na mehcukij
Mã Juta catêjê jõ pahhi kwỳ te ita naharẽn par ne mehcukij to:
JOWÃW JÕ KÀHHÔC 3
— Jũm te mã, ate ame to hajỹr xà ita na, amã harkwa? Jũm te mã ahna
amẽn? Xà ajkĩ Pahpãm te mã ahna amẽn? Mẽr hõhõ, acarôt catipahtỳjti
ita to me imã ajpẽ, wa ha ahna me apupu, ne cormã Pahpãm te ahna
amẽn na me gahkre pej — hajỹr. Mã Jeju te me cumã amji jarẽn to:
19 — Ca ha me Pahpãm jũrkwa ita hu, wa ha hacpỹa mã amcro incrê
peaj kamhãm, ca ha cormã ihkôt Pahpãm te ahna imẽn na me ijahkre
20 Mã cute me Jeju mã ikre jarẽn to:
— Pê me Pahpãm to pahte me amji kam me pajapac xà jũrkwa ita to
me hàpêan to me caku to cwarẽnta ne ihkôt xêj, ne me hipêj, nõ na mã ca
ajte amcro incrê peajkam hacpỹa mã ate hãm na amji jarẽ? — hajỹr.
21 Por pê Pahpãm jũrkwa to Jeju ihcakôc ata pê nee kẽn te ikreata
nare, ne amji jĩa to pê me cumã ihcakôc. 22 Ne pê hacpỹa mã ihtĩr, pê
wa cormãhũjarẽn xà ata to me amji japackre, ne itỳj me ihkàhhôc kam
Pahpãmjarkwa kampa, ne Jeju cakôc xà na me kampa.
Pê Jeju nee amji mã me hàhtôti atajê to hajỹr nare
Pê Jeju me Hakren xà jõ amji kĩn na Krĩpinkrên kam apu ipa xà ata
kam, pê me hàhtôa ne ihtỳj cupê Pahpãm kra na amji mã me to hane.
Ampo na? Nee mãampo na nare. Pê ajco Jeju ihtỳj Hũm carôt kôt, rỳ jũ
caxuw, jũm te ampo cupahti pihho pupun nare atajê to na pê. 24 Cakrô pê
nee Jeju cormã amji mã me hàhtôti atajê to taa mã nare. Ampo na? Pê
ajco mehcunea mã cute me amji kamhapac xà pupu, ne me hahkre pej to
ipa na pê. 25 Ne pê jũm te cumã me harẽn nare kam, pê ajco taa cute me
amji kam hapac xà na me hahkre pej.
Ne pê hũmre nõ japrỳ te Nicotem ata pê Jutacatêjê jõ pahhi na
mehkwỳ nõa, ne cupêParixêw catêjê kwỳ nõ, ne cupê Mojxe xwỳ
jõ kàhhôc to me cumã hahkre catêjê nõa. 2 Ne ma caxwa ri Jeju wỳr mõ,
cute hõmpun, ne cumãihcakôc prãmte. Ne hỹrmã cator ne cumã:
— Ỹhỹ Jeju, wa ite, Pahpãm te me imã apê ampo to hahkre catê na
akujahêc na gahkre pej. Ampo na? Ca atỳj Pahpãm carôat to ampo
pihhoti jàhtôa ton to apa atajê, ihtỳj Pahpãm carôt tỳjti toipipẽ to mõ. Jũ
wỳr quê Pahpãm jũm kujahêc nare, quê jũm ampo itajê nõ to — hajỹr.
3 Mã Jeju cumã:
— Ỹhỹ, wa ha nee amã ihêj xi jarẽn nare. Quê hajũmjê mã Pahpãm himpej
xà mã mencjêj to prãm na, quê ha xa hacpỹa mã amehpỳpỳm — hajỹr.
4 Mã Nicotem cumã:
— Pỳhàpà, jũ wỳr quê ha ramã jũm kàhtu ataamji mã hamã, nehacpỹa
mã inxi tu mã axà ne hipêr ihpỳm — hane. 5-6 Mã Jeju te cumã ihkôt
JOWÃW JÕ KÀHHÔC 3
— Ỹhỹ, wa nee apu amã ihêj xi jarẽn nare. Quê ha jũmjê te Pahpãm
himpej xà mã incjêj prãm na, quê ha xa hacpỹmã amehpỳpỳm, jirô pê mã
quê ha cormã me acjêj. Pêca mam gĩ to, anã tu kam cô ata kôt apỳm, ne
apêanã kra. Jĩkjê na, ca ha hipêr Pahpãm Carõ Pejti kôt, acaxwỳn carõ to
amji mã intuw, ne apê Pahpãm kra.
7 — Nee ca ite amã hacpỹa mã, me acunea pỳpỳm na me garẽn ita
to amji mã ame apikrar nare. 8 Ampo na? He Pahpãm Carõ Pejti kôt
amehpỳpỳm xà ata pê ihhêj rũm kôc pyràac. Jũ wỳr ca hajũ kam kôc
te hàpêr xà na amji mã prãm xà ata wỳrhàpêr na hõmpu. Ca ha me
hàmcoco pit kampa, ne nee hõmpun nare. Ne nee ca ha jũ pĩn cator xà
me, jũ kamihtẽm xà ata na hahkre pej nare. Jĩkjê na mã, Pahpãm Carõ
Pejti jàpên xà pê hũràac. Ne nee quê ha jũm Pahpãm Carõ Pejti te jũm to
amji mã ihkra xà ata na hahkre pej ne hõmpun nare — hajỹr.
9 Mã Nicotem cumã:
10 Mã Jeju cumã:
— Pỳhàpà, pom apê Juta catêjê mã ampo to hahkrecatê ita! Nõ na mã
apê ampo ita jahkre kêatre? 11 Wa ha nee amã ihêj xi jarẽn nare. He wa
amcro cuneakam me akwỳ mã, ite ampo jahkre pej itajê to hahkre to
ipa. Ne hanea ne ite ito jĩa to ampo pupun atajê pupun xàa kôt, wa me
amãharẽn to ipa cakrô, ca ajte nee cormã ate me ipar nare. 12 Ne wa ramã
ite me amã pjê ita kam ampo te jũ mãnxà ata na harẽn, ca nee ajte ate
ikam me gapac nare. Itakam, ca ha pijamã ite me amã côjkwa kam ampo
jarẽn xàatajê cunea na me ikampa? Me gũpar nare ita kam, ca ha nee
me ikam gapac nare. 13 Ne rỳ jũ caxuw côjkwa wỳr jũm jàpir ne hacpỹne
cute amji jaxàr nare. Ne pa nare, he ipê kỳj pê, côjkwa kam me Ahàkà,
cwỳrjapê wacurũam ite me hũmre na amji ton ne iwrỳc.
Cu ha amji mã Jeju to pahhimpej na, cu ha Pahpãm cahê na amji to me ajpa
— Ne pê Mojxe xwỳ mat ri, põ kam mehamreare ata ri, wakỳre te
cagã to, ne pĩ na cuxô. Ampo na? Nee mã pê ampo na wakỳre te cagã
ata xôr nare. Pê cagã ajco me cãmxa, pê me wakỳre te cagã ata pupu,
nehacpỹa mã mempej. Ita jĩkjê na wa ha hanea. Quê hajũ caxuw me ito
wakỳre te cagã ata pyràac, ne me icuran xà caxuw, pĩ na me ixô. 15 Quê
ha jũm ito cagã ata ne ipupu, ne ito amji mãihhimpej, quê ha ihtỳj ihtyc
xà jirô pê ampo kên catia ata pê amji pytà, nePahpãm cahê na amji to
ipijapar rohnỳtti mã.
16 — He ampeaj kam Pahpãm mã pjê kam mehcunea ame ipa itajê kĩn,
mã cute me cumã, ipê cumã ihkra pyxit peaj kĩnti atato hũjahkre ne hõr,
ne pjê wỳr ajpên ikujahêc. Mãr quê cute ito amji mã mehhimpej atajê me
ty, ne nee mehtyc tu ne Pahpãm kaj na ame ipa nare, nequêt hacpỹamã
mehtĩr, ne Pahpãm cahê na me ipa rohnỳtti mã. 17 Pê nee Inxũ imã harkwa
JOWÃW JÕ KÀHHÔC 3
to: “Cute mehkên ton jahpan xà na, pjê wỳr wrỳ ne curê mã me amẽ” hajỹr
nare. Ne quêt cama imã: “Ca ha wrỳ ne mehkên pême hũtà” hane.
quê ha nee Inxũ cute cuna mã ihkênton xà atajê to me cumã ihcakôc, ne
curê mãme irẽn nare. Ne por nee amji mã me ito mehhimpej nareatajê ri,
ramã curê mã cute me mẽn na, me ahna me amji ton. Ampo na? Nee cute
amji mã me ito ihhimpej nare, na quê ha curê mã me cumẽ.
Pê Jeju me hàhtôa atajê mã mehkên jarẽn na cumã to prãm nare
— Cu ha ampo kên tũmti ata wỳr me pajàhcujro xà nõ, pôc pejti
ata to mõ, ne me to ihtũmti ata pupun pyrentu. Jĩkjê na ri ipêpjê kam
mehcunea jàhcujro xà. Ampo na? He wa itỳj me cumã cute mehkên ton
xà atajê jarẽ, mã me hõmpu, ne cute me hahkre pej xàita caxuw wa me
hỹrmã iwrỳc, ne amehcujro to mõ. Mã ma mehkwỳ apu ite mehcujro ita
na mehcaca, ne me cumã amji kam awcapàtkôti ita na pit mãme to prãm.
Ampo na? Awcapàtkô ita kam ri hãn ne ihtỳj ame ampo kên ton to me
ipa, cwỳrjapê ri ma ame icaca. Ne quê ha, cute meicaca catêjê cute me
ampo kên tonatajê jahpan xà na, Pahpãm ame to kêanre ne.
20 — Ỹhỹ, por awcapàtkô kam ame ampo kên ton to me ipaatajê mã amji
cujro prãm nare. Ampo na? Cute ampo kên ton atajê na me hahkre pej
cupate ri ma ame amji cujrocaca. Cwỳrjapê ri mehkên catêjê ipê ampỳa
mã ame ipa. 21 Ne por catyt kam Pahpãm jarkwa kôt me ipa atajê ri,
ijàhcujro impejti ata kam ihtỳj ame ipa xà. Mãr quê mehcunea catyt kam,
Pahpãm jarkwa kôt me ipa na me hõmpu, quê nee ame ampo kên ton
nare, na ri ihtỳj ame ipa. Na ri hanea ne ihtỳjmempejti catêjê atajê ikôt
me ipa — hane.
Jowãw te mehcumrãr catê pê Jeju jarkwa to imprar catê
Ita jirô pê mã, wa ma Jeju me, me ipê ihkôt me ipa catêjê me,
Krĩpinkrên pê me icator, ne ma põ pê Juta jõ pjê kam ame ipa. Ne
curiame cahê na ite jũ mã amji to me amcro ton, wa itỳj harkwa kôt cô
kam amehcumrãr to me ipa. 23 Pê hanea ne ihtỳj Jowãw, cô japrỳ te Enõ
pê Xarim jõ krĩ na pire mã xa ata kam, cô kam amehcumrãr to mõ. Ampo
na? Ampeaj kam quêt curi cumã cô cati. 24 Ne pê caxuw cormã nee me
25 Mã amcro nõ na Jowãw kôt me ipa catêjê kwỳ atajê me, Juta catêjê jõ
pahhi kwỳ te ajpẽn mãn kam mehtẽm, Pahpãm mã cute meamji cũmpej
xà na cô kam me amji cumrãr xà ata ri. Ne nee jũmjê te me ajpẽn par pej
nare. 26 Cwỳrjapê ri ma Jowãw te mehcumrãr catê pê me hõ pahhi ata
wỳr, meamji to mõ, ne cute me cumã amji jarẽn to:
— Me ijõ pahhi, wa ite me amji cũmpej xà ita kam, nee ite me ampo
par pej nare, ne me ikrã pictor tu. Ne por pê ca jũm xũmre to me imã
JOWÃW JÕ KÀHHÔC 3
awjarẽ ata, ihtỳj mehcũmpejprãmte, acuxà Côpijapjêr jõ cô kam ame
cumrãr to mõ, mã quêt mehcunea ihtỳj hỹrmã me pra! Ne jũ mã mã cu
ha ajte me? — hajỹr.
27 Mã Jowãw te me cumã harkwa to:
— Nee ca ita to ame amji kam gapac nare. Côjkwa kam Pahpãm te
ahpỹanre na me hũmremã me hàpên xà jõr par. 28 He ijàpên xà ita pê
Jeju pê hũmre ata mã ite pry to impejxà, mãr quê pry ata kôt me hàhtôa
ne ihwỳr meapkjê. Ne nee ipê, por pê Pahpãm me pamã to awjahkreata
nare, ne ite amji jarẽn xà na ramã ate me ipar. Ne hõ pry to ite cumã
impej xà caxuw pê wa mam icato. 29 Ne quê ha jõ ri me hàhtôa mã jũm
pyxit peaj neme hirôa pê impej, quê ha hỹarmã me pra. Ita jĩkjêna, quê
ha jũm hikwa tuw, quê ha hĩxi impjên ata wỳr pit mã tẽ, ne nee impjên
jõ ikwỳ nõ atajêwỳr ihtẽm nare cakrô, quê ha ihtỳj hũ na hõ ikwỳ nõ
atajê ame hakry. Ita jĩkjê na wa itỳj Jeju jũ na ijakry. 30 Na quê ha ihtỳj
quêt Jeju ipicamẽn to mõ, ne cati to mõ, ne pa nare, wa ha ihkĩnte cama
hacpỹa mã icri to mõ.
31 — Ne Jeju quêt côjkwa pĩn cator ata riijirôa pê cati. Ne pa nare, pê
wa ihkĩnte pjêita kam icato, ne imã pjê kam ampo itajê to pit mã icakôc
jahkre pej. 32 Ne taa mã nare, quêt cute côjkwa kam ampo par nehõmpun
atajêa to hãn ne ihcakôc to ipa cakrô, mãajmãr nee jũm te ahna amji
caxàr nare. 33-34 Ne mencrêre te cute ampo jarẽn xà atajê na me kam
kam me hapac. Ne Pahpãam te ri ihkujahêc na, cute me hahkre pej. He
ampeaj kam ri Pahpãm cakôc xàa to Jeju ihcakôc to ipa. Ampo na? Nee
mã ampo na nare. PahpãmCarõ Pejti catia te cumã amji jõr na ri, ne nee
kam Pahpãm Carõ Pejti ata crire nare.
35 — Ne Hũm mã ihkra ita kĩan to ihkĩn, mã cute cumãhõ tekjêa na
ampo atajê cunea jõr, ne taa mã ri ita caxuw to hõ tekjê, ne ihcunea jamã.
36 Na quê ha jũmjê te amji mã Pahpãm kra te me hũtàr catê na me to amji
mã hajỹr na, quê ha quêt Pahpãm cahê na mehtĩr rohnỳttimã na ame ipa.
Ne por nee me kam hapac nare, ne nee amji mã me harkwa cupa nare
atajê, quê ha nee côjkwa wỳr me hàpir, ne me Pahpãm pupun nare. Quê
ha cama me kam Pahpãm cryc ata me hỹrmã apkjê, ne ame to kêanre
ne — hajỹr. Hõhõ, Jowãw te ihkôt me ipa catêjê mã hũjarẽn to hajỹr.
Krĩrĩtpej kam me cahãj nõ te amji to ipintuw xà
Jeju te Jowãw jirôa pê mecumrãr, ne hirôa pê cumã ihkôt me ipa
catêjê jàhtô. Mã Parixêw catêjê te ahna harẽn par. 2 Ne nee pê Jejua
ajco me cumrãr nare, me ipê ihkôtme ipa catêjê pê wa ajco me cumrã.
3 Mã Jeju te ita na Parixêw catêjê jahkre pej, ne me harẽn par, ne ma Juta
jõpjê pê cator, ne ma Hĩpôjajo jõ pjê wỳr ihkôt meipa catêjê me, me mõ.
4 Ne Krĩrĩtpej jõ pjê cajpuaw pry nõ ata kôt pê me imõr xà.
JOWÃW JÕ KÀHHÔC 4
Ne ma Krĩrĩtpej jõ pjê kam krĩ japrỳ te Xica ita mã me icator, por pê
Jaco xwỳ ihkra pê Joje xwỳ mã pjê jahkre ata cahi na. 6-8 Mã curia cormã
Jaco jõ côhkre ata ihcuhhê. Mã pyt ramã me pahkrã jimoac kam jỹ, wa
curi Jeju me, me icator, mãramã mõr mã ihpeacre, mã côhkre ata cahê
na hỹr. Wa ma me ikwỳ me krĩ ata kam ite meampo krẽr xà japrôr to me
pra, mã ahte hàhhuc. Mã pyjê nõ pê Krĩrĩtpej jõ pjê catêjê nõ ata, cute cô
jaxàr prãmte hỹrmã tẽ, mã Jeju cumã:
— Ate amji kam gapac xàa na, imã cô ita kwỳ incrire ne, wa to ikõ —
hane. Mã jũm cahãj ata Jeju mã:
mã ca apu cô ita na iwỳ? — hane. Ne ampo na pê cumã ihcakôc xà ita to?
Nee mã ampo na nare, pê ajco Krĩrĩtpej jõ pjê catêjê me, Juta catêjê me
ajpẽn kaj na me amji kampa, na pê cumã hane.
10 Mã Jeju cumã:
— Ca ate côjkwa kam Pahpãm te amã ampo jõr xà ata nahahkre pej na
mã, ca ha ahna iwỳ. Ca ate ite cô na awỳr xà ata na ijahkre pej na mã,
ca ha mehtĩr xà rohnỳtti mã xà jõ côna iwỳ, por ca ha cô to ikõ ne atĩr
rohnỳtti mã na apa xà ata na iwỳ — hane.
11 Mã pyjê nõ ata cumã:
— Amã cô jacjên xà hamreare, ne côhkre ita rya to iry. Ne mẽr jũ mã
ca ha, ne mehtĩr rohnỳtti mã xà itajõ cô ita kwỳ py, ne imã ihkwỳ? 12 Xà
ajkĩ gõ cô ita me panquêt xwỳ pê Jaco jõ cô jirôa pê impej? He pê me
panquêtti Jaco me imã côhkre ita jahkwỳ, nemehkra me, cute me ampo
to ipijapar xà mã hahkre, mã ihtỳj me to ikõ. Ne xà ajkĩ Jaco xwỳ jirôa pê
acati, mã ca ha ajte imã côimpejti nõ ita gõ? — hane.
13 Mã Jeju cumã harkwa to:
— Quê ha jũm, pom cô ita kwỳ to ikõ, ne hacpỹ ma mãcumã kôr. 14 Ne
por wa ha jũm mã cô kwỳ, quê ha to ikõ ata, quê ha quêt nee hipêr cumã
kôr nare. Ampo na? Quê ha jũm kam cô ata ipijapjêr rohnỳtti mã xà ata
pê ihtĩar na ipa xà ata, na quê hanee jũ caxuw ihtyc nare — hane.
15 Mã cahãj ita cumã:
— Mẽr imã cô ita kwỳ, mãr wa imã kôr nare ne, nãmri wa nee hipêr
hacpỹ ne cô ita jaxàr to imõr prãmnare — hane. Mã Jeju cumã:
16 — Mõ ne apjên japrô, ne hacpỹ ne to amji jaxàmã — hane. Mã cahãj
17 — Ipê ipjê nare — hane. Mã ramã Jeju te hahkre peaj xà na cumã
— Ampeaj kam ca apjê nare na ate imã amji jarẽn. 18 Ne pom ramã
ate apjê to xĩc, ne cumã hikran ita. Ne pom cute ihkwỳ to xêj ca apu
cume apa ita te hajỹar, ne nee cupê apjên nare. Wa nee ato ahêj xi
nare — hajỹr.
JOWÃW JÕ KÀHHÔC 4
— Ampeaj kam ca ate ijarẽan to ijarẽn. Ne ita caxuw wa ite apêPahpãm
jarkwa to acakôc catê na gahkre pej. 20 Ne caxi imã awjarẽ. Jõ ri mõrmõ
cu ha ajte ame Pahpãm to ameamji kam pajapac to me papa? Wa meipê
Krĩrĩtpej jõ pjê catêjêPahpãm to amji kam me ijapac, ne catihti to me
cumã icakôc prãmte, mahàhkà jakôtti ita wỳr ijõtpê me pra. Ca ajte
me apêJuta catêjê Krĩpinkrên kam ajte, me pahtePahpãm to amji kam
pajapac xà na me harẽ. Ne amãa, jũ ri mõrmõ Pahpãm to pahte amji kam
me pajapac xà? — hane. Mã Jeju cahãj ita mã:
21-22 — Ikam gapac to impeaj ne he. Ca me apê Krĩrĩtpej jõ pjê catêjê
atePahpãm to amji kam me gapac xà atajê na, me amjijahkre pej nare
kam me to amji kam gapac to me apa. Ne me pa nare, wa itỳj quêt ite
me Pahpãm to amji kam me ijapac xà ita na, me imã amji jahkre pej.
Ampo na? Nee mã ampo na nare. He pê me apytàr catê ita, me ipê Juta
catêjê pĩn meawỳr cato. Na cu ha nee jũ caxuw hipêr hàhkà jakôtti ata
me, Krĩpinkrên kam, ame Pahpãm kĩnti na jũm te cumã me amji jarẽn xà
hamreare. 23 Ne hamre, ramã pahte Pahpãm to amji kam me pajapac xà
cunea pintuw. Naquê ha ita caxuw jũm ampeaj kam Pahpãm to amji kam
hapac na, quê ha Pahpãam amji caxuw cumã cute to amji kam hapac xà
to hahkre, mãr quê ha harkwa kôt to amji kampa. Hõhõ, cute mehajỹr
catêjê ri Pahpãm amji mã me hapê, cute me to amji kam hapac xà caxuw.
24 Inxũ pê Pahpãm ata nee hĩa na ipa nare, ne quêt cupê Carõ Pejti ata, ne
pjê cunea kam ipa. Na quê ha hanea ne cute me to amji kam hapaccatêjê
me carõ caxwỳn cunea to me to amji kampa, pjê cunea kam — hane. Mã
cahãj ata te cumã harkwa to:
25 — He imã, por jũm pê me pahpytàr catê japrỳ te Crixtô ata to Pahpãm
te hũjahkre atacator xà na imã hahkre pej. Ne quê ha cato, ne mepamã
ampo cunea to hahkre partu ne — hajỹr. Mã Jeju tecumã amji jarẽn to:
26 — He ipê jũm ata, ne ipê Crixtô, ne pa wa amãicakôc — hajỹr.
Wa caxuaw ramã curi me ipê ihkôt me ipa catêjê cator, ne ite amji mã
ame ipikrar kryjre nare. Ampo na? Ite me Jeju te Krĩrĩtpej jõ pyjê nõ mã
apu ihcakôc na me hõmpun, na wa ite amji mã me ipikrar. Ne nee ajte me
inõ te ampo ata na cahãj ata cukij to:
— Ampo na mã ca prãm? — hajỹr nare. Ne nee me inõ teJeju cukij to:
— Ampo na mã ca apu jũm cahãj ita mã acakôc? — hajỹrnare, ite me
hahkre pej xà na.
28 Mã ma cahãj ata te hõ pot rer, ne krĩ kam mehkrĩatajê wỳr tẽ, ne
cator ne cute me cumã hũjarẽn to:
29 — Ajpên me mõ ne me hũmre nõ ita pupu, cute ite ampo ton xà atajê
cunea na ijarẽn partu. Ne mõrmõ ajkĩ cupê, por pêPahpãm Crixtô to
awjahkre ata? — hajỹr.
JOWÃW JÕ KÀHHÔC 4
Jeju mã Pahpãm mã hàpên xà ata pê hõ
Mã ma me hàhtôa ne krĩ pĩn, por curi Jeju apu mõ ata ri, ihwỳr me
mõ. Ne cormã ajpên me iwỳr me mõr kwỳa kam, wa ite me Jeju mã:
31 — Me ijõ Pahhi, ampo krẽ! — hajỹr. Mã Jeju te me imã harkwa to:
32 — Imã ijõ, wa cuku, ca nee ite ihkur xà na me ijahkre pej
nare — hajỹr.
33 Wa ite mempar, na wa ahna ite me ajpẽn cukij to:
— Xà ramã ajkĩ jũm te cumã hõ nõ rer? — hajỹr. 34 Mã Jeju te me ipar
— Por Inxũ te ikujahêc ata te amji mã ampo kĩnti ata to wa cumãn to
mõ, ne ata pê ri ihhêj rũm ijõ, wa to amji mã ijarte, mã itỳj. Ne wa ha itỳj
cute imã ijàpên xà jõrata to cumã ihkrã cura, cupêa ri ihhêj rũm ijõ.
35 — Ca ramã ate me harẽn to hajỹr to me amji pyràc tuhe: “Cormã
pahte me pajõ kẽhkẽn xà wỳr putwrỳ tecwat ne nõ” hane. Ne mẽr me
hàhtôti itajê pupu he. He me cupê ijõ purpyràac. Ne ihhêj rũm me cupê
ramã ampo hy inteptu, ne ramã ihkẽhkẽn xàa kam hàhhuc atajê to ri
pahte amji mã me cuprõn xà. 36 Quê ha jũm te, jũm mã pur to hàpên
cuprõn to ipa na, quê ha ihtỳj, cumã cute me to cuprõn to ipa jahpan xà
na, hàmcwỳr xà. Na quê hame hàhtôa ne mehtĩr ita na ameipa, Pahpãm
cahê na. Ne quê ha imã me hàpêncatêjê hakrya to me hakry to hanea,
pom quê cute meampo hy kre catêjê me, cute mehkẽhkẽn catêjê he, ne
ajwar me hakry. 37 Ampo na? He hũjarẽn xà ita nee ihhêj xi jarẽn nare,
ne ampeaj kam ri awjarẽ: “Quê ha mam jũmjê te hàhkre na, quê ha ihtỳj
ihkôt cormã ihkẽhkẽncatêjê ihkẽhkẽ” hane. 38 Wa ite ramã me ate iwỳr
me to apipkjêr na me amẽn. Ne pê mam rỳ pêa mã, Pahpãm jarkwa to
mehcakôccatêjê pê me hàhkre catêjê atajê pyràac, ne ramã me cumã
Pahpãm jarkwa jarẽ. Na ca ha mehkôt cama iwỳrme to apipkjêr to me
Pê Krĩrĩtpej jõ pjê catêjê cute amji kam me hapac xà to me antuw
Mã Krĩrĩtpej jõ pjê catêjê kam me hàhtôa ne, ampeaj kam cute Jeju to
amji mã mehajỹr tỳj pyrentu. Ampo na? Por cahãj te harẽn to: “Cute imã
ite ampo cunea ton atajê to ihcakôc partu” hajỹr, na ri mehcunea te amji
mã me to hajỹr pyrentu. 40 Mã Krĩrĩtpej jõ pjê catêjê kwỳ cator, ne cute
me Jeju wỳr, quê me cahê na amji to jũ mã amcro to. Wa curia me cahê
na me ijàhhuc, ne ite me amji to amcro to meipijakrut.
41 Mã hũjarẽn xà atajê kôt, me hàhtôa ne cute Jeju mã me amji jõr, ne
mempar pyrentu. 42 Ne cute me cahãj ata mã harkwa to:
— Wa itỳj ita caxuw me kampa. Ampo na? Wa ramã ite me hĩa kam
ijapac, ne nee mã ate me imã harẽn xà ita kôtpit mã, ite mempar nare. He
JOWÃW JÕ KÀHHÔC 4
ampeaj kam ri me imãa Jeju pê me pahkên catia pê me pahto hapôj catê,
pjê cunea kam — hajỹr.
Pê Jeju cama ihcakôc xàa to pahhi kra caprã
Ne wa ite amji to me amcro to ipijakrut jirô pê mã, wa ma iteJeju me,
Hĩpôjajo jõ pjê wỳr me iprar kam me itẽm. 44 Ne pê Jejua ajco me imã
amji jarẽn to:
— Ipê Pahpãm jarkwa to mehcakôc catêjê nõ. Ne ipême ikwỳ pyràac,
ne nee ikam me hapac prãm nare — hane. 45 Wa curi me icator, ne curia
me cahê na me ijàhhuc. Mã curi mehkrĩ catêjê te meito kênre nare.
Ampona? Pê ramã Krĩpinkrên kam Hĩpôjajo catêjê mamme Hakren xà jõ
amji kĩn ata na me Jeju te ampo pejtiatajê ton na me hõmpu na pê.
46 Jirô pê mã wa ma Têtêc jõ krĩ wỳr Jeju me, me pra, por pê curi cô to
ampo cacô xỳre na ata ri. Mã curi pahhi mã hàpên catê nõ catia, Capernam
jõ krĩ kam ihkrĩ ata pê ihkra xà, hũrkwa kam. 47 Ne cute Jeju te Juta jõ pjê pĩn
mõr naharẽn par, ne ma Jeju wỳr Têtêc jõ krĩ wỳr tẽ, cute ahna hàhwỳr mã
ihkôtCapernam jõ krĩ wỳr mõr. Ne cute cumã ramã ihkra ihtyc xàa kam ata
caprãr prãmte. 48 Mã Jeju te pahhi mã hàpên catê ata mã:
— Xà wa icarôt to ampo pihho catia to, ca ahna me ipupune cormã
ihkôt me ikampa? — hajỹr.
49 Mã Jeju mã:
— Ijõ Pahhiti, ikra tyc xwỳjrea na, ajpên gũjarêan kam atẽm
pyrentu! — hane.
50 Mã Jeju cumã:
— Gapacta ne ikre wỳr amji jaxà! Hamre, ramã akracaprãr, ne quê
ha ihtỳj amã impej, nee quê ha ihtyc nare — hane. Mã cute Jeju par
pyrentu, ne ma tẽ. 51 Mã ikre wỳr pry cahtiri cumã me hàpên catêjê kwỳ
te mehcajpar, ne me cumã ihkra jarẽn to:
— Hamre, hacpỹa mã akra impej — hane. 52 Mã cute pyt jỹr xà jũ kam
ri ihkra te amji cajpẽr na, mehcukij. Mã me cumã harẽn to:
— Ihnõ kam ri, ramã pyt te ihcahpa crire kam ri, akra mã kry jamre — hane.
53 Mã pyt jỹr xà ata kam hũm te, Jeju te cumã harkwato:
— Quê ha ihtỳj akra amã impej — hajỹr na to amji japackre pyrentu.
Cwỳrjapê ri curi ikre kam cahê na mehkrĩ atajê cunea te ihtỳj Jeju to
amji mã me hajỹr pyrentu.
54 Pê Jeju ramã carôt to ampo pihho catia ton to ajkrut, Hĩpôjajo jõ pjê
pĩn mõr xà ata kam.
Ne ita jirô pê mã ri Juta catêjê te amji mã me amji kĩn nõ ata ton,
wa ma me hỹrmã Jeju me, me ikwỳ me, Krĩpinkrên wỳr me mõ. 2 Ne
JOWÃW JÕ KÀHHÔC 5
krĩ ata pê kẽn to mehcunea intête kwỳc, nemencjêj xà na hõtpê me harkwa
jàhtôa ne me to. Atajênõ na pê carà cahàcre hôhti jamãr catêjê ajco hapôj
ne me to acjêj. Cwỳrjapê ri cute me cumã haprỳ to CaràcahàcreHôhti Jõ
Harkwa. Ne cahi na kẽn te kwỳc kamcô ata ri me ijarkwa na haprỳ te
Krĩjàhcaprĩ. Mã ipu na hàhpykrã xà na kẽn po te ikre po atajê texĩc ne
ihcuhhê. 3-4 Mã me hà cunea cô ata pu na me nõ, ne mePahpãm mã imprar
catê te côjkwa pĩn iwrỳc, ne cô atato ipicwrỳc na me hikaj. Pê ajco hãn ne
hõtpê jũa mã ahna amcro pê ajco irôrôc, ne cô ata to acwrỳc. Ne pê ampo
na me hikaj nare. Quê ha cô ata acwrỳc, quê ha me hà atajê nõ mam cumã
mrõ, ne impej pyrentu. Na pê ipu na mento tũm me, cute me xwỳ me, me
cukrã xàpec me, me nõ. 5 Mã curia me cahê na jũm xũmre xà na, ramã
ahna caku te trĩnta ne ihkôt ôjtô ata nõ. 6 Mã Jeju curi cator ne cute ramã
hà ita na ahna caku jàhtôa nahõmpun, ne hahkre pej. Ne cute ihcukij to:
— Xà amã amji caprãr na amji to prãm? — hajỹr.
7 Mã cute Jeju par ne cumã:
— Hewhỹ, jũm te cô ita kam ito mrõr xà caxuw hamreare. Cwỳrjapê ri
hãn ne acwrỳc, wa tee hỹrmã icuhkwỳr, mãma mam me ikwỳ kwỳ me
ire ne kam me mrõ. Ne quêt mempej ne ma me pra, wa ita ri mehkĩnte
ijikwa xà ita kam ijikwa — hajỹr.
8 Mã Jeju cumã:
— Hã to xa, ne anõr xà ata py ne to amõrpyrentu — hane. 9 Me ajkaam
mã hũmre ata pej ne hãm, ne cute nõr xàata pyr ne ma to ihtẽm pyrentu.
Ne mehkôt xà jõ amcropê xap na, pê ita hane.
10 Mã Juta catêjê jõ pahhi catêjê kwỳ te jũm ata te nõr xà pyr ne to
ihtẽm na me hõmpun, ne me cumã harkwa to:
— Pỳhàpà, he ita kam me pahkôt xà jõ amcro pê xap, nõ na mã ca ajte
amji kam me pajapac xàcajpuaw nare, ne ihkaj na! — hajỹr.
11 Mã cute mempar ne me cumã:
— Por hũmre te icaprãr ata te imã harkwa to: “Anõr xàpy ne to amõr
pyrentu” hajỹr. Wa harkwa kôt tẽ — hajỹr.
12 Mã cute mempar ne mehcukij to:
— Jũm te mã anõr xà ita pyr ne to atẽm na amẽn, mã ca apu to
13 Mã me cumã:
— Pỳhàpà, nee cute icaprãr catê ata te imã amjijaprỳ jarẽn nare, ne ite
hõmpun pej nare kam, ma me hàhtô mã hàr — hajỹr.
14 Mã ramã ahna ahtũm ryre mã Jeju te Pahpãm to me amji kam hapac
xà jũrkwa kam ihcajpar ne cumã:
— Ramã acaprãr ne apej ita na amji pupun peaj ne he. Nehipêr mõ ne
amji caxuw ampo kên nõ ton nare. Nãmri caha ate ihnõ ton na, quê ha
mam ata jirôa pê acaxuwihkêanre ne — hajỹr, ne ma tẽ.
JOWÃW JÕ KÀHHÔC 5
Mã hũmre ata xwỳjê cator ne ma tẽ, ne cute mecupê Juta catêjê jõ
pahhi kwỳ mã amji jarẽn to:
— Xãmte nee jũm te icaprãr nare, Jeju te ri icaprãr — hajỹr.
Pê Jeju cupê Pahpãm na amji jarẽ
Ne cute me Jeju te mehkôt xà jõ amcro na, cutehàhcaprãr na me
harẽn par ne me ajpẽn mã:
— Cute me pahkôt xà jõ amcro kam hàhcaprãr, ne apu to kên, cwỳrjapê
cu ha hanea ne ame to kêanrene — hajỹr. Ne ma Jeju wỳr me pra, ne
cute me cumãn kammehtẽm.
17 Mã Jeju me cumã:
— Me ikampa, rỳ jũ caxuw côjkwa kam Inxũ Cati te ihkôt xà caxuw
hàpên xà impejti atajê to hàpên jicu nare. Na wa ha hanea ne cuxà hàpên
xà ita to ijàpên to ipa kam to icrà tu — hane.
18 Pê me cupê pahhi catêjê kwỳ harkwa ita na me kampa ne ame kam
prãm. Ampo na? Nee mã ampo na nare, pê mehkôt xà jõ amcro kam hà
atacaprã, ne cormã hipy cupê Pahpãm kraa to ihkra na me cumã amji
jarẽ, ne Hũm me ipipẽan na amji jarẽ. Na pê ihtỳj cupê Pahpãm kra na
cute amji jarẽn to apu ihhêj na amehcãmjĩ, cwỳrjapê pê kam amencryac
Pahpãm kra himpej xà
Mã Jeju cormã me cumã:
— Ikam me gapac to impeaj ne he. Ipê Pahpãm kra, na wa hanee amjia
kôt ampo itajê nõ ton nare. Ne por Inxũ ampoto, wa ahna hõmpu atajêa
to wa ijàpên to ipa. Ne porInxũ ampo cunea to atajê, wa itỳj hanea ne to.
20 Ampo na? Inxũ mã ikĩnti, na ri ihtỳj imã cute ampocunea ton xà itajê
to ipipẽ to ipa, wa hõmpu. Ne quê ha cormã imã cute ampo ton xà itajê
jirôa pê cute ton xà atajê to ajpẽ, wa ha to, ca ha ahna me ipupu. Ne atỳj
hõmpun xà ata to me amji mã ajkra. 21 Ne pom Inxũ hacpỹa mã mehtyc
to ihtĩr, ita na wa haipê hũràac ne ite amji mã jũm tyc to ihtĩrprãm
ata to, itỳj hacpỹ mã ihtĩr. 22 Ne nee Inxũ Cati pê mehkên me, mempej
to ipicokjêr catê nare. Ampo na? He ite ita to ijàpên xàa caxuw ri cute
imãhõr. Ne pa wa ha cute mempejti ton atajê jahpan xà na, mecumã
ijàmjõr xà impejti atajê to amgõ. Ne cute mehkênton atajê jahpan xà na,
wa ha me cumã ijàmjõr xàkêanre atajê to amgõ, ne cama mehkên mã ame
curẽ. 23 Quê ha icati na me ipupu, ne amji mã me icupa to hanea, pom quê
amji mã me Inxũ cupa he. Ne por jũm amji mã ipê Pahpãm kra na icupa
nare ata ri, hanea ne nee amji mã, por Inxũ te ikujahêc ata cupa nare.
24 — He ampeaj kam wa ha me amã awjarẽ. Por quê ha jũmicakôc xà
itajê cunea to amji mã ihhimpej ne kampa, neInxũ te ajpên ikujahêc na
JOWÃW JÕ KÀHHÔC 5
amji mã ito ihhimpej ata, quê ha ihtỳj ihtĩr rohnỳtti mã. Ampo na? He
wa nee ite jũm ata kên mã mẽn nare, ne cama quêt to ihtyc xà jahpan,
na quê haihtĩr rohnỳtti mã na ipa, Inxũ cahê na. 25 He ampeaj kam wa
ha me amã awjarẽ. Quê ha ita caxuw, por cormã mehtĩar na ame ipa,
ne hacpỹ mã ihcunea na amehtĩr pyrentu. 26 Ne pom Inxũ pê mehcunea
mã, cute me amji kam hapac xà jõr catê xakatata te ri imã hõr. Na wa itỳj
hacpỹmã mehtyc to ihtĩr. 27 Ne ampeaj kam ri ipê Pahpãm kra, ne hanea
ne ipê me Ahàkà, cwỳrjapê ri hajỹar neInxũ Cati te ito mempej me,
mehkên catêjê cukij ne me to ipicokjêr catê.
28 — Ne nee ca ite icakôc xà to icakôc itajê impar xà to ame amji mã
me apikrar nare. Ampo na? He ramã amehtyc catêjê te meijõkre par,
ne hacpỹa mã amehtĩr ne kre pê me hapôjxàa kam ri ramã hàhhuc to
mõ. 29 Ne por mempejti ton to me ipa atajê, quê ha mehtyc xà jirô pê
hacpỹamã mehtĩr, ne Pahpãm cahê na amji to me ipijaparrohnỳtti mã.
Ne por mehkĩnte mehkêanre ton to me ipaatajê, quê ha mehtĩr, ne cama
mehkên mãme axà, ne ampỳa mã, Pahpãm pê amji to me acto.
30 — Ne pa wa nee amjia kôt jũm kên mã mẽn nare, ne Inxũ te catyt
kam amji jahkre pejti te me hahkre pej xà ata kôt, wa ha me to ajcokjê.
Na wa nee apu ampo itajê to ihcupan nare. Ampo na? He wa nee ite amji
kam ijapac xàa na jũm kên mã mẽn nare. Ne por Inxũ te ikujahêc ata te
amji kam hapac xàa kôt wa hãn nemehkên catêjê kên mã me curẽ, ne
mempejti catêjêatajê impej mã me curẽ.
Pê Jeju hàpên xà ton atajê, ihtỳj cupê Pahpãm na harẽ
— Ne wa ha pa ipyxit peaj ne me amã amji kôt harẽ na mã, quê ha
ite amji jarẽn xà itajê kôt hamreare ne. 32 Ne nee mã ipyxit peaj nare, ne
ihtỳj icaxuw jũm ata, ne cupê ijõInxũ. Ne por ito ampo na awjarẽ atajê,
ampeaj kam ri, neemã Inxũ apu ihhêj xi jarẽn nare na, ramã imã hahkre
pej. Inxũ teijarẽn xà ata ampeaj kam ri, ne nee ihkôt hamre xà nare.
33 — Ne ate me ina gàhcukjêr ne me ijarẽn par prãmte, Jowãw te me
cumrãr catê wỳr me jũmjêkujahêc, mã cute me cumã ito hũjarẽn paratajê
ri nee ihhêj xi xà nare, ne ampeaj kam ri. 34 Ne nee imã pjê ita kam, cute
me cumã me ito hũjarẽn xà ita na prãm nare, ne quêt Inxũ te ito hũjarẽn
xà atajê ri imã impej, ne nee ihkôt hamre nare. Ne mẽr ampo na ri
par xà atajê kôt me ikampa, ne ate amji mã meito ahimpej na, ca ha nee
me akên mã me axàr nare, neatỳj me atyc xà jahpa.
35 — Ne pom ihpôc xà hãn ne amji na ampo jarare jàhtôa ne to cuprõ,
ita jĩkjê na ri Jowãw te me cumrãr catê ata amji na me ato cuprõ. Ne
cupê ihpôc xà pyràac ne me amã ahcujro, ca atỳjahna ate me cuprõn
to amcro to incrêre xà, mãr quê me amã ampo to hahkre. Ca hũrên
JOWÃW JÕ KÀHHÔC 5
amegakry cakrô, ca ajte nee ate me hũjarẽn xà atajê cunea na me kam
gapac nare. 36 Ne ampeaj kam pê Jowãw hirãa pê me amã ijarẽ. Mã
cormã Inxũ Cati te ijàpên xà catia ita na imẽn, wa to ijàpên to ipa, atajê
ri Jowãw jirôa pê, hirãa pê ijarẽ, ne hanea ne ihtỳj ajpên Inxũte ikujahêc
na ijarẽ. 37 Ne hanea ne Inxũ te ikujahêc ata, ihtỳj ito me amãawjarẽ
cakrô, ca rỳ jũ caxuw ate me hõkre par ne mehõmpun nare. 38 Ca nee ajte
icakôc xà itajê na me ipar, ne amji mãme ito ahimpej nare. Ne ca rỳ jũ
caxuw ate me Inxũ teajpên ikujahêc ata jõkre me, cute me amã harkwa
jirên atajê nõ impar nare. 39 Ne cormã ihnõ xwỳjê, he ca atỳj me Inxũ
pêPahpãm jarkwa na ihkàhhôc to hahkre to me apa. Neate me to hahkre
xà atajê kôt atỳj nee jũ caxuw ate ame atyc nare na, ame amji cãmjĩ. Ne
por ihkàhhôc ata ihtỳj ito awjarẽ. 40 Cakrô ca ma ajte ite me amãme atĩr
rohnỳtti mã xà ata jõr xà wỳr ame gitõt.
41 — Ne imã Inxũ te ito ihcakôc to impejti naa pit mã to prãm. Cwỳrjapê
ri imã pjê kam me hũmre te ikôt me harẽn to impejti na me to prãm nare.
42 Ne wa ite ramã me akrãhky na me amã Pahpãm kĩn name gahkre pej,
ne nee me amã caxwãm catia mã Pahpãm kĩn nare. 43 Ne wa Inxũ te amji
kam hapac xàa na ajpên me awỳricator cakrô, ca ajte ma ame icaca. Ne
quê ha pjê ita kam, ita ri, ajte jũm xũmre amjia kôt cute amji kam hapac
xàa na me awỳr cato, ca ha atỳj ahna me amji capa, ne ihkôat me amji to.
44 Ne ate pjê kam me hũmre te me apejti na me garẽnna ri, me amã impar
prãm. Ne Pahpãm te me apejti na megarẽn na ri, nee amji to me amã
Wỳr ca ha amji mã hamã ne me to.
45 — He xà pa wa ha ajkĩ Inxũ cuna mã me garẽn to kêanre ne? Hãpà.
Ne pom ca me Mojxe xwỳ te me hapackre xà to me amji kampa, ne cute
me atehcajpar xà na amji mã me to hane ita, quê haPahpãm mã me apê
mehkên ton catêjê na me amã hacjê. 46 Nãmri ca ha me ate caxwãm catia
mã amji mã me Mojxe kam gapac na, ca ha atỳj hanea ne ito amji mã
hane. Ampo na? Taa mã pê ina ihhôc. 47 Ca nee ramã Mojxe to amji mã
me ahimpej nare ita kam, jũ wỳr ca ha ito amji mã me ahimpej — hajỹr.
Hõ, Jeju te Juta catêjê jõ pahhi kwỳ mã harkwa to hajỹr.
Pê Jeju hõ incrire to me hàhtôa mã harte
Ita jirô pê mã, wa ma Jeju me, me ikwỳ me, Hĩpôjajo jõ cô na me
irêr, ata japrỳ nõ te Tiperij jõ cô. 2 Mã me ikôt me hàhtôa ne me mõ.
Ampo na? Cute meJeju te me hà caprãr, ne me to impej pyrentu na me
hõmpunna ri. 3 Wa hàhkà jakôt nõ na Jeju me, me ipê ihkôt me ipacatêjê
me, me ijàpir ne me ijỹr. 4 Pê caxuw ramã me Hakren xà jõ amji kĩn me
Pãwtỳjre jõ amji kĩn na ahtipre.
5 Mã Jeju te amji wỳr, por ihkôt me hàhtôa ne me mõ atajê pupun, ne
cute Pirip mã harkwa to:
JOWÃW JÕ KÀHHÔC 6
— Jõ ri cu ha ajte me hàhtôti itajê mã me hõ nõ mãme pahcato, ne me
hũhkà? — hajỹr.
6 Ne pê ramã cute me cumã pãw kryj ata kam to hàhtô to amji kampa,
ne cama cute Pirip cajpẽar prãmte pê cumã hane.
7 Mã Pirip cumã:
— Ahpỹanre na me pyxit te me pãw kryjre ne mencwỳr xàcaxuw, cu ha
me putwrỳ te ôjtô jàpên xà jõ pore jirôa pê ahna me cumẽ cakrô, quê ha
nee me cahuc nare — hane.
8-9 Mã Antre pê Petrô tõ te cumã harkwa to:
— Ihnãm hã ahkrare xũmre nõ ita mã pãw kryjre texĩc, ne caxuw cumã
catwỳ! — hajỹr.
10 Mã Jeju te me imã harkwa to:
— Me cumã, quê mehcunea pjê kam me to jỹ — hajỹr. Nepê ampeaj
kam pjê ata kam põre. Mã mehcunea jỹr, pjê kam, ne por me hũmre me
hỹr atajê pê me hàhtô na me xĩc mir, me hũmre pit. 11 Mã Jeju te pãw
kryjre atajê incwỳr nehũrên hakryti na Hũm pê Pahpãm mã to amji
jarẽn. Ne cute ihcokjêr neme imã hõr, wa ite me cumã hõr par, mã cute
tep pijakrut atajê to hajỹar. 12 Mã ajte me hõ pãw kryjre itajê to mehcunea
jarte partu. Ne cute me hàpàn tohhijirô pê mã ri, Jeju te me imã harkwa
— Cute ame cahhur tohhi itajê to kàhà kam me cuprõ, quê neeihnõ
ipictor nare — hajỹr. 13 Wa ite me to cuprõn, ne me to kàhà to tôxi ne me
to hipu par, por pãw kryjre te xĩc atajê cahhur to.
14 Mã cute Jeju te ampo pejti ton xà ita na mehõmpun, ne amji mã me
— He ampeaj kam ri hũmre ita pê me pamã Pahpãm jarkwa to ihcakôc
catê, por pê Pahpãm me pamã cator xà na to awjahkre ata mã he —
hajỹr. 15 Mã Jeju te, cute me hàprêa kam amji mã me to hõpahhi na me
hahkre pej, ne ma ahte tẽ, ne kẽnti kàa nõ na hàpir.
Pê Jeju cô incwỳrpê mõ
Mã ramã me ina caxwa, wa curia ite me Jeju rer, ne ma me iwrỳc, hĩpô
tohkà wỳr. 17 Ne pàr kre mã meicjêj, ne ma Capernam jõ krĩ wỳr ite me to
irêr na me amji to hajỹr. Ne ramã ihcajpuaw pàr kre to me mõ, mã ramã
awcapàtkô, mã nee cormã me iwỳr Jeju cator nare. 18 Mã kôc pahtỳjti ata
te hàpêrkam ihtẽm, ne cô to harô to pra. 19 Wa ramã ite me imõr jũwry to
me rec pyxit, cô kam, ne ma me to cakrỳn to mõ. Ne me ite amji wỳr ajpên
cô jipy Jeju te mõr na me hõmpun, ne ampeaj kam me imã hũpa.
20 Mã pea me ina hàhtêp, ne cute me imã harkwa to:
— Ame icupa nare, pa wa mõ, nee mã ipê me carõnare — hajỹr. 21 Wa
ite me hahkre pej, ne hacpỹa mã hũrên ame ijakry, ne itỳj ite ahname
JOWÃW JÕ KÀHHÔC 6
imõr xà ata wỳr me ito icator.
Pê me hàhtôti atajê ame Jeju japê
Ne pê Jeju curi me cumã harte xà ata ri, wa ahte ite pàr kre pyxit
peaj mã me icjêj na cute me ipupuan na, curia cormã me ahtwỳ, ne me
Jeju jikaj. Ne nee pê ramã me iwỳr Jeju cator na me hahkre pej nare.
23 Mã ma me ijakàn pê Tiperij jõ krĩ jõ pàr kre kwỳ cator, por curi Jeju
te Hũm mã pãw pyrên hakryti jarẽn, ne me cumã kryj, mã cute ame to
harte tu ata ri. 24 Ne cute me ijapên, ne curia ame Jeju jikaj atajê kwỳ te
pàr kre kwỳ mã mencjên, ne ma me ikôt Capernam jõkrĩ wỳr me to cator,
cute me Jeju japên prãmte.
Jeju pê me pahto ihtĩr rohnỳtti mã catê
Ne curia ri me hàhtôti atajê te me Jeju mãcator ne me cumã:
— Hàpà me Ikrã tũm! Jũ caxuw mã ca ita ri acator? Wa ihcaprỳna curi
ame gikaj, ca ate jũ mã ajte ne ramã ita riacator? — hajỹr. Mã Jeju me
26 — Ampeaj kam wa ha me garẽ! Ca ate ijàpên xà catia na me ipupun,
ne Pahpãmkra na ate amji mã me ito hajỹr to, ca ikôt me acator nare.
Ne ame garte prãm ita to pit mã, ca ikôt me acator. 27 He ame hajỹr
nare! Nee ca pjê ita kam, ate amji to me apijapar prãmte, me gàpàn to
pit mã ameamji kam gapac nare. Ne quêt Pahpãm cahê na ate amji to
me apijapar rohnỳtti mã xà ata to, ca ha me amji kampa. Ampo na? He
ate meto amji kam me gapac ata pê ihhêj rũm me gõ te me ato meatĩr
rohnỳtti mã xà. He ipê me Ahàkà, na wa ite me axũmrea na amji ton, ne
me amã Inxũ Cati to hahkre, ca ate cahê na amji to me apijapar rohnỳtti
mã xà caxuw. Mã ihtỳj Inxũ pê Pahpãm te, ite to ijàpên xà caxuw imã
carôt jõr. Ampo na? He cumã ipej na ri — hajỹr.
28 Mã cute ita na mehcukij to:
— Ampo ton na ri Pahpãm mã me ito prãm, wa me cumã to? — hajỹr.
29 Mã Jeju te me cumã harkwa to:
— Ate ito amji mã me ahimpej na ri, Pahpãm mã me ato prãm,
30 Mã me cumã:
— Ca ha hipêr acarôat to ampo pihho pejti to! Wa ha ahna me
apupu, ne itỳjamji mã me ato ihimpej! 31 He pê me panquêtjê põ kam
me hamreare ata kam ajcome hõ pê mana ata pit kur to me ipa, ata pê
Pahpãm jõ kàhhôc kam harẽn to: “Cute côjkwa pĩn me cumã me hõjõr,
mã cute mehkrẽr” hajỹr. Na ca ha pijamã ajkĩ cuxà me imã to? Wa ha me
hõmpu, ne me cukrẽ, ne itỳj amji mã me ato ihimpej — hane.
32-33 Mã Jeju me cumã:
JOWÃW JÕ KÀHHÔC 6
— Ỹhỹ, ampeaj kam wa ha me amã côjkwa jõ ata kôt harẽ. Pêrỳ pêa
mã Mojxe xwỳ jõ caku kam, cute pjê kam amji tome ipijapar xà caxuw
pit mã, pê Pahpãm me cumã me hõjaprỳ te mana ata gõ. Ne nee mã pê
Mojxe me cumã hõ ata jõr nare, Pahpãm pê me cumã cugõ. Ne pom
curmã côjkwa pĩn Pahpãmjõ intuwti cator ita pê ri côjkwa kam Pahpãm
cahê na ate amji to meapijapar rohnỳtti mã xà caxuw impej — hane.
34 Mã me cumã:
— Me Ikrã tũmti, gõtpê amcro cunea kam, mẽr me imã Pahpãm jõ
intuwti ita gõ! — hane.
35 Mã me cumã:
— He ipê ri ihhêj rũm côjkwa pĩn Pahpãm jõ intuwtiata, na wa ha me
to ihtĩr rohnỳtti mã. Quê ha jũm ty, ne ihtyc jirô pê hacpỹa mã ihtĩr, ne
nee hipêr jũ caxuw ihtyc nare. Quê ha prãm na jũm te apu ipa na, quê ha
apà ne hacpỹa mãihtỳj, ne cumã amji kĩn, ne harte pyrên hakry. Ne quê
ha hanea ne jũm kôr na apu ipa ne ikõ, ne hacpỹa mã ihtỳj ne cumã amji
kĩn. Jĩkjêna, quê ha jũm te Pahpãm jahkre pej ne cumã amji jõr, ne ahna
mehkwỳ mã hàr to prãm na, quê ha iwỳr apkjê ne ito amji mã ihhimpej,
nePahpãm jahkre pej, ne ahna mehkwỳ mã hàr pyrên hakry.
36 — Wa ramã ite me amã me atoa icakôc to, ca atỳj me ipupun cakrô,
ca nee cormã me ikam gapac nare. 37 Ne por Inxũ te ijũhkra mã me hacjên
ne jũ caxuw põ mã, amji pê, jũm to ijũcapêr, quê ha ipictor nare. 38 Ne
por Inxũ te ampo na amji mã ito prãmti xà atawỳr pê wa côjkwa pĩn wrỳ.
Ne nee amjia kôt ite amji mã ampo na prãmti ata wỳr, iwrỳc nare. 39 Ne
ite, cute ijũhkra mã me hacjên atajê tohajỹr xà caxuw ri, cute me awỳr
ikujahêc he. Quê ha nee jũm ipê ipictor nare. Wa ha jõ ri pjê jamre xà ata
kam, me to ipicokjêr xàjõ amcro kam, itỳj amji kôthacpỹa mã mehcunea
to ihtĩr. Hõhõ, ita caxuw ri Inxũ te ikujahêc. 40 Ita na ri Inxũ ito prãm he.
Quê ha ihtỳj ipêPahpãm kra te hajỹr romã mã iwỳr me apkjê. Ne por quê
ha ito amji mã mehhimpej atajê, wa hajũ caxuw, pjê jamre xà ata kam,
hacpỹa mã me to ihtĩr. Quê ha me to ipicokjêr xà jirô pê Inxũ cahê na
mehtĩr rohnỳtti mã na ameipa — hajỹr.
41 Mã Juta catêjê kwỳ te ajpẽn mã me Jeju toihcakôc kên kam mehtẽm.
Ampo na? Cute côjkwa pĩn cupême hõ tuaw pyràc ne iwrỳc na amji jarẽn,
na riame ajpẽn mã harẽn to hane he:
42 — Pom cupê Joje me Marij kra ita? He wa ramã ite me hõmpun pejtu,
nõ na mã ajte côjkwapĩn iwrỳc na amji jarẽ? — hane.
43 Mã Jeju te mempar ne me cumã:
— Nãmhã ne apu ihêj xi na amji mã me ito hajỹrjicu. 44 Jũ wỳr quê jũm
amjia kôt amji to ikôt ipa catê. Nãmri quê ha Inxũ te jũm pê ikôt ipa catê
na ton na, quê haihtỳj cupê ikôt ipa catê. Na wa ha itỳj hacpỹa mã toihtĩr,
ampo cunea jamre xà ata kam. 45 Ne Pahpãm jarkwa to mehcakôc catêjê
JOWÃW JÕ KÀHHÔC 6
jõ kàhhôckam hũjarẽn xà te hajỹr he: “Quê ha Pahpãm pê mehcunea mã
ampo to hahkrecatê” hane. Quê ha cute me kamhapac, ne amji mã me to
ihhimpej atajê, quê ha ajpên iwỳr me apkjê, ne iwỳr me pra, neihtỳj amji
mã me ito ihhimpej. 46 Ne rỳ jũ caxuw ita ri, pjê kam catêjê nõ te Inxũ
pupun nare, ne pa nare. Wa ipyxit peaj ne itỳj quêt hõmpu. Ampo na?
Hecurũam wa icator, na ri imã hahkre pej.
47 — He wa ampeaj kam me amã awjarẽ, quê ha jũm te amjimã ito
rohnỳtti mã. 48 Na ri ipê me gõ te me ato atĩr rohnỳtti mã xà ata. 49 Ne
pê mam me panquêtjê põ kam me hamreare ata kam ame hõ pejti japrỳ
te mana ata pit ku cakrô, pê ihtỳj amehwej ne amehtyc partu, ne nee
camahacpỹa mã jũm tĩr nare. 50 Ne por mehwỳr côjkwa pĩn me hõ tuwti
wrỳc ata, quê ha jũm te ihkwỳ krẽr na, quê ha Pahpãm cahê na ihtĩr ita
na apu ipa rohnỳtti mã. 51 Ne ipêa ri côjkwa pĩn me cumã me hõ tĩar wrỳc
ata. Ne ipêa ri me to ihtĩr rohnỳtti mã xà. Wa ha pa, pjê kam mehcunea
mã amji gõ. Na quê ha jũmte ihhêj ne ikwỳ krẽr na, quê ha Pahpãm cahê
na ihtĩr ita na apu ipa rohnỳtti mã — hajỹr.
52 Mã Juta catêjê kwỳ ame kam incryac to ame kam incryc, na ri cute
meajpẽn mã harẽn kên kam ihtẽm, ne me harẽn to:
— Jũ mã quê ajte hũmre ita ne me pamã amji jĩa gõ, cu ame
cuku? — hajỹr.
53 Mã Jeju me cumã:
— He ampeaj kam wa ha me amã amji jarẽ, ca ha me ateame ipê
Ahàkà jĩ kur nare, ne nee ame icaprô ita to ameakõm nare na, ca ha nee
Pahpãm cahê na amji to ame apijapar kam me toacrà nare, ne atỳj ame
atyc pa, ne me akôt hamre rohnỳtti mã. 54 Ne quê ha jũm te ijĩ kwỳ krẽr,
ne icaprô ita kwỳ to ihkõm na, wa ha itỳj jũm ata to hacpỹa mã ihtĩr,
por jũ caxuw me to ipicokjêr xà jõ amcro pê ampo cunea jamre xà ata
kam. 55 Quêt ijĩ ita ri pjê kam me hõ itajê jirôa pêimpej. Ampo na? He ijĩ
ita pê ri quêt me hàpàn xàimpejti ata, ne icaprô ita pê ri quêt mehkõm
xà impejti ata, me to ihtĩr rohnỳtti mã xà caxuw. 56 Na quê ha jũmjê te ijĩ
kwỳ krẽr, ne icaprô tomehkõm na, wa ha ramã me ajcacwa, ne ajpẽn kam
me ihônco tu ne. Quê ha ramã Icarõ Pejti me cumã acjêj, quê ha Icarõ
Pejti ata carôat kôt me ipa. 57 Ne por Inxũ pê mehtĩr xà cunea xakat ata te
riajpên ikujahêc, na wa itĩar na ipa. Na quê ha jũm te ijĩ kwỳ krẽr na, quê
ha hanea ne ihtĩr ita na apu ipa. 58 Hõhõ, pê mam me panquêtjê me hõ
pejti pê mana krẽr cakrô, ihtỳj amehwej pa, ne amehtyc partu. Ne pom
ajtearemã, wa quêt mehtĩr rohnỳtti mã na me to — hane.
59 Pê Capernam jõ krĩ kam, cute me cuprõn xà jũrkwakam Jeju me
cumã hũjarẽn xà ata to awjarẽ tohane. Ne nee pê cormã ne Jeju mecumã
amji to ipipẽ nare, mehcunea te me hahkre pej cupate. Cwỳrjapê pê ajco
JOWÃW JÕ KÀHHÔC 6
cute me cumã amji jarẽn xà itajêcwỳrpê me cumã amji jarẽn to ipa. Ne
Jeju jĩ kur xàata kôt harẽn xà te hajỹr he. Quê ha ihtỳj jũm amji mã Jeju
to ihhimpej, ne ihkôat ipa, ne ihkôt ipa xà ata pê ri cute hĩ kur xà.
Pê me hàhtôa ne me Jeju mã hikra
Mã Jeju kôt me ipa catêjê jàhtôa ne cute me itapar, ne ajpẽn mã me
— Pom me pamã ampo to hahkre itajê impar kôt hakop jahkre
kêatre! Ne jũ mã quê ha jũm kam hapac to, ne hahkre pej ne ahna amji
capa? — hajỹr.
61 Ne nee jũm te Jeju mã me harẽn nare kam, mã cutearamã me ahna
ihcakôc xà ata jahkre pej, cwỳrjapê ri cute mehcukij to:
— Xà ita cwỳrjapê mã ca ame icaca, ne ame imã hikranprãm? 62 He ca
ha atỳj jũ caxuw côjkwa wỳr ipê me Ahàkà te hacpỹa mã hàpir na me
hõmpu. Jirô pê mã ca ha cormã me ijũjarẽn xà itajê kôt me hakop, ne me
hahkre pej. 63 Ne Pahpãm Carõ Pejti ata ri cahê na me ato ipijaparrohnỳtti
mã. Ne jũ wỳr ca me anõ amjia kôt amji mãhamã ne ca amji to ajpa, ne
me ca ajpẽn to me ajpa. Ne ca ha ate me icakôc xà ita naikam me gapac
na, quê ha Pahpãm Carõ Pejti me amãacjêj, ne me ato ipijapar rohnỳtti
mã. Hõhõ, ita pê ri ate me ijĩ kurxà ata, pom wa me amã harẽ ita. Ne wa
ampeaj kamme amã ampo itajê jarẽn cakrô, ca ajte nee me akwỳito amji
mã me ahimpej nare — hajỹr. 64 Ampo na pê Jeju me cumã ita jarẽ? Nee
mã ampo nanare. He pê ramã rỳ pêa mã, mam jũmjê atajê te to amji mã
mehhimpejxà nare na me hahkre pej, ne hanea ne jũm te ihkên mãmẽn
xà ata na hahkre pej.
65 Ne cute me cumã:
jũm te ipa catê na hãm nare na, quê ha nee cupê ikôt ipa catênare —
hajỹr. 66 Na ri Jeju kôt me ipa catêjê jàhtôa ne cute ihkôt me ipa jicu, ne
nee hipêr ihkôt me ipa nare.
Pê Jeju kôt me ipa catêjê te tôxi atajê nee me cumã hikran nare
Mã cute me ipê ihkôt me ipa catêjê te tôxi itajê cukij to:
— Xà ca ha hanea ne me ijicu, ne ma me aprarprãm? — hane. 68 Mã
Ximãw Petrô te cumã harkwa to:
— Jũm wa ha ajte me hũnã? Me ijõ Pahhiti, pom acakôcxà itajêa ri quêt
me imã ite amji to me ipijapar rohnỳtti mã xà to hahkre. 69 Wa ite me
Pahpãm te apê jũm pejti ata kujahêc name gahkre pej, na wa itỳj ite amji
mã me ato hajỹr — hajỹr.
70 Mã Jeju me imã harkwa to:
— Ỹhỹ ita cwỳrjapê wa ite amji mã me ate tôxi itajê capi cakrô, mã me
anõ pyxit ne kam me pahcurê xwỳn carõ kên jõ pahhi — hane.
JOWÃW JÕ KÀHHÔC 6
Ne pê Jeju, Juta Carijot pê Ximãw Carijot kra ata to, pê meimã
ihcakôc. Ampo na? Juta ata pê ihkôt me ipa catêjête tôxi atajê nõa cakrô,
quê ha ihtỳj jũ caxuw Jeju curê xwỳn tehcajpa, ne ihkên mã cumẽ.
Pê Jeju kjêjê intuwre atajê ame cumã xwỳ
Ita jirô pê mã ri ma Jeju ame ito mõ, Hĩpôjajojõ pjê kam, ne pê
nee Juta jõ pjê kam ajco apu ipa nare. Ampo na? Pê curi me hõ
pahhi catêjê apumehcuran prãm na pê. 2 Mã ramã caxuaw Juta catêjê jõ
amji kĩn nõjaprỳ te Ikrere jõ amji kĩn ata to me cator xàakam. Pê ajco
me hõamji kĩn ton xàa na, ihtỳj ikrere atajê kam amehkrĩ, ne nee me
hũrkwa pej kam amehkrĩ nare. 3-5 Mã cormã hapu na Jeju kôt mehkjêjê
atajê teihtõ kà pê Pahpãm kra na amji mã me to hajỹr nare, na ri cute me
hapactua kam cumã harkwa to:
— Juta jõ pjê wỳr atẽm pyrentu, ne curi acato, ne acarôat to me
cumã ampo pihho catihti itajê cunea to, quê me hàhtôti atajê me
ihcuhkwỳr nare. Ne mẽrampo na quê ate ampo jahkre pej xà itajê na me
apupunnare? Me cumã to, quê ahna mehcunea me apupu! — hajỹr.
6 Mã Jeju me cumã:
— He cormã nee ite mehcunea mã amji to ipipẽ xà jõ amcro kamhàhhuc
nare! Ne me amã amji kĩn wỳr meaprar xà caxuw amcro cunea impej. 7 Mã
pjê kam catêjê itajê nee quêt ame acurê nare. Ne pa nare, me ikam incryc
kam ame ipa. Cwỳrjapê ri ma ameicurê, ne ma ame icaca! Ampo na? Wa
itỳj me cumã, cute meampo to kên atajê jarẽn to ipa na ri, ma ame icurê.
8 Ne me ca nare, gapacta ne amji kĩn ita wỳr me mõ. Waha ita ri apu mõ.
Ampo na? He cormã amji kĩn wỳr imõrxà caxuw nee ijõ amcro kam hàhhuc
nare — hane. 9 Hõ, Jeju te me cumã amji jarẽn to hajỹr, ne curiaHĩpôjajo
jõ pjê kam hàhhuc, ne apu mõ, me hakàn pê. 10 Wa me hakàn pê ame ipa,
mã me ina jũ mã amcro te, wa ma me ipimxuar pê Jeju me, me mõ. Mã nee
jũm te me imõr xà na meipupun, ne me ijahkre pej nare.
Me hàhtôti atajê mã Jeju to cute amji kam me hapac xà pijakrut
Mã tee Juta catêjê jõ pahhi kwỳ amji kĩn ata na, me hàhtôti atajê
catàtkre na ame Jeju japê. Ne amehapên to me ahna hàhcukjêr to hajỹr
to me ipa he:
— Jõ ri mõrmõ Jeju apu mõ? — hajỹr.
12 Mã me hàhtôti atajê kwỳ kàjpej pê, ajpẽn mã me Jeju jarẽn to:
— Ampeaj kam jũm ita pej — hane. Ne mehkwỳ ajpẽn mã meharẽn to:
— Quê, he jũm ita ihtỳj mehkwỳ mã ihhêj xi to ipa — hane.
13 Mã Juta catêjê jõ pahhi kwỳ mã Jeju kĩnnare na, cute me hahkre peaj
xà na, nee jũm me kam mare mãajpẽn mã Jeju kôt harẽn nare, me hõ
pahhi kwỳ te ame kam incryc, ne ame to kên cupate.
JOWÃW JÕ KÀHHÔC 7
Pê Jeju me cuprõn xà kam me cumã ampo to hahkre
Ne ramã cute me to amji kĩn ata krã curan xà wỳr, ihcahti na cute me
to hajỹr. Mã ma Jeju Pahpãm to meamji kam hapac xà jũrkwa wỳr mõ ne
mehcakôc xà atajê na mempar, ne me amji mã harẽn to:
— Pỳhàpà! Pê nee ihkàhhôc to hahkre cati nare cakrô, ampeaj kam
cute amji jahkre pej — hajỹr.
16 Mã Jeju me cumã amji jarẽn to:
— Pom wa me amã ampo to hahkre itajê, wa nee amjia kôthahkre pej,
ne me amã to hahkre nare, ne nee cupê itekjênare. Ne cupê Pahpãm te
ikujahêc ata tekjê. Necurũam ri ajpên ampo itajê pra, wa cama me amã
to hahkre. 17 Ne quê ha jũm mã Pahpãm te amji kam hapac xàjahkre
pej, ne ihkôt amji ton to prãm na, quê ha ite ampo to hahkre xà itajê na
ikampa, ne hahkre pej pyrentu, Pahpãm pĩn hapôj na, ne nee ikrã pĩn
18 — Ne quê ha mehcunea te amji mã me jũm cupa to prãmto, quê ha
ihtỳj amjia kôt, ihkrãa kam me cumã ampojarẽn to ipa. Ne pa nare, wa
nee ite hajỹr nare. Ampo na? Imã ate amji mã me icupa ita na me ato
prãm nare, quêt ate me amji mã me Pahpãm te ikujahêc ata cupahti na
ri, imã me ato prãm. Na wa itỳj catyt kam me amãijũjarẽn xà, hêj xi nare
ita to ijũjarẽn to ipa, ne nee wa ame amã ihêj xi jarẽn to ipa nare. 19 Ne
pê ramã Mojxe xwỳ me panquêtjê mã Pahpãm jarkwa gõ cakrô, ca ajte
nee amji mã me kam gapac nare, ne mẽr ampo cwỳrjapê mã ca tee ame
icuran to hahkre? — hane.
20 Mã mehcunea te Jeju mã me harkwa to:
— Mõrmõ ca apu akrã kam waj, na mã ca apu amji na meikraj! Jõ ri mã
jũm apu acuran prãm ita? — hajỹr.
21 Mã Jeju me cumã:
— Por wa ite me pahkôt xà jõ amcro na icarôat to ampo pihho pyxit
peaj ton, ne ite jũm xà ata caprãr, ne to me amã ipikrar ata to, wa ite
amjina me amẽn, ca ajte ame ikam acryc. 22 Ne ca hanea ne atỳj me
pahkôt xà jõ amcro na meapê. Ampo na? Quê ha me pahkôt xà jõ amcro
na jũm cahãj mã ihkrare ihpỳm, ca ha atỳj ajte mepahkôt xà jõ amcro
itajê nõ na me cumã impy kà kwỳjakep, pê Mojxe xwỳ me amã to hahkre
Aprãw xwỳ ata mã pêita to me amã ajpẽ. 23 Ne Mojxe xwỳ te me hapackre
xà ita kôt, mã ca atỳj me pahkôt xà ita na me ahkrare mã mempy kà
jakep. Ne nee ipê me apyràc, wa ite jũm ita pê ihkà kwỳ jakep nare, ne
quêt cumã ihkà cunea na to impejti, ca ajteita na ame ikam acryc? 24 Ne
ca hãn ne ajte ampo na me hõmpun pyxit peaj kam, ramã ihkêanre na
me harẽ. Ahna cute hajỹr nare, ca ha xaate hõmpun xà ata kôt to amji
JOWÃW JÕ KÀHHÔC 7
kampa, ne ihkôt hakop, neimpejti na hahkre pej, nare, ihkêanre na
hahkre pej jirô pê, ca ha cormã atỳj harẽ — hane.
Jeju pê ri Mexij pê me to awjahkre ata
Mã Krĩpinkrên catêjê kwỳ Jeju na me ajpẽn cukij to:
— Xà Jeju ita mã me pajõ pahhi catêjê amehcuran prãm? Ne mẽr ampo
na mã cute mehpro nare? 26 Pom me pahcuneajipôc ri xa ne ame pamã
ihcakôc ita? Mã nee ajte jũm te cumã ampo jarẽn nare? Nare, mõrmõ me
pajõ pahhi catêjê, por pê Crixtô toPahpãm me pamã awjahkre ata na,
mõrmõ amji mã me to hane? 27 He me imãa, nee cupê Crixtô nare! Quê
ha jũ caxuw me pahwỳr Crixtô ata cato, cu ha neejũ rũm cator xà na me
hahkre pej nare. Ne pom jũmxũmre ita ri ihtỳj jũ rũm cator xà ata na me
pamãhahkre pej, he cupê Naxare jõ krĩ catêjê nõ — hane.
28 Mã cormã Jeju Pahpãm to me amji kam hapac xàjũrkwa kam xa, ne
cute me cumã ampo to hahkre xà ata kam, ihkrãhhia kam me cumã:
— Xà ajkĩ ampeaj kam me amã jũ rũm icator xà ita naijahkre pej?
Hãpà! Wa nee amjia kôt icator nare, ne me apê, por ajpên cute ikujahêc
ata jahkre kêatre. Ne por jũm te ikujahêc catê ata pê ri amji jarkwa par
catê, ne catyt kam ipa! 29 Ne imãa ri quêt hahkre pej. Ampo na? Heihpĩan
wa icator, ne cutea ri ajpên ikujahêc — hane.
30 Mã cute mempar, ne tee amehpro to hahkre, ne neejũm te ihcupên nare.
Ampo na? He nee cormã cute mehpro, ne ihkên mãme mẽn xà kam hàhhuc
nare na ri. 31 Mã me hàhtôti atajê jipôc ri me hàhtôa te ihtỳj Pahpãm te Jeju
— He ihhêj ne me imãa, cupê, por pê Crixtô to Pahpãm me pamã
awjahkre ata! Ne quê ha jũ caxuw ajkĩ Crixtô cato, ne ajkĩ, pom Jeju te
ampo ton xà itajê jirôa pê ajkĩ to? Hãpà. Taa mã ri ramã cator — hane.
Pê krãhtare amji caprỳ to Jeju pro to, hỹrmã pra
Mã Parixêw catêjê kwỳ te kàjpej pê cute amji mã me harẽn to hajỹr
na mempar, cwỳrjapê ri cute Pahpãm mã mehcajrẽn catêjê jõ pahhi kwỳ
me, cute Jeju pro na me ajpẽn par. Ne cute hỹrmã me hõ krãhtare kwỳ
kujahêc, cute mehpro ne me haxàr prãmte. Mã hỹrmã me cator ne cama
mehcuhhê ne me kampa.
33 Mã cormã Jeju me hàhtôti atajê jipôc ri xa neme cumã:
— Wa ha itỳj cormã ijõtpê ame acahê na imõr crirene, ne quê ha ina
ahtũm nare, wa ha ma hacpỹ mã cute ajpên ikujahêc ata wỳr amji jaxà
ne tẽ. 34 Ca ha me ipupun prãmte, tee ame ijapê ne nee me ipupun nare.
Ampo na? Jũ wỳr ca me anõ, por wa curi apu mõ ata ri ikôtacato! Na ca
ha nee me imã acator nare! — hane.
35 Mã Juta catêjê te ajpẽn mã me harẽn kam mehtẽm, ne me ajpẽn mã
JOWÃW JÕ KÀHHÔC 7
— Jũ kam mã quê ha ajte tẽ, cu ha ajte neecumã me pahcator nare?
Xà quê ha ajkĩ ma me cupê Crec catêjê jõ pjê wỳr tẽ, ne curia me cupê
Juta catêjê kwỳ mã apu ampo to hahkre to ipa? 36 Ne mẽr ampo mã hãn
ne harẽn kam pra ne harẽn to: “Wa ha ma tẽ, ca ha tee ame ijapê, ne nee
hipêr me imã acator nare”, ne “Jũ wỳr ca me anõ curi itẽm xà ata wỳr
ikôt tẽ” hane? — hajỹr. Hõhõ, pahhi catêjê te ajpẽn mã harẽn to hajỹr.
Pahpãm Carõ Pejti ata pê cô te me pahto ihtĩr xà rohnỳtti mã ata pyràac
Ne pê me hõ amji kĩn cahhur ata, cute kam meto ihtẽm xà jirôa pê
impej, na pê Jeju me hipôc ri xa, neihkrãhhia kam me cumã hũjarẽn to:
— Quê ha me anõ mã, Pahpãm jahkre pej xà pê amã kôr pyràcti ata
naprãm na, ca ha iwỳr tẽ, wa ha amã Pahpãm to ajpẽ, ca ha hahkre pej
pyrên gakry. 38 He pê ramã Pahpãm jarkwa ita jarẽn to hane he:
xà tuw pejti atakôt me hàhtôa ne Pahpãm wỳr me apkjê,
quê ha taa mehtĩr rohnỳtti mã na me to.
Quê ha cute amji kam hapac xà tuw pejti ata pê cô catiapijapjêr ata
pyràac, ne ipijapjêr ita na” — hane.
Ne por cô to mehkõm xà to Jeju te me cumã ihcakôcata pê Pahpãm
Carõ Pejti incwỳr xà. Ampo na? Por quêha jũmjê amji mã me Jeju to
mehhimpej atajê, quê haihtỳj me Pahpãm Carõ Pejti ata cwa. Ne ampo
na pê cormã ne nee ame Pahpãm Carõ Pejti ita cwỳr nare? Pê cormã Jeju
nee hacpỹ mã ihtĩr ne Hũm wỳr amji jaxàr, ne hacpỹa mã amji to cati
Pê me hàhtôti atajê ahpỹanre na Jeju na cute me amji to hajỹr xà
Ne pê me hàhtôa ne cute cô to mehkõm tome cumã ihcakôc na me
kampa, atajê ajco ajpẽn mã me harẽn to:
— Ampeaj kam ri hũmre ita pê me pamã Pahpãm jarkwa toihcakôc catê
catia, cu me hikaj ata, ne taa mã ri cator — hane.
41 Ne pê mehkwỳ ajpẽn mã me harẽn to:
— Me imã cupê Crixtô to Crixtô, ne toa pê Pahpãm me pamã
awjahkre — hane. Ne mehkwỳ ajco ajpẽn mã me harẽn to:
— Pom Jeju pê Hĩpôjajo catêjê nõ ita? Xà quê ha ajkĩ ihtỳj Crixtô jũ
caxuw Hĩpôjajo jõpjê pĩn cato? Jũ wỳr quê ha curũm cato! 42 Ampo na?
Pê ramã Pahpãm jõ kàhhôc kam tohũjarẽn to hane he:
“Quê ha ihtỳj jũ caxuw pahhi pê Tawi xwỳ tàmxwỳ nõ kam Crixtô cato,
ne por pê curi Juta jõ pjê kam, Pãw jõkrĩ kam Tawi xwỳ ihkrĩ ata
kam, quê ha ihpỳm” — hane.
JOWÃW JÕ KÀHHÔC 7
Mã pea me hàhtôti atajê te Jeju to me amji kam hapac xà to me
ipicapôn. 44 Ne pê mehkwỳ ihtỳj me pro ne ihkên mã me mẽnprãm, ne me
hacjên xà mã me haxàr prãm. Ne pê nee jũm ajte ihcupên nare.
Pê krãhtare nee me Jeju pro nare
Na ri ma hacpỹ mã krãhtare atajê te me amji jaxàr, ne me hũ kam me
atajê wỳr. Mã cute me Jejujapên ne ahna mehcukij to:
— Ampo na mã ca nee ate mehpro ne ajpên iwỳr me to amõrnare, ne
ajpên gũ kam me pra? — hajỹr.
46 Mã krãhtare atajê me cumã harẽn to:
— Wa rỳ jũ caxuw ite me jũm te ihcakôc xà nõto ihcakôc to hajỹr na
mempar nare, ne ihcakôc xà itajêajteare mã — hane.
47 Mã Parixêw catêjê atajê krãhtare atajê mã:
— Pỳhàpà? Xà hanea ne ajte cute me amã ihhêj? 48 Xà ajkĩ me ipê pahhi
catêjê kwỳ me Parixêwcatêjê kwỳ nõ te mã amji mã Jeju to ihimpej?
Hãpà! 49 He por Jeju to amji mã mehhimpej to me ipa atajê pê me pahte
amji kam me pajapac xà jõ kàhhôc jahkre kêatre! Cwỳrjapê quê ha
Pahpãm ame to kêanre ne, nemehkên mã me cumẽ — hane.
Pê Nicotem Jeju tehcajpar prãm to prohti kam ihcakôc
Pê Nicotem ramã jũ caxuw caxwa ri Jeju mã ihcakôc ata pêmehkwỳa
nõ, ne cute mehkwỳ mã harkwa to:
51 — He cu nee me pajõ kàhhôc kam pahte amji kam me pajapac xà ata
rer, ne me jũm atacukij ne mempar nare kam ihkên mã me mẽn nare.
Cu ha xa mehcukij, ne me kampa, ne ihkên na me hahkre pej, ne cormã
ihkên mã me cumẽ — hajỹr.
52 Mã mehkwỳ me cumã harkwa to:
— Pỳhàpà, xà ajkĩ apê Hĩpôjajo jõ pjê catêjê nõa, mã caatỳj apu Hĩpôjajo
jõ pjê pĩn Crixtô ata cator na amjimã to hane? Apu hajỹr nare, ne cama
Pahpãm jõ kàhhôc to ca hahkre ne hahkre pej, he nee rỳ jũ caxuw Pahpãm
jarkwa to mehcakôc catêjê nõ te Hĩpôjajo jõ pjê pĩn cator nare — hane.
Pê Jeju cahãj xyre ata te hipêr ampo kên ton nare xà caxuw hũtà
Jirô pê mã ri ikre wỳr mehcunea cutor, mã ma JejuPĩxô jõ kẽn wỳr
mõ. 2 Mã amcro nõ na, awcahti xà wỳr, Jeju te amji jaxàr, Pahpãm
to me amji kam hapac xà jũrkwa wỳr, ne hàr ne jỹ. Mã me hàhtôa ne
ahna me ipixêr, ne me xa, ne cuteampo to me cumã hahkre xà atajê na
me, Parixêw catêjê te me pyjê nõ te ahti naimpjê kaj na jũm me nõ ata
pro, ne ma me to mõ. Ne cute Jeju cuna mã me hãm xà caxuw, ame cumã
quêt. Mã mehcunea jipôc ri hãm ne xa. 4 Mã cute Jeju mã me harẽn to:
JOWÃW JÕ KÀHHÔC 8
— Me Ikrã tũm, pom cahãjre ita ihtỳj ahti na mõ ne hũmre ita to nõ,
impjên kaj na. Mã jũm te ajpẽn kam me hõmpun, wa ite mehpro, ne ajpên
awỳr me to mõ. 5 Ne pê Pahpãm jõ kàhhôc kam Mojxe xwỳ me pamã pyjê
te hajỹrjê atajê kẽn to curan to hajỹr na, awjahkre he: “Quê ha pyjê nõ
apu hajỹr to mõ ata ri kẽan to cutemehcuran xà” hane. Ne ca? Jũ mã ca
ha cute hajỹr xà ita na me imã ihkôt harẽn to? — hane.
6 Ampo na pê pyjê nõ ata kôt ame Jeju mã harẽn tohane? Nee mã ampo
na nare. Jeju te me hapackre xà nõ to ihcupan, mã cute mempar ne
mehpro prãmte, pê tee ame to hahkre. MãJeju te cama hỹr ne me kam
hapac, ne pjê na hikôt nehũhkrahhi to kam ihhôc to mõ. 7 Mã mehcukij
ita na. Mã cute amji capô ne hỹr pej, ne me cumã harkwa to:
— Por rỳ jũ caxuw me anõ te Pahpãm cuna mã ampo kênton nare
ata, ca ha mam kẽn nõ to cahãjre ita kamawcapê, ate to ihcuran xà
caxuw — hajỹr.
8 Jirô pê mã ri hacpỹa mã pjê na hikôt, ne ihtỳj jỹ ne kam ihhôc. 9 Mã
cute me Jeju te me cumã hũjarẽn to hajỹr na kamme hapac atajê, ma me
pyxit ne me pra. Ne por mam jũm kàhtu ata ri mamam me cumã tẽ. Ne
ahnaa me pyxit ne ajkôtmemprar ita kam me cutor. Mã ahte Jeju me jũm
cahãjre ata pit jàhhuc. 10 Mã Jeju te amji capô ne hỹr pej, ne jũm cahãjre
— Hàpà? Ne mẽr jõ ri mã kẽn to cute ame acapêr prãmatajê? Ne mẽr jõ
ri mã ame akôt harẽn to kêanre atajê? — hajỹr.
11 Mã jũm cahãjre ata Jeju mã:
— Hamreare, nee jũm jàhhuc nare — hane. Mã cumã:
— Wa nee pa xwỳjê ato kên nare. Mẽr gapacta netẽ, ne nee hipêr mõ ne
ampo kên tonnare — hane.
Jeju te hipêr me hàhtôa mã ampo to hahkre kamihtẽm, ne me cumã
amji jarẽn to hajỹr he:
— Ipê, pom hàhcujro xà ampo cuneacujro, ca me hõmpu ne me hahkre
pej ita pyràac. Ipê Pahpãm wỳr me amã ijàhcujrocatê. Na ca ha ate me
amji mã ito me ahimpej na, ca ha jũcaxuw awcapàtkôti kam, me apê
amji jahkre kêatre kam, mePahpãm pê apictor xà ata kam ame apa
nare — hajỹr.
13 Mã Parixêw catêjê kwỳ te me Jeju kam hapac ne mecumã:
— Ca ramã ca apu amji to acakôc, na ri acakôc xà itajêkôt
hamreare — hajỹr.
14 Mã Jeju me cumã:
— Pom wa ampeaj kam me amã amji jarẽn to ipa itajê kôt nee hamre
nare. Ampo na? He ampeaj kam, wa nee apu ihêj xi nare. Ne pa ri quêt
imã, por jũ rũmicator xà ata na amji jahkre pej, ne hanea ne imã hacpỹ
JOWÃW JÕ KÀHHÔC 8
mã ite amji jaxàr xà ata na amji jahkre pej. Ne me ca nare, me apê jũ
rũm icator xà ata na ijahkre kêatre, ne hanea ne jũ kam itẽmxà ata na
me apê ijahkre kêatre. 15 Na ca me ate amji kam me gapac xàa kôt, amji
mã meikêanre na me ito hane, nare, mõrmõ ca amji mã me ipej na me ito
hane. Ne imãa, ate me ijarẽn xà itajê cunea kôt hamreare. Ne nee cormã
ite mehkênme, mempejti cukij ne me to ipicokjêr xà jõ amcro cator nare.
16 Wa ha ite ramã me ato ipicokjêr xà na mã, wa ha itỳj catyt kam me
akên me, me apejti to ipicokjêr to ipa. Ampo na? He wa ha ite ton xà ata
kam, nee ahte ton nare. Quê ha hanea ne, por Inxũ te ikujahêc ata icahê
na jỹ, ne ite me atohajỹr xà to imã hahkre. 17 Ne Mojxe xwỳ te me amã
incaca xà te hajỹr ata rer, na quê ha jũmjê ajkrut ne jũm te ampo ton
xà ata na mehõmpu, ne cute me hõmpun xà ata na ajwar ajpẽan kôt me
harẽn na, quê ha me amã ampeaj kam ri cute ton. 18 Ita jĩkjê na wa Inxũ
te ikujahêc ata me ajwar me ijũjarẽn xà caxuwme ipijakrut, cwỳrjapê ca
19 Mã me cumã:
— Jõ ri mã apãm ita? — hane. Mã Jeju me cumã:
— He me apê Inxũ jahkre kêatre, ne hanea ne me apêijahkre kêatre,
quê ha me amã ijahkre pej na mã, quê hahanea ne me amã Inxũ jahkre
20 Ne por cute Pahpãm to amji kam me hapac xà jũrkwa kam, cute me
cumã ihporeto cuprõn xà ata cahê na, pê Jeju me cumã hũjarẽn xàitajê to
awjarẽ. Mã nee cute mehpro ne me haxàr nare, mehacjên xà kam. Ampo
na? Pêcormã nee cute mehpro xà jõ amcro hỹrmã cator nare, na pê.
Pê Jeju pahhi catêjê cunea mã amji jarẽ
Mã Jeju te hipêr me cumã amji jarẽn to:
— He wa ha ma tẽ, ca ha ate me ipupunprãmte, tee ame ijapê, ne nee
me ipupun nare. Ampo na? Jũ wỳr ca me anõ, por wa ha curi tẽ ata ri,
ikôt acato. Na ca ha ita ri ame apa, ne ca ha atỳj me akên itajêa kam ame
ty. Ampo na? He Pahpãm te nee me amã me akên itajê to impej ne to
tojnõ nare ata kam, ca ha ame ty — hajỹr.
22 Mã Juta catêjê ajpẽn mã me harẽn to:
— Jũ kam mã quê ha ajte tẽ? Cu ha nee hipêr mehõmpun nare? Xà quê
ha ajkĩ amji cura? — hane.
23 Mã Jeju me cumã:
— He me apê pjê kam me apa catêjê, ne quêt ipê kỳj pê, côjkwa kam
Pahpãm na mehkwỳ, na ri nee ipê pjê kam me akwỳ nare. Ne ate amji
kam me gapac xà itajê pê pjê te amji kam hapac xà, ne ite amji kamijapac
xà pê ri kỳj pê, côjkwa kam, Pahpãm te amji kam hapac xà. 24 Ca ate
nee ite me amã amji jarẽn xà ita to amji mã me hajỹr nare, cwỳrjapê
wa ite me akên atajêa kam me atyc na me amã harẽn. Ca me ate, por
JOWÃW JÕ KÀHHÔC 8
Pahpãm teajpên ikujahêc ata to amji mã me hajỹr nare, ne amji mã me
ito ahimpej nare na, ca haatỳj me atyc partu, ne nee hacpỹa mã me atĩr
ne Inxũ cahê na me akrĩ nare — hajỹr.
— Ne mẽr me anõ mã ca? — hajỹr. Mã Jeju me cumãamji jarẽn to:
— He ipê, por pê wa mam ramã me amã amji jarẽ ata, nepa wa cormã.
26 Ne wa ha cormã, hipêr me amã me ate me akên ton itajê cunea jarẽ. Ne
nee wa ahte cama me amãme akên xà itajê to icakôc to ipa nare. Ampo
na? He wa, por Inxũ Cati pê cute amji jarkwa par catê, ne catyt kam ipa,
ne ajpên cute ikujahêc atajarkwa to, wa pjê kam mehkrĩ atajê cunea mã
icakôc to ipa. Ne wa ha itỳj jũ caxuw amjia kôt me amã me akên xà ton
itajê cunea jarẽ — hane.
27 Pê nee cute me cumã côjkwa kam Hũm to ihcakôc xà ata na me
hahkre pej, ne me kam hapac nare. 28 Cwỳrjapê pê Jeju me cumã amji
— He ca ha jũ caxuw, ipê me Ahàkà te me hũmre na amji jahkre, mã
cute pĩ na menxôr na me hõmpu, ne cormã me ijahkre pej pej. Na wa
nee amjia kôt ampo itajê ton to ipa nare, ne Inxũ te ahna imã harkwa
ne to imã hahkre atajê to pit mã ijàpên to ipa. 29 Ne ampo na ri ajpên
cute ikujahêc ata nee amji pê irer nare, ne ihtỳj apuicahê na ipa? Wa
cumã cute amji mã ampo na prãmti xàatajê to pit mã ijàpên to ipa na
30 Ne Jeju te ihcakôc xà to hajỹr jirô pê mã ri mehàhtôa te cupê Pahpãm
kra na amji mã me toihhimpej kam mehtẽm.
Jeju pê me pahcunea pytàr catê
Mã Jeju te Juta catêjê kwỳ te amji mã me to ihhimpej kam mehtẽm
— Ca ha ate amji mã me ito ahimpej kam me to acrà na, caha me
apê ikôt me apa catêjê impej pit. 32 Na ca ha me ite amji kam me ijapac
xà impejti itajê cunea jahkre pej partu. Na ca ha nee me apê cama me
jũm jarkwa kôt me cumã hàpêncatêjê atajê pyràc nare, ne atỳj quêt
ameapa — hajỹr.
33 Mã me cumã:
— He me ipê Aprãw xwỳ tàmxwỳ tàmxwỳ, mã nee rỳ jũcaxuw jũm te
amji mã me ito cama me harkwa kôt me cumã hàpên catêjê nare, ne wa
itỳj ameipa, nõ na mã ca ajte jũmpê ate me ipytàr na amji jarẽ? — hane.
— Jũ wỳr quê cama jũm pê me cumã hàpên catê ataapu hàpên to mõ,
ne amjia kôt hicu. Quêha hõ pahhi cute hicu na cumã harkwa, quê ha
cormã hicu. Ita jĩkjê na mã, me pahcurê xwỳn pê Xatanaj me ato hane,
ne ihtỳj cormã me ato ihhimpej ita kam, ca nee me akên ton jicunare. Ne
JOWÃW JÕ KÀHHÔC 8
ampeaj kam wa me amã awjarẽ, wa nee ame amã ihêj xi jarẽn nare. 35 Ne
ihnõ xwỳjê te hajỹar he. Quê ha nee cama me hõ pahhi jarkwa kôt me
cumãhàpên catêjê nõ hõ pahhi jũrkwa kam ihkrĩ kam incrànare. Ampo
na? Quê ha ramã hõ pahhi mã ihkĩn nare, quêha ihtỳj hũrkwa tête cator,
ne jũ kam ihkujate. Ne quêtihkra ata quê nee amji tête cator nare, ne
nee jũm mã ihpore na to hàhpan nare. Ampo na? Cupêihkra, na quê ha
hũrkwa kam ihkrĩ rohnỳtti mã. 36 Ne ipêa ri Inxũ Cati kra. Nãmri wa ha
itea me acurê xwỳn pê Xatanaj pê me apytàr na, ca ha atỳj cama ame apa
rohnỳtti mã, quê ha nee iràn xà na hipêr jũm me ato ihhimpej nare.
Pahpãm pê me pajõ Inxũ Cati
— He ampeaj kam ri me apê me panquêt xwỳ Aprãw tàmxwỳ
tàmxwỳ, wa ramã ite me gahkre pej. Nõ na mã ca ajte ame icuran prãm.
Ne mẽr ampo na mã ca ame icuran prãm? Nee mã ampo na nare, ca ma
ame ite me amã ampo to hahkre xà itajê caca, na ca ame icuran prãm.
38 Ne Inxũ te imã ampo jahkre, ne imã to hahkre xà atajêa na wa to
icakôc to ipa. Ne me amã ajtea mã, me apãm pê Xatanaj ata ihkrĩ, ne me
ato ihhimpej. Na ca ihkôat me amjikampa, ne atỳj me ampo kên ton to
me apa — hane.
39 Mã me Jeju mã:
— He me ipãm pê Aprãw xwỳ — hane. Mã Jeju me cumã:
— Quê ha me apê Aprãw xwỳ kra na mã, ca ha cute amjikam hapac xàa
to amji kam me gapac to me apa. Ne imãa, neeme apê ihkra nare. Ampo
na? Ca nee me cute amji kam hapac xà to me amji kam gapac nare. 40 Na
wa ite ampeaj kam me amã Inxũ te imã ampo to hahkre na harẽn. Atajê
jũm pejti curan prãm nare. 41 Ne ajteare mã, Inxũ Cati kaj na me apãm
te me amã ampo ton to hahkre xà atajêa mã, ca me ton to me apa he —
hane. Mã Juta catêjê Jeju mã:
— Ne nee me ipê jũm mã ajteare mã hũm ata nare. He Pahpãm ita pê ri
me ipãm, wa me to amji mã me ijõ Pahpãm, ne me ipê mehkra impeaj wa
42 Mã Jeju me cumã:
— Hamreare, me apê Pahpãm pê Inxũ Cati kra nare. Quê ha me
apêPahpãm kra na mã, quê ha ihtỳj me amã ikĩn. Ampo na? He ihpĩan
wa icator. Ne nee wa amjia kôt apu ipa nare, necute amji kam hapac
xàa to wa apu ipa. Ne cutea ri ajpênikujahêc. 43 Ne ampo na mã ca nee
me icakôc xà itajê impar jahkre pej nare? Nee mã ampo nanare. Ca nee
caxwãm catia mã ito amji kam me gapac prãm nare. Cwỳrjapê ca ha
nee me icakôc xà itajê impar jahkre pej nare. 44 Ne me apê Pahpãm curê
xwỳn pê Xatanaj ata kra, na ca cumã ampo kĩnti itajê to pit mã me gàpên
to me apa. Ne cute amji kam hapac xàato, ca me amji kam gapac to me
JOWÃW JÕ KÀHHÔC 8
apa he. Ne pjê te amji ton pê mã, pê ramã me apãm ita mehcuran kam
tẽ. Ne nee cupê catyt kam, ampeaj kam ampo to ihcakôc catê nare, ne
amji cãmtàa rũm ri cupêampo cunea to ihhêj xi to ihcakôc to ipa catê.
Ne cupê ampo cunea hêj xi pãm, na ri ampo hêj xi xà to pit mã ihcakôc
to ipa. Ne rỳ jũ caxuw ampeaj kam ampo to ihcakôc nare. Ne ramã cute
me acaxuwincaca xà ita ton to amji pyràc tu. 45 Ne wa quêt catyt kam,
ampeaj kam ampo hêj xi xà nare to ijũjarẽn to ipa, ca ampo ita naajte
ma ame ipar caca. Ampo na? Ca nee caxwãm catia mã itoamji mã me
ahimpej, ne me ipar nare to prãm to mã caame hane. 46 Ne gapacta ne ite
ampo to kên japê ameamji cukij, ca ha nee me anõ amji mã ite ampo to
kên xà nõ na ijarẽn nare. Ampo na? He wa rỳ jũ caxuw ite ampo kên ton
nare. Na wa hãn ne catyt kam ampo atajê jarẽ, ca ma ajte ame ipar caca.
Ne mẽr ampo na mã ca ajte nee amji mã ito me ahimpej nare? 47 Ne me
mempar to kênre nare. Ne me ca nare, nee me apê ihkra nare, na ca ma
amempar caca — hane.
Pê Jeju Aprãw xwỳ pupu
Mã me Jeju mã:
— Nee mã apê Juta catêjê kra impeaj nare, ne me ikĩnteapê Krĩrĩtpej
jõ pjê catêjê nõ, ne ihpĩan pê ca acato, ne akam ampo carõ kên te hipu
49 Mã Jeju me cumã:
— Hamreare, ikam quêt ampo carõ kên hamreare, na waquêt amji mã,
por Inxũ te ajpên ikujahêc ata pit cupahtito ipa, ne ma haprỳ to cati to
ipa. Ne me ca nare, ca ajte nee amji mã me icupa nare, ne cama me ito
icrire to prãm. 50 He wa nee cute amji mã me icupa to prãm to icator nare
cakrô, quê ha ihtỳj Inxũ Cati ata, por nee amji mã me icupanare itajê
cukij, ne mehkên mã me cumẽ. 51 Ne ampeaj kam wa ha me amã awjarẽ.
Por quê ha meijarkwa kampa, ne amji mã me icupahti to me ipa atajê,
quê ha jũ caxuw amehtyc nare, ne mehtĩr ita na ame iparohnỳtti mã,
Pahpãm cahê na — hane.
52 Mã me cumã:
— Hamre, ita caxuw wa ite me akam ampo carõ kên na megahkre
pej pejtu. Ne pê ramã Aprãw xwỳ me, por me cupêPahpãm jarkwa to
mehcakôc catêjê catia atajê mehtycpartu. Nõ na mã ca ajte amji jarẽn to:
“Quê ha jũm amji mã ikampa, ne cute ijarkwa kôt ipa na, quê ha nee jũ
caxuw ihtyc nare” hane? 53 Pom me ipãmjê pê Aprãw me, cute Pahpãm
jarkwa tomehcakôc catêjê atajê ihtỳj ramã amehtyc par ita? He xà ajkĩ
me hirôa pê acati? Jũ mã mã ca apu amji to, amji kam gapac xà itajê to?
Mõrmõ ca atỳj apu amji catia na amji cãmjĩ? — hajỹr.
54 Mã Jeju me cumã:
JOWÃW JÕ KÀHHÔC 8
— He wa ha ipyxit peaj ne amji mã ipejti to icakôc to ipa na mã, quêha
icakôc xà atajê kôt hamreare ne. Ne pom ca Inxũ toamji mã me Apãm ata
ne imãa riquêt hahkre pej. Wa ha ipê hahkre kêatre na amji jarẽ namã,
wa ha ipê me apyràac ne ampeaj kam ihêj xi. Ne neeite hajỹr nare, ne
itỳj quêt imã hahkre pej, na wa amji mã harkwa na kampa, ne amji mã
hũpahti to ipa. 56 Ne me aquêt xwỳ pê Aprãw ata pê ramãicator xà ata na
ipupu ne ijahkre pej, cwỳrjapê pê ampeaj kam hũrên hakry — hane.
57 Mã me Jeju mã:
— Pỳhàpà? Xà pê ca atỳj ajte Aprãw xwỳ pupu? Pomnee cormã ana
caku te xĩncwẽnta nare ita? Ne cormã atuwre, nõ na mã ca ajte ate Aprãw
xwỳ pupun na amjijarẽ? — hane.
58 Mã Jeju me cumã:
— He wa ha ampeaj kam me amã amji jarẽ. Pê wa ramãAprãw pỳm
xwỳjrea na apu ipa, ne cormã apu ipa rohnỳtti mã — hane. 59 Mã Juta
catêjê te mempar, ne caxuw kẽn to me amjitỳj, cute me to kam hũcapêr,
ne to mehcuran prãmte. Ampo na? Cupê Pahpãm pyràac ne rỳ pêa mã
mam ipa rohnỳttimã na cute amji jarẽn, na ri kẽn to amehcuran prãm.
Mã me cupê Jejupimxur ne ma Pahpãm jũrkwa pê cator ne tẽ.
Pê Jeju jũm to tũm ita caprã
Ne Jeju cormã mõr kwỳa kam, cute jũm to tũam naihpỳm ata
pupun. 2 Wa me ipê ihkôt me ipa catêjê te ahna mehcukij, neme
— Me ijõ Pahhi, ampo na mã pê hũmre ita into tũm ita na ihpỳm? Xà
pê ajkĩ ihkên xà nõ to jahpan xà na mã cute hajỹr? Nare, xà ajkĩ hũm me
inxi te ihkên xà nõ ton jahpan xà na mã into tũam naihpỳm? — hajỹr.
3 Mã Jeju te me ipar ne me imã:
— Nee mã ihkên nõ cwỳrjapê into tũm nare, ne nee mãhũm me inxi kên
nõ cwỳrjapê cute hajỹr nare. Ampona ri into tũm? He Pahpãm te hũmre
ita kôt carôt tỳjti to ipipẽ to prãm to ri, cute to into tũm. 4 Pom hãn ne ihtỳj
amcro kam me hàpên xà to mehàpên to me ipa, ne caxwari nee me hàpên
nare. Itajĩkjê na mã ite hajỹar. Na wa ha cormã ita ri pjê kamapu imõr reria
mã itỳj, por cute ajpên ikujahêc ata mã, apu ijàpên to ipa. Ne wa ha ma
me parĩt xà caxuw me pamã pjê cujro, cu me rĩt, ne me ampo pupu ne me
hahkre pej, ita jĩkjê na mãipê me cumã Inxũ te amji kam hapac xà cunea
tohahkre catê, mãr quê mehcunea me hahkre pej — hajỹr. 6 Hõ, cute ita
jarẽn to hajỹr jirô pê mã ri cutepjê kam harcô mẽn, ne to pjê to incrire ne to
ihtô, ne to carẽc necumã into na to ihtẽm, ne cumã harkwa to:
7 — Tẽ ne Kujahêc jõ cô kam akuccuhhõ — hajỹr. Mã into tũm ata
te mõr ne ihkuc cuhhõn, ne hacpỹ ne amji jaxàr, ne ramã ampo cunea
JOWÃW JÕ KÀHHÔC 9
pupun to mõ. 8 Mã cahi na mehkrĩ catêjê me, hàhwỳr na cute mehõmpun
pejtu atajê te me hõmpun, ne ahna me ajpẽn cukijto:
— Xà into tũm ihkrĩ ne me pahna ahwỳ ata mã? — hajỹr.
9 Mã mehkwỳ me cumã:
— He taa mã ri! — hane. Mã mehkwỳ me cumã:
— Quê nare! Taa mã nare! — hane. Mã mehkwỳ me cumã:
— He mã ajte cupê hũràcti — hane. Mã me cumã amjijarẽn to:
— He pa wa! — hane.
10 Mã cute mehcukij ne me cumã:
— Ne mẽr jũ mã mã ate ne atỳj rĩt? — hajỹr.
11 Mã me cumã:
— He jũm japrỳ te Jeju ata te ri harcô to pjê incrirene carẽc na ton, ne
ito na imã to ihtẽm ne imã: “Tẽ ne Kujahêc jõ cô kam ca akuc cuhhõ”
hane. Wa ma mõ ne ite ikuc cuhhõn, ne amji jaxàr, ne ramã ampo cunea
pupun to imõr pyrentu — hane.
12 Mã ahna mehcukij ne me cumã:
— Jõ ri mõrmõ jũm xũmre ita apu mõ? — hane. Mã mecumã:
— Pỳpỹn — hane.
Pê Parixêw catêjê me ahcukij
Mã ma me cupê Parixêw catêjê wỳr, por pê mam into tũm ata to me
mõ. 14 Ne por pê amcro nõ na Jeju carẽc to ihtô, ne hũmre into tũm ata na
amcro. 15 Mã Parixêw catêjê kwỳ te ahna mehcukij ne me cumã:
— Jũ mã mã cute aton ne acaprãr? — hajỹr. Mã mecumã:
— Pjê kam cute harcô mẽn ne to carẽc to ihtô, ne ito na imã to ihtẽm,
wa ma tẽ ne ite ihcuhhõn ne irĩt pejpyrentu — hajỹr.
16 Mã Parixêw catêjê kwỳ ajpẽn mã me harẽn to:
— Por jũm te ita ton ata pê nee Pahpãm tekjê nare. Xàajkĩ Pahpãm
jarkwa kôt mã cute hàpên xà ita to hajỹr? Ne mẽr ampo na mã nee me
pahkôt xà jõ amcro ita pupun, ne amji mã hũpanare, ne ihtỳj apu ahna
apê? — hane. Mã mehkwỳa nõ te me cumã harẽn to:
— Xà quê ajkĩ jũm kêanre ata ihtỳj carôat to ampo pihho catia pejti atajê
nõ ton to hane? — hajỹr. Ne ajpẽn mã me harẽn itacwỳrjapê cute amji to
me ipicapôn. 17 Mã hipêr Parixêw catêjê atajê te ahna mehcukij ne me cumã:
— Ca ate cute amã ato tũm caprãr na amji jarẽn, nejũ mã mõrmõ ca to
amji kam gapac to? — hajỹr. Mã mecumã:
— Imã cupê Pahpãm jarkwa to ihcakôc catêjê nõari — hane.
18 Mã Juta catêjê jõ pahhi kwỳ te nee amji mã, jũm te into tũm caprãr,
mã hacpỹa mã irĩt na, amjimã me to hajỹr nare. Cwỳrjapê ri cute hũm
me inxi na mehàhwỳr, cute ahna mehcukij prãmte. 19 Mã hỹrmã me cator,
mã cute ahna mehcukij to:
JOWÃW JÕ KÀHHÔC 9
— Xà me akra mã ita? Pê ca into tũm ita na ihpỳm na me imã harẽ, nõ
na mã ajte ihtỳjrĩt? — hajỹr.
20 Mã hũm me inxi atajê me cumã:
— Wa cupê me ikra na ite me hahkre pej, ne pê into tũamna ihpỳm.
21 Ne pom jũm te caprãr, mã hacpỹa mã irĩt ita na ri, me ipê hahkre
kêatre. Ne ramã ihkàhtu. Mehcukij, quê ha taa me amã amji jarẽ — hane.
22 Ampo na pê hũm me inxi me cumã harẽn to hane? Nee mã ampo na
nare. Quê ha jũm te Jeju pê, por pê Crixtô to Pahpãm awjahkre ata jarẽn
pejti to harẽn na, quê ha ma cute me cuprõn xà pê me jũm cator, quê ha
kam mare mãme cumã Jeju pê me pahkritxwỳ jarẽn xà impejti nõ jarẽn
nare. 23 Cwỳrjapê pê me hũpate hũm me inxi me cumã harẽn to:
— Ramã ihkàhtu, mehcukij, quê ha taa me amã amji jarẽ — hane.
24 Ne hipêr cute me hũmre into tũm ne hacpỹa mã irĩt ata na hàhwỳr,
— Me imã ahêj jicu ne Pahpãm kam mare mã ampeaj kam me imã
gũjarẽn na amji to. Ampo na? He waite me Jeju kêanre na me hahkre
25 Mã into tũm ne hacpỹa mã irĩt ata me cumã:
— Pỳpỹn, ipê Jeju kêanre ita na hahkre kêatre, ne ampopijakrut ita na
ri imã amji jahkre pej he, mam ito tũm, newa itỳj ita caxuw rĩt — hane.
26 Mã hacpỹ ma mã cute mehcukij to:
— Jũ mã ri cute aton ne amã ato tũm ita toimpej? — hajỹr.
27 Mã hipêr me cumã:
— Wa ite ramã me amã amji jarẽn, ca ma ame ipar caca. Nemẽr ampo
caxuw mã ca hipêr ahna me icukij? Xà ca ha ajkĩ hanea ne amji to ihkôt
me apa catêjê na me amã amji to prãm? — hane.
28 Mã cute me hũn kam ihtẽm, ne me cumã:
— He apêa ri ihkôt apa catê, ne me ipê ri Mojxe xwỳ teamji kam hapac
xà kôt me ipa catêjê. 29 Ne wa ite me Pahpãm te Mojxe xwỳ mã ihcakôc,
necumã ampo to hahkre na me hahkre pej. Ne jũm xũmre ita, wanee ite
jũ rũm cator na me hahkre pej nare — hajỹr.
30 Mã me cumã:
— Pỳhàpà! Xãmte me apê jũ rũm cator xà ita na hahkre kêatre? Cakrô
mã ihtỳj cute icaprãr, wa hacpỹa mã itỳj rĩt. 31 He me pahcunea mã
Pahpãm te mehkên catêjê imparnare na me pamã hahkre pej. Ne por
amji mã me Pahpãm cupa, ne me cumã, cute ampo na ihprãmti xà ton
to me ipa atajê ri, ihtỳj quêt me kampa. 32 Ne cu rỳ jũ caxuw pjê te amji
ton pê mã, me pahnõ te jũm te jũm to tũam na ihpỳm ata caprãr na me
harẽn parnare. Mã ihtỳj Jeju te icaprãr, ne imã ito to impej. 33 Xà quê ajkĩ
Pahpãm ihkujahêc nare, quêihtỳj ajkĩ ampo itajê nõ to? Hãpà, ne imãa
JOWÃW JÕ KÀHHÔC 9
Mã cute mempar, ne me cumã harkwa to:
— Pê ca apỳm pê akên ton kam tẽ, nõna mã ca ajte cormã me ipê
pahhi catêjê mã ampo tohahkre prãm? Me ipê ahna ihkaj na! — hajỹr.
Ne ma cute põ mã cute me cuprõn xà jũrkwa pê me into tũm atato cator.
Cwỳrjapêquê ha nee jũ caxuw hipêr cute me cuprõn xà ata mã hàr nare.
Me cupê Pahpãm te amji kam hapac xà jahkre kêatre atajê
Mã Jeju te, cute me cuprõn xà jũrkwapê põ mã me hũmre ata cator na
harẽn par. Na ri apu hapê ne ahna cator ne cute ihcukij to:
— Xà ca ha ajkĩ atỳj Pahpãm kra to amji mã ahimpej? — hajỹr.
36 Mã cute Jeju mã harkwa to:
— Ijõ Pahhi, jũm pê mã Pahpãm kra ita? Wa itỳj amjimã to
ihimpej — hajỹr.
37 Mã Jeju te cumã amji jarẽn to:
— Pom ca ipupu ita! He pa wa amã icakôc — hajỹr.
38 Mã hũmre ata te Jeju kĩnte amji crire na Jeju mã amji jarẽnprãm to,
cuna mã ihkõn krã na hỹr, ne cumã:
— Wa ha itỳj ato amji mã ihimpej — hajỹr.
39 Mã Jeju te cumã hũjarẽn to:
— He wa nee mento tũm caprãr to pit mã pjê ita wỳricator nare. Ne ite
mempej te amji kam me hapac xà me, mehkên te amji kam me hapac xà
pupunprãmte wa icator. Ne wa itỳj mento tũm caprã, mãr quêhacpỹa mã
me irĩt pej, ne ihtỳj me ampo cunea pupun to me ipa. Ita jĩkjê na mã wa
itỳj me cumã Pahpãm te amji kam hapac xàto hahkre to ipa, mãr quê me
hahkre pej, ne ihtỳj ihkôtme ipa. Mã mehkwỳ ihtỳj, cute ramã me Pahpãm
jarkwacunea jahkre pej na ame amji cãmjĩ, atajê pê ihhêj rũm mento tũm
pyràac. Ampo na? He nee cormã me cumã Pahpãm jarkwa jahkre pej nare,
na wa ite me cuna mã icakôc to prãm to, wamehwỳr icator — hajỹr.
40 Mã curi me cahê na Parixêw catêjê kwỳ ihcuhhêatajê te me Jeju cukij
me ipê Pahpãm jarkwa jahkre kêatre? Hãpà! He wa itỳj ite me Pahpãm
jarkwa jahkre pej — hajỹr.
41 Mã Jeju me cumã:
— Quê ha jũm to tũm amji jarẽn to: “Me anõ itehcajpa, jũ wỳr wa ito
tũm ita kam ahte mõ” hane, ne me kam mare mã kre kam ihpỳm na,
quê ha nee taa amji curê caxàr nare. Ne me apê Parixêw catêjê te neeme
hajỹr nare. Me apê jũm to tũm te amji jahkre kêatre ata pyràac. Ne ihtỳj
irĩt na amji jarẽ, ne ma jũm te ihtehcajpar na apuihcaca, ne amjia kôt kre
kam ihpỳm ata pyràac. Ne ca me amji jarẽn to: “Ramã meimã Pahpãm
jahkre pej” hajỹr cakrô, cormã me apê Pahpãm jahkre kêatre. Cwỳrjapê
ca rỳ ate me amji curê caxàr ne me akên mã me axàr — hane.
JOWÃW JÕ KÀHHÔC 10
Jeju pê me pajamãr catê
Mã Jeju te hipêr mehcunea mã harẽn to:
— Wa ha me amã ijũjarẽn xà nõ ita jarẽ. Ca ha ihkôatme
ijahkre pej. He Pahpãm himpej xà atapê ihhêj rũm kwỳc kam, cute me
carà cahàcre hôhtijamãr xà ata pyràac. Ne hỹrmã harkwa pyxit peaj. Ne
por quê ha jũm nee carà cahàcre jõ kwỳc jarkwa na hàr nare, ne ihtỳj
intoj ne hàr ata pê ri me hàhkĩjxi, ne cupê me hàprêa kam me cupê ampo
cwỳr catê. 2 Ne por quê ha harkwa na axà ata pê ri carà cahàcre hôhti
jamãr catê. 3 Quê ha harkwa jihê rẽn catê caxwãm pê jỹ ata ihtỳj cumã
harkwa jihê mẽ, quê ha axà ne hõ carà cahàc mã haprỳa na akij, quê
ha ihtỳj hõkre kampa. 4 Ne hỹrmã pra, quê ha ma kwỳc pê to cato, põ
mã, ne ma mam cumã mõ, quê ha ihtỳj ihkôt ipa. Ampo na? Ihtỳj hõkre
kampa na ri. 5 Ne jũ wỳr quê ajteare mã jũm kôt pra. Quê ha ma cama jũ
kam cupê pra. Ampo na? Jũ wỳr quê cute jũm cahkrit jõkre par nare ne
hahkre pej nare kam ihkôt pra — hajỹr.
Jeju pê Pahpãm wỳr me pancjêj xà jõ pry
Hõ, Jeju te me cumã hũjarẽn xà ita to hajỹr. Mã nee cute mempar ne
7 Cwỳrjapê ri hipêr Jeju te me cumã hũjarẽn xà ita kôt harẽn to impej
— Wa ampeaj kam me amã amji jarẽ. He ipê, por harkwa nacarà
cahàcre incjêj xà ata pyràac. Cwỳrjapê wa ha nee me hỹrmã me curê
xwỳn cjêj na me hamãr, quê ha me hỹrmã mencjêj nare.
Jeju pê me pajõ Pahhiti impeaj
— Ne por quê ha icumam ramã me pra atajê pê ri me hàhkĩjxi, ne
me cupê me hàprêa kam me cupê ampo cwỳr catê, mã me ikwỳ pê carà
cahàcrepyràc atajê te nee me hõkre par nare. 9 Ỹhỹ, ipê Pahpãm te me
hamãr xà ata wỳr harkwa. Ne quê ha jũm ina Pahpãm wỳr axà ata, quê
ha ampo kên cunea pê amji pytà. Quê ha cupê hõ parxa pyràc ne ihtỳj
acjêj ne hapôj, ne apu hàpànto ipa. 10 Ne ikĩnte me hàhkĩj xi atajê quê ha
cama me hàhkĩj me, cute mecarà cahàcre hôhti curan ne me to hamre to
prãm to, quê ha hỹrmã me pra. Ita jĩkjê na mã me ikwỳ curê xwỳn me
hỹrmã pra, cute me to kênprãmte. Ne pa, wa quêt ajpên mehwỳr icator,
cute catyt kam amji to meipijapar xà impejti cunea to me amji to ipijapar
Jeju pê me pajamãr catê impejti ata
— Ipê me ikwỳ pê carà cahàcre hôhti jamãr catê impeaj ata pyràc.
Ne ipê cumã cute amji kam hapac xà jõr catê, na wa itỳjme hũtàr prãmte
JOWÃW JÕ KÀHHÔC 10
ityc to prãm. 12 Ne por ihpore na pit mã me hàpên catêjê atajê ikĩnte nee
mecarà cahàcre jamãr to impejti nare. Ampo na? Caràcahàcti hôhti atajê
pê nee me hõ tekjê nare. Cwỳrjapê quê ha rop cahàc jàprêhti nõ ihwỳr
cato ne apu cucrà, quê ha cute me hamãrto kêanre atajêhũpate nee me to
amji japackre nare, ne me cumã hikra, ne ma ame pra. Quê ha pea rop
cahàcti jàprêhti ata carà cahàcre hôhti atajê kam tẽ, ne ihtỳj apu cucrà
ne ihcura. 13 Ampo na? Ihpore na pit mã me apê, na rinee me cumã carà
cahàcre hôhti jamãr to impejprãm nare.
Jeju me mehkwỳ mã ajpẽn jahkre pej
— Ne ipê carà cahàcre hôhti jamãr catê impejti ata pyràac naInxũ
hajỹar, ne imã me ikwỳ pê carà cahàcre jahkre pej, ne hanea ne me
cumãijahkre pej. Na wa itỳj me hamãr to impejti to prãm to ityc to prãm.
16 Ne mehkwỳ pê itekjê atajê, nee ite me hamãr xàita mã cormã mencjêj
nare. Na wa itỳj hanea ne ajpên amji wỳr me to ijàhtêp prãm. Na wa ha
me cumã akij, quê ha me ijõkre kampa, ne mehkwỳ me ina me cuprõ, ne
ajkam me pyxitpeaj. Na wa ha ipê me hamãr catê pyxit peaj ata.
17-18 — Ne pê Inxũ ramã imã harkwa to: “Ca ha ate jũm te acuran na
hamãr nare na, quê ha nee acuran nare. Nãmri ca ha ate cute acuran
na amji na hamãr na, quê ha ihtỳj acura, ca ha atỳj hacpỹa mã atĩr. Xà
caxuw wa iteamã icarôt cunea jõr, ne ate hajỹr xà na ri imã atoprãm”
hane. Wa ite Inxũ jarkwa kôt hajỹr, cwỳrjapê ri cumã ikĩn — hajỹr.
Jeju to cute me amji kam hapac xà pijakrut
Mã Juta catêjê te me ita par, ne hipêr amji to meipicapôn. 20 Ne me
hàhtôa ne ajpẽn mã me harẽn to:
— Apu into kam waj! Ne kam ampo carõ kên! Ampo kôt mã ca, cute me
amã ampo jarẽn xà itajê na ame kampa? — hane.
21 Mã mehkwỳ ajpẽn mã me harẽn to:
— Jũ wỳr quê jũm kam ampo carõ kên quê ihcakôc xà to hane!
Xà quê ajkĩ jũm kam ampo carõ kên quê ihtỳj jũm to tũm caprãr to
hane? — hane.
Pê Juta catêjê kwỳ ma ame Jeju caca
Ne pê hacpỹa mã Pahpãm jũrkwa to impej xà jõ amji kĩn na, Jeju
Krĩpinkrên kam apu mõ, ta jõ putwrỳa kam. 23 Pê Jeju Pahpãm to amji
kam me hapac xà jũrkwa jarkwa mã mencjêj xà cwỳrpê hàmkrã xà japrỳ
te Xarômãw Jõ Amkrã ata krac ri apumõ. 24 Mã Juta catêjê kwỳ te Jeju na
me cuprõn, ne ahna me ipixêr, ne cute mehcukij to:
— Ne rỳ pêa mã wa tee ate me imã amji jarẽn, wa ite me apar pej japê
tee meakampa. Ne jũ caxuw ca ha me imã amji jarẽn to impej, wa me
JOWÃW JÕ KÀHHÔC 10
kam riajkĩ apê Crixtô pê, por pê Pahpãm me imã ato awjahkre ata mã
25 Mã Jeju te me cumã amji jarẽn to:
— Wa ite ramã me amã amji jarẽn, ca nee ate ijũjarẽn xà ata kôt amji
mã ito me ahimpej nare. Nepom wa Inxũ carôt kôt ijàpên xà pihho
pejti ton to ipa itajê, hanea ne ihtỳj ito awjarẽ. 26 Ca nee ajte ikam me
gapac nare. Ampo na? Me apê me ikwỳ nare, na ca nee me ikam gapac
nare. 27 Ne quêt me ikwỳ atajê pê carà cahàcre hôhti atajê pyràac, neipê
me hamãr catê impejti atapyràac. Na wa ite ramã me ikwỳ pê me ijõ
parxa kwỳ pupunpejtu, mã ihtỳj me ijõkre kampa, ne ma ikôt me ipa.
28 Cwỳrjapê wa ha nee ampo te me to hamre na me hamãr nare, quê ha
Pahpãmcahê na amji to me ipijapar rohnỳtti mã, ne nee jũ caxuw Inxũ
pê me ipictornare. Ne jũ wỳr quê jũ caxuw ijũhkra pê jũm mehnõ capa.
29-30 Ampo na? Por Inxũ te imã me hõr ata ri quêt mehcunea carôt jirôa
pêcarôt tỳj, cwỳrjapê quê nee jũm hũhkra kam cupêjũm caxàr nare. Ne
taa mã pê imã icarôt ita gõ, na wa me ipipẽan. Ne quê ha nee jũ caxuw
jũm ijũhkra kam ipê jũm caxàr nare — hajỹr.
31 Mã hacpỹ ma mã Juta catêjê kwỳ te kẽn to me amji tỳj, cute me to
capêr, ne me to ihcuran prãmte. 32 Mã Jeju te me cumã harkwa to:
— Wa ite me akam mare mã icarôat to ampo pejti pihho jàhtôa ne ton,
por Inxũte ton xà na imã harkwa atajêa na. Ne mẽr ampo pejti itajê nõ
incwỳrjapê mã, ca kẽn to ame ikam gũcapêr prãm? — hajỹr.
33 Mã Juta catêjê te me cumã:
— Wa nee ampo pejti itajê nõ incwỳrjapê apu kẽn to meacapêr prãm
nare, ne pom ca apu apê Pahpãm na amji toacakôc, ita to ca ramã apu
Pahpãm mãn kêanre. Neihkĩnte apê me hũmrea to me hũmre, nõ na mã
ca ajte apu amji to Pahpãm to apa — hajỹr.
34-35 Mã Jeju te me cumã harkwa to:
— Pê Pahpãm me panquêtjê mã cute amji kam hapac xà me harkwa gõ,
pê me amã ihkàhhôc kam ihhôc. Cu me pahcunea teihkàhhôc ita kam
catyt kam ampeaj kam hũjarẽnrohnỳtti mã. Ne pê Pahpãm me panquêtjê
te me kamhapac xà caxuw me cumã ihkàhhôc ita gõ, ne me cumã:
“Me apê me ikraa to me ikra, cwỳrjapê ri me ate amji kam gapac xà
me, iteamji kam ijapac xà pipẽan” hane.
— Ne pa nare, pê Pahpãm icapi ne ajpên ikujate, ite ate me harkwa
ita par na me atehcajpar xà caxuw. Cwỳrjapê ri me panquêtjê jirôa pê
icati. Na wa itỳj ipê Pahpãmkra impeaj na amji to icakôc. Ne mẽr ampo
na mã ca ame ikam acryc? 37 Nãmri wa ha ite Inxũ jàpên xà ton nare na,
JOWÃW JÕ KÀHHÔC 11
ca hanee me ikam gapac nare. 38 Nãmri wa ha ite hàpên xà ton na, ca ha
atỳj ite Inxũ Cati carôt kôt jàpênxà pihho ton ata kôt me ikampa. Ca ha
ate ite me amãijũjarẽn xà to ijũjarẽn itana me ikam gapac nare cakrô,
ca ha atỳj, pom wa hàpên xà to apê itajê kôt meikampa. Ne ihkôat ca ha
Inxũ me ipipẽan, ne me ipyxit peaj na me ijahkre pej — hajỹr.
39 Mã hacpỹ ma mã amehpro prãm cakrô, mã ma me hũhkrapê cator.
Pê Côpijapjêr jõ cô jĩkjêa kam Jeju apu mõ
Ne ma Jeju te amji jaxàr, Côpijapjêr jõ cô jĩkjê wỳr, mãr pê curi
Jowãw xwỳ ajco cô kam mehcumrã ata ri. Ne curia apu ipa. 41 Mã me
hàhtôa ne hỹrmã me ipa, ne ajpẽn mã meharẽn to:
— Pê Jowãw xwỳ pê me cumrãr catê ata, nee Pahpãm carôt kôt hàpên
xàpihho pejti te hajỹrjê nõ ton nare cakrô, pê ihcunea na ihtỳj Jeju jarẽn
xà to harẽ atajê, ampeaj kam pê — hane.
42 Mã curi me hàhtôa ne cute me Jeju kam hapac, neamji mã me to
ihhimpej to me ipa.
Raxaro tyc xà
Pê hũmre nõ ita japrỳ te Raxaro ita xà. Ne pêmehkjêjê pê
Marij me Marta mea mã krĩ jacot japrỳ teMehkênpupunxà jõ
krĩ ata kam mehkrĩ. 2 Ne Marij ata pê amcro ata na Jeju par kam ampo
cacôcuxwati ata jaxwỳ, ne ihkĩa to cumã incrà. 3 Mã Raxaro kjêjê cahãj
— Me ijõ Pahhi, por amã gõ ikwỳ nõ kĩnti ataxà! — hajỹr.
4 Mã Jeju jũpar ne cute harkwa to:
— Quê ha nee hicu xà kam hà ita ihcuran nare. Ne hàata kôt quê ha me
hàhtôa ne quêt ipê Pahpãm kra carôt tỳjti na meijahkre pej. Ne hà ata kôt
quê ha me hàhtôa ne quêt me Pahpãm carôt tỳjti ata pupu ne amji mã me
hũpa — hajỹr.
5 Ne pê ihtỳj Jeju mã Marta me ihtõj Marij ata kĩn, ne hanea ne cumã
Raxaro kĩn. 6 Mã Jeju te Raxaro xà na harẽn par cakrô, curia hàhhuc xà
ata kamapu mõ, ne apu ihkên, ne ahna amcro pijakrut. 7 Jirô pê mã ri
cute me ipê ihkôt me ipa catêjê mãharkwa to:
— Hacme, hacpỹ mã Juta jõ pjê wỳr — hajỹr.
8 Wa me cumã:
— Me ijõ Pahhi, mãr curmã curi Krĩpinkrên catêjê kẽn to ame acapêr
prãm ta? Ca ajte ramã hacpỹa mã amji jaxàr prãm? — hane.
9-10 Mã Jeju me imã:
— Nee ita na cute imã jũ mãn nare, ne jũ wỳr quê jũ na me ito. Pom
ca me pyt pupu, mã hapôj ne ma acjêjmã caxwa ata jĩkjê na ri ite hajỹar.
Ne wa cormã iteijàpên xà jipêj nare kam, quê nee jũ na me iton nare.
Ne hanea ne cu caxwari me papa, ne pahtỳj me papihur to ame papa.
JOWÃW JÕ KÀHHÔC 11
Ne pom pyt me pamã ahcujro, cu kam ame papa, ne me pamã papa xà
jahkre pej, ne nee amepapihur, ne me pahkên mã me pancjêj nare. Ita
jĩkjê na mã Inxũ te ito hajỹar. Mã Pahpãm teikrã kam imã ite amji jahkre
pej jõr, cwỳrjapê ri imãampo te amji kam hapac xà cunea jahkre pej, na
wa nee ikênmã icjêj nare.
11 — Me pajõ ikwỳ nõ Raxaro ramã nõ ne apu gõr cakrô, wa ha itỳj
ihcujrõ ne hỹr — hane.
12 Na wa me cumã:
— Pahhi, quê ha cute nõ ne hõt na, quêt taa nõ ne gõr, ne amji cajpẽ.
13 Ne pê tee Jeju ame imã ramã Raxaro tyc na harẽn tohahkre, na wa
itỳj amji mã me to hõtxwa mã hõt na amji mã ame to hane! 14-15 Mã Jeju
hirãa pê me imã:
— Ramã Raxaro tyc, ne me acwỳrjapêa ri, ampeaj kam hũrên ijakry.
Quêt taaty, wa nee curi apu imõr nare na ri ihtyc. Ne ihkôat ca ha atỳj ito
amji mã me ahimpej. Hacme, ne me hõmpu — hane.
16 Mã Tome ita me imã:
— Hacme, me pajõ Pahhi kôt, quê cuxà me pajipej — hajỹr.
Jeju pê me pahto ihtĩr catê
Mã ramã cute kẽn kre kam me Raxaro jarêt na amcro te cwat, wa Jeju
me, me icator. 18 Mã Mehkênpupunxà jõ krĩ ata ri rec pyxit jĩkjê kam xa,
Krĩpinkrên wỳr. 19 Cwỳrjapê pê Juta catêjê hàhtôa ne me cato, cute me
Marta me Marij pupun, ne me cupê hũjapê cutor prãmte. 20 Mã Marta te
Jeju te ajpên hàhtêp to mõr na harẽn par, ne ma hỹrmã tẽ ne cute pry kôt
ihcajpar. Pê Marij curia ikre kam jỹ. 21 Mã Marta Jeju mã:
— Ijõ Pahhi, ca ha ita ri apu mõ na mã, quê ha neeikjê ipê ihtyc nare,
ne ramã ihtyc, ca hakàn pê acator. 22 Cakrô ca ha ahnaa Pahpãm na
ahwỳ, quê ha amã ateampo cunea na gàhwỳr xà atajê gõ — hane.
23 Mã Jeju cumã:
— Quê ha akjê ihtỳj hacpỹa mã me amãihtĩr — hane.
24 Mã Marta cumã:
— Quê ha ampo cunea jamre xà ata jõ amcro kam ihtỳj hacpỹa mã ihtĩr
na, imã hahkre pej — hane.
25 Mã Jeju cumã:
— He ampeaj kam ri, ipê hacpỹa mã mehtyc to ihtĩr catê. Na quê
ha jũm te ihkên ton to ipa na, quê ha ramã Pahpãm mãa jũm ata tyc
pyràc. Cakrô quê ha ito amji mã ihhimpej na, wa ha cumã cute amji
kam hapac xà tuw pejti gõ, quê ha Pahpãmmã jũm ita ihtĩr rohnỳtti mã.
26 Ne por jũm ito amji mã ihhimpej to ipa ata, quê hanee jũm ata ihtyc
ahimpej? — hane.
JOWÃW JÕ KÀHHÔC 11
— Ỹhỹ ijõ Pahhi, wa itỳj apê Pahpãm kraa to ihkra naamji mã ato
hane, ne imãa apê Crixtô pê, por pê Pahpãm pjê ita kamate me ito
ahimpej xà na ato awjahkre ata mã ca — hane.
Pê Marij pê Raxaro tõj Jeju cajpa
Jirô pê mã ri Marta te amji jaxàr ne ihtõj mã hàkjêr ne kyre pê cumã
— Pajõ Pahhi cator ne cute ana hàhwỳr — hajỹr.
29 Mã Marij te harẽn par, ne hãm pyrentu, ne ma Jejuwỳr tẽ. 30 Pê nee
cormã krĩ mã hàr nare, ne cormã Martaihcajpar xà ata kam, curia pry
kam apu mõ. 31 Ne pê ramã hõtpê Juta catêjê kwỳ ikre kamame ipa, cute
me Marij jũjapê tête me cumãn prãmte. Ne cute me Marij xãm na me
hõmpun, mã hũjarêan kam hãm ne ma tẽ, mã ma ihkôt me pra. Ne pê
ihtỳj cute kre wỳr ihtẽm ne kam apu incwỳr na amji mã me to hane.
32 Mã Marij Jeju wỳr cator, por curi xa ata ri, ne ihpar cahê na ihkõn
krã na hỹr, ne cumã:
— Ijõ Pahhi, ca ha ita ri apu mõ na mã, quê ha neeikjê ipê ihtyc nare,
ne ramã ihtyc, ca hakàn pê acator — hane.
33 Mã Jeju te Marij cwỳr na hõmpun. Ne hanea ne cuteJuta catêjê kwỳ
incwỳr na me hõmpun. Ne hõtpê ahna incrycre, ne cumã amji kĩn nare.
34 Mã cute mehcukij, ne me cumã:
— Mẽr jõ ri ca ate me hir? — hajỹr. Mã Marij cumã:
— Ajpên mõ ne hõmpu — hane.
35 Mã Jeju te ahna kẽn kre pupun ne apu kam amrã.
36 Mã Juta catêjê me ajpẽn mã:
— Me hõmpu he, cumã Raxaro kĩan to ihkĩn na mã apu
kamamrã! — hane.
37 Mã mehkwỳ me harẽn to:
— Hõtpê cute into tũm caprãr, ne quê rỳ mã Raxaro tyc xwỳjrea na jũ
Pê hacpỹa mã Raxaro tĩr
Mã hipêr ahna Jeju crycre, ne cumã amji kĩn nare, mã ma kẽn kre
wỳr tẽ, ne cute kẽn kre jarkwa pupun, mã kẽn nõa te kre ata jarkwa jihê,
Juta catêjê te amji jarêt xà ata kôt.
39 Mã cute kre na harkwa hyr to:
— Me kẽn te kre jarkwa jihê ita capa — hajỹr. Mã Raxaro kjê pê Marta
ita te cumã harẽn to:
— Ijõ Pahhi, ramã harêt na amcro te cwat ita kam ramãihkro — hajỹr.
40 Mã Jeju cumã:
JOWÃW JÕ KÀHHÔC 11
— Xà wa ite curmã me amã amji jarẽn to: “Ca ha ate me ipar na, ca ha
atỳj me Pahpãm carôt pupu” hajỹr nare? — hane.
41 Mã cute me kẽn kre ata jihê mẽn. Mã Jeju kàj mã irĩt ne cute Hũm mã
— Inxũ, wa hõtpê amã icakôc, ca atỳj ikampa pyrên riijakry. 42 Ampo
na mã wa ite icakôc xà ita ton? He me hàhtôti atajê mã wa ite icakôc xà
ita ton, mã cute me ipar. Ne ate ikujahêc na me ijahkre pej to prãm to wa
ite me cumã hajỹr — hajỹr.
43 Ne cute hũjarẽn to hajỹr jirô pê mã ri cute Raxaro mã hàkjêr to:
— Ikwỳ nõ Raxaro, ajpên põ mã acato! — hajỹr.
44 Mã por Raxaro tyc ata tĩr pyrentu. Mã cupẽhkà te ihpar me hũhkra
cunea cajpre ita kam, jũ wỳr quê mõr pej, na ri ajpên põ mã toamji rẽn to
mõ. Mã hanea ne ihkuc na hê. Mã Jeju te ame hõmpu atajê mã harkwa to:
— Intête me cupẽhkà te ihcupu ata pô, quê ihtỳjtẽ — hajỹr. Mã cupê
ipôt par, mã ma põ mã tẽ.
Jeju cuna mã mencaca xà kêanre
Mã Juta catêjê jàhtôa ne me Marij pupun to mõatajê, te me Jeju te Inxũ
carôt kôt hàpên xà pihho pejti ton ata na mehõmpun, ne ihtỳj amji mã me
to ihhimpej pyrentu. 46 Ne mehkwỳ te nee me hajỹr nare, ne ma cute me
amji jacjên, ne Parixêw catêjê mã, Jeju te ampo tonxà atajê na harẽn.
Mã Parixêw catêjê me, cute Pahpãm mã mehcajrẽn catêjê jõ pahhi
me, cute me cuprõn, prohti kam catêjê me, ne cute me ajpẽn par, ne me
— Ampo to mã cu ha ajte me? Nãmri jũm xũmre itacarôt catia to hàpên
xà pihho pejti pit ton to mõ. 48 Cu cama ahna me hamã, ne nee intête
mehcahpêrkàr nare, quê ihtỳj me cumã ton to mõ, quê ha mehcunea
ahna me hõmpu, ne me kampa, ne ihkôat meamji kampa. Quê ha Roman
catêjê jõ pahhi me hõmpu, neihtỳj hacpỹa mã me pahna apkjê, ne me
pahkam tẽ, ne mepapê Pahpãm to amji kam me hapac xà jũrkwa pytà,
neame pajõ krĩ to kêanre ne — hajỹr.
49 Mã caku ata na Cajpa ata pê Pahpãmmã cute mehcajrẽn catêjê jõ
pahhiti. Na ri cute harkwa to:
— Pỳhàpà, ajte me acunea pê amji jahkre kêatre! 50 Ne imãa ite amji
kam ijapac xà te hajỹr he. Quê ha jũm xũmre pyxit peaj nety, cu ha nee
me pahcunea me pahtyc nare. Nãmri quêha pyxit peaj te ihtyc nare na,
cu ha me pahcunea me pahhi tu. Cwỳrjapê ri Jeju pyxit peaj ne ihtyc
51 Ne pê Cajpa ihcakôc xà ata kam, nee amjia kôtihcakôc nare, Pahpãm
pê cumã ihcakôc xà ita tohahkre. Ne pê cupê Pahpãm mã cute mehcajrẽn
JOWÃW JÕ KÀHHÔC 12
catêjêjõ pahhiti. Cwỳrjapê pê Jeju te Juta catêjê cuneaincwỳrjapê ihtyc
na, me cumã amji jarẽ. 52 He nee mã Juta catêjê incwỳrjapê pit mãihtyc
xà nare. Ne pjê cunea kam, mehcunea pê Pahpãm kraame ipicràn atajê to
cute cuprõn, ne me to pyxitpeaj prãm to, quê ha ihtỳj ty.
53 Ne amcro ata kam cute me Jeju curan prãmte pê me cupê Juta catêjê
jõ pahhi kwỳ cunea ahna me ajpẽn pa. 54 Cwỳrjapê pê nee Jeju hirã pê
ajco apu Juta jõ pjê kam ipa nare. Na wa ma, por põ na pire mã, pjê kam
põ kam me hamreare ata wỳr Jeju me, me mõ, por Pĩxôhrôt jõ pjê ata
wỳr, necuria wa me ijàhhuc.
55 Ne pê ramã amcro incrêre me Hakren xà jõ amji kĩnwỳr. Pê amji kĩn
ata xwỳjrea na Juta catêjê jàhtôa ne Krĩpinkrên wỳr me cato, cute ame
na mempejti na ame ipa xà caxuw. 56 Ne pê mehcunea ame Jeju japên to
me ipa, ne ajco ahna ame ajpẽn cukij, Pahpãm to me amji kam me hapac
xà jũrkwa kam. Ne me ajpẽn mã:
— Pỳhàpà, mõrmõ quê ha ajkĩ ihtỳj ajpên Jeju amji kĩn ita wỳr mõ,
nare, quê ha nee mõr nare? — hajỹr.
57 Me Pahpãm mã cute mehcajrẽn catêjê jõ pahhi kwỳ me, me cupê
Parixêw catêjê kwỳ me, cute me Jeju jaxàr na me ajpẽn par. Cwỳrjapê ri
cute ahna meharkwa, quê jũ ri jũm hõmpu, ne uua ne me cumã harẽ, por
jũ ri apu mõr xà ata ri.
Pê Marij Jeju par kam ampo cacô na hĩ jàhwỳrti ata jaxwỳ
Ne ramã me Hakren xà jõ amji kĩn wỳr amcro te xêj, wa ma
Jeju me, Mehkênpupunxà jõ krĩ wỳr me mõ. Por pê curi hacpỹa
mã Raxaroto ihtĩr mã ihkrĩ ata ri. 2 Mã cute Jeju te hacpỹa mã Raxaro to
ihtĩr na me toamji japackre, ne amji mã me to catia to prãm to ri, cute
me cumã hõ ton. Mã Marta apu mehtehcajpa, mã Raxaro me cahê na me
hàpàn xà na jỹ. 3 Mã Marij te ampo cacô cuxwati atajaprỳ te nartô cacô te
rit cahti na hajỹr ata pyr. Ne pê ampeaj kam nartô cacô ata na hĩ ahwỳ.
Mã cute Jeju par kam haxwỳr, ne ahna haxwỳr partu ne cute to cumã
ihpar cuhhõn, ne ihkĩa to cumã incrà, mã ikre cunea cuxwaa to cuxwa.
4 Mã me ikwỳa nõ pê Juta Carijot te cormã Jejukên mã mẽn catê ata te
5 — Pom ampo cacô ita na ihpore jàhtô na cute xẽj crê, ne cupê caku pyxit
jàpên xà jõ porea. Ne mẽr ampo na mã cama cutehaxwỳr, ne nee cute ihpore na
to hàhpan ne imã hõr, wa ite me cupê hamreare atajê mã hõr nare? — hajỹr.
6 Ampo na pê Juta Carijot ihcakôc xà ita to hane? Nee mã pê ampo
nanare. Pê hàhkĩj xi, na pê harkwa ita to hane. Pê neecute me cupê
hamreare atajê tehcajpar prãmte harkwa ita to hajỹr nare. Pê ajco me
cupê me hõ pore incjên xà cwa, ne ajco me cupê ihpore to ahkĩ na pê. Pê
ramã hàhkĩj ita to amji pyràc tu.
JOWÃW JÕ KÀHHÔC 12
— Quêt taa Marij ito hane! Cute ijarêt xwỳjrea na ramã icuxwa, me
panquêtjê te amji ton xàa kôt. 8 Ne me cupê hamreare atajê, quê ha hõtpê
ame ipame acahê na. Ne pa nare, wa ha nee ame acahê na imõrkam to
icrà nare — hajỹr.
Pê Raxaro curan na me hõ pahhi kwỳ ajpẽn pa
Mã Juta catêjê jàhtôti atajê te meJeju te Mehkênpupunxà jõ krĩ kam
apu mõr na me harẽn par. Ne ma curi me cator. Ne nee pê Jeju pit wỳr
me mõr nare, ne Raxaro me ajwar hỹrmã me mõ, por hacpỹa mã Jeju te
to ihtĩr ata. 10 Mã hamre, Pahpãm mã cute mehcajrẽn catêjê jõ pahhi kwỳ
te meajpẽn par, ne hanea ne ihtỳj me Raxaro curan prãm. Ampo na? Nee
mã ampo na nare. 11 Pê Juta catêjê jàhtôa ne Raxaro tĩr xà ata kôt, me hõ
pahhi mãme hikra, ne Jeju to amji mã mehhimpej to me ipa na pê.
Pê me hakrya kam, Krĩpinkrên mã Jeju axà
Ne amcro ata na, pê me hàhtôa ne me Hakren xà jõ amji kĩn na ame
ipa. Ne cute me Krĩpinkrên wỳr Mehkênpupunxà jõ krĩ pĩn Jeju mõr na me
harẽn par. 13 Ne cute me ampo hô pê crowràti hô pyràcti ita to me amji tỳj,
ne ma hỹrmãme to pra, cute me to ihcajpar prãmte. Ne me to ihcajpar, ne
me hakryte cama cumã ame to hàpêr to me ipa, ne ame cumã caràr to:
— Pahpãm cati ne impej! Pahpãm ri me pahwỳr mõ! Pahpãm te amji
japrỳa na mepahwỳr me pajõ Pahhiti kujahêc! Me imã Pahpãm te me
pajõ pjê to ihhimpej na to prãm! — hane.
14 Mã Jeju cawrô cahàcre nõ ita na cator, ne kam hỹr ne to mõ. Por
ahnaa rỳ pêa mã ramã Pahpãm jõ kàhhôc kam harẽn to:
“Krĩpinkrên pê Xijãw jõ hàpkàjti me, ca kam me akrĩ atajê, ca hanee
hipêr amji mã ame ampo cupa nare.
Nãmri ramã ajpênme gõ Pahhiti cawrô cahàcre intuwre nõ kam hỹr
ne to mõ he” hane,
16 Ne amcro ata kam pê wa nee me ipê ihkôt me ipacatêjê nõ ampo atajê
nõ kam ijapac, ne hahkre pej nare. Mã Jeju tyc, ne hacpỹa mã ihtĩr, ne
ampo te to hajỹr xà ata na Pahpãm jõ kàhhôc kam ahna ihhôc ata to. Na
pê ihtỳj to hanea to hane.
17 Mã me hàhtôa ne Jeju kôt me mõ, mã me kam maremã cute carôt
tỳjti to Raxaro mã hàkjêr, ne hacpỹamã to ihtĩr ata na, cute me hõmpun
catêjê te ihtỳj meharẽn cràn. 18 Mã me hàhtôa te me harẽn par, na ri ma
mehcajpar to me mõ. 19 Mã Parixêw catêjê kwỳ ajpẽn mã me harẽn to:
JOWÃW JÕ KÀHHÔC 12
— Me hõmpu he, wỳr cu ame amji mã hamã ne intête mecuta. Ne ramã
pjê cuneapĩn mehcunea ihkôt ame ipa — hane.
Cu ha mam pahte me amji kam me pajapac xà kên ita mã hikra
Ne por Krĩpinkrên wỳr, amji kĩn wỳr me mõ atajê kôt hõtpê Crec jõ
pjê catêjê kwỳ me mõ. 21 Atajê ma me ikwỳa nõ japrỳ pê Pirip ata wỳr
me pra. Ne Pirip ata pê Tep jõ krĩ kam Hĩpôjajo jõ pjê kam me xa atajê jõ
xũmre nõ. Mã cute ahna me hàhwỳr, ne me cumã:
— Jeju pupun prãmte wa me mõ — hajỹr.
22 Mã Pirip hõ ikwỳ nõ Antre wỳr tẽ, ne cutecumã hũjarẽn, ne ma ajwar
Jeju wỳr me mõ, ne me cumã:
— Crec catêjê kwỳ cator, ne ame amã ihcakôcto prãm — hane. 23 Mã
— Ipê me Ahàkà, ne ipê, por pê côjkwa kam amji to incrire ne hũmrea
na amji to, ne me awỳr wrỳ ata. Ne hamre ramã ite hacpỹ mã amji jaxàr,
ne icati ta to, icati xàa kam ramã hàhhuc to mõ. 24 Wa nee ame amã ihêj
nare, ampeaj kam wa me amãawjarẽ. Quê ha pjê kam jũm ampo hy kre,
quê ha cute amji to ipixô nare na, quê ha nee kam hiprãj ne ihhy nare,
ne ihhy atapit cormã nõ. Nãmri quê ha cute me hàmĩr na, quê haamji
to ajxô ne kam hiprãj ne ihtỳj kam ihhy hàhtôa tohàhtô. Jĩkjê na mã ite
hajỹr. Wa ityc ne amji jarêt nare na mã, waha nee hacpỹa mã me acunea
to atĩr nare. 25 Jĩkjê na mã me acunea te me hajỹar. Ca ha me amã mam
ate amji kam me gapac xà kên tũm ata kĩn, ne me amã hapêti na, ca ha
nee me amji mã intuw pejti ita nõ pyr nare. Nãmri ca haate mehcaca, ne
xà tuw pejti ita py. Ata quê ha me amã irya to iry, caha côjkwa kam
Pahpãm cahê na ame apa rohnỳtti mã. 26 Ne quê ha jũm te ikôt amji ton,
ne imã hàpên prãm na, quê ha jũm ata ipynã, ne ikôt amji to. Ne wa ha jũ
ri apu mõ, quê ha hanea ne ikôt imã hàpên catê apu mõ. Quê ha Inxũ pê
Pahpãm, por jũm imã apê ata to impejti ne.
Pê Pahpãm Jeju pê ihkra na harẽ, côjkwa pĩn
— Wa ita kam imã amji kĩn nare catia na ite amjicajpẽr. Ne jũ mã wa
ha ajte? Xà wa ha ajkĩ amji mãInxũ na ahwỳ ne cumã: “Inxũ, itête ampo
kên te ito jũ mãn xà itacamẽ” hane? Hãpà, jũ wỳr wa ha cumã ijarkwa to
hane, he ita caxuw wa icator, pjê ita kam — hajỹr. 28 Ne cute Hũm mã:
— Inxũ, imã ate amji mã gaprỳ to catia to cati na atoprãm — hajỹr. Mã
côjkwa pĩn jũm jõkre ita tecumã:
— Wa ramã ite to cati, ne wa ha cormã hipêr itỳj to cati to mõ — hajỹr.
29 Mã me hàhtôti atajê te me hõkre ita par, ne mehkwỳ ajpẽn mã me
— Pahhàjê jàwrãrãc mõrmõ — hane. Mã mehkwỳ amji mã me to:
JOWÃW JÕ KÀHHÔC 12
— Côjkwa kam Pahpãm jarkwa to imprar catê nõ te cumãihcakôc —
hane. 30 Mã Jeju te me cumã harẽn to:
— Nee mã icwỳrjapê jũm jõkre ita cakôc nare, meacwỳrjapêa ri hõkre
ita cakôc. Ampo na? Ate me hõkrepar xà ata kôt ca ramã ate Pahpãm
teihtỳj ikam hapac na, me ijahkre pej. 31 Ne ramã pjê cunea kam ame
icurê catêjê cukij ne mehkên mã me hàr xàa kam ri hàhhuc. Ne por me
pahcurê xwỳn pê Xatanaj pê pjê kam me toihhimpej catê ata, quê ha
Pahpãm mentête hũrê. Quê hanee hipêr me kam ihhimpej nare. 32 Quê ha
pĩ na me ixô, ne kỳj pê ina me hãm, wa ha kam ityc to imõr me ajkaam
amji wỳr me hàhtôa ne me to apkjê, mãr quê ito amji mãihhimpej to me
33 Ne hũjarẽn xà ata to pê ajco cute jũ mã mehcuran xà ata to amji jarẽn
Jeju te amji kam hapac xàa to me papa xà
Mã me hàhtôti atajê te me Jeju kam hapac ne me cumã:
me, por pê ramã Pahpãm me pamã jũm te jũ caxuw me pahto ihhimpej
xà to me pamã awjahkre ata jarẽn par. Ca ajte côjkwa pĩn me hũmrea na
ate amji ton, ne awrỳc ne apu apa na, me imã amjijarẽ. Cwỳrjapê ri apê
ihhêj rũm, por pê Pahpãm jũm to me pamã awjahkre ata. Ne quê ha apê
Pahpãm te ato hũjahkre ata mã impàràpên, ca haatyc nare, ne me icunea
to ahimpej kam acrà tu ne, ne jũ caxuw atyc xà nare. Nõna mã ca ajte,
cute me acuran ita na amjijarẽ ita kam, me icunea pê gahkre kêatre. Na
ca ha hirãa pê me imã apê jũm te côjkwa pĩn me hũmrea na amji jahkre
ne iwrỳcita na amji jarẽ, wa me gahkre pej — hajỹr.
35 Mã Jeju me cumã:
— He cormã nee ate me ite me amã ampo jarẽn xà itajê cunea par xà
hamreare, ne jũa caxuw ca ha cormã me kampa ne me hahkre pej. Ne me
ijũjarẽn xà ita kampa ne mehkôt hakop. Ne me hõmpu he, cu ha hàhcujro
xà nõ to ampo cujro, ne hõmpun kênre nare, quê ha ampo kêanre na,
cu ha me hõmpu ne me hahkre pejpyrentu. Na ri ipê hàhcujro xà nõ ata
pyràac. Na wa ha ihhêj ne me acujro, ne me amã ate amji kam me gapac
xà pupu, mõrmõajkĩ impej, nare, mõrmõ ajkĩ ihkêanre. Na ca haihkôat
amji mã ate amji kam me gapac xà jahkre pej. Ampona? He wa ha nee ita
ri me acahê na apu imõr kam to icrà nare, ite me amãijàhcujro xà caxuw.
Na wa ha ita ri cormã apu imõr kwỳakam, ca ha amji mã ate amji kam
me gapac xà to antuw, ne me to intuw. Nãmri quê ha ahtũm nare wa ha
ma me apê tẽ, quê ha me apê awcapàtkô, ne jũ mã ca ha me, ne ite me
atehcajpar nare kam, ame amji mãhamã? Ne jũ mã ca ha me amji mã me
ate amji kam me gapac xà to meantuw? Wỳr ca ha ame amji mã hamã.
36 Nãmri ca ha ate amji mã me ito ahimpej na, ca hagàhcujro jarwrỳhti ita
JOWÃW JÕ KÀHHÔC 12
na me akrĩ, ne icuxà jũmjê kwỳ cujro, mãr quê cute amji kam me hapac
xà to me antuw — hane. Hõ, Jeju te me cumã ihcakôc xà to hajỹr, ne ma
tẽ, ne me cupê ipimxur.
Ne pê ramã me kam mare mã Pahpãm carôt tỳjti ata to hàpên xà
pihho catia to, pê me hõmpu cakrô, nee me kam hapac ne amji mã meto
ihhimpej nare. 38 Na pê Ixaj xwỳ pê Pahpãm jarkwa to ihcakôccatêjê nõ
ata ramã ita na ihhôc to hane he:
“Ỹhỹ me ijõ Pahhiti, ca ate me cumã acarôt tỳjti ata to apipẽ,
ne to gàpên xà catia ton na ite me cumã garẽn cakrô,
mã nee jũm te me ipar nare” hane.
Hõ, ita na pê Ixaj xwỳ ihhôc, mã ahnaa cute.
39 Ampo na? He mehkwỳ amjia kôt ma amempar caca, na pê Ixaj xwỳ
me ahna ihhôc to hane he:
“Pahpãm te cute ampo pupun cupate, ihhêj ne me to into puror, ne
cute mempar cupate, ihhêj ne me to me hapactuare.
Cute amji kam hapac xàto me ipintuw ne hỹrmã amji to me ipipkjêr,
mãcute me to impej cupate” hane.
Hõ, pê ma ame Pahpãm parcaca, na pê me to hane.
41 Ampo na pê Ixaj xwỳ ihhôc to hane? Nee mã ampo nanare, pê ramã
mam rỳ pêa mã Jeju te carôt tỳjti to ampo catiato hàpên xà ata na me
hõmpu, na pê ahna ihhôc to hane.
Pê pahhi kwỳ cupate, nee ame Jeju jarẽn pejti to me harẽn nare
Mã me hàhtôa ne nee me Jeju par nare cakrô, mã Juta catêjê jõpahhi
kwỳ te hõtpê mempar. Ne nee cute mekam mare mã, amji mã me Jeju
pejti na me harẽn nare. Ampona? Nee mã ampo na nare. Parixêw catêjê
te cute mecuprõn xà intête, põ mã me hapôj mã hipêr na mencjêj nare
cupate. 43 Ne me cumã Pahpãm te mempejti na me harẽn na ihkĩn nare,
ne ajte me cumã me hũmre te mempejti na me harẽn na, amji to prãm.
Pê Pahpãm Jeju mã ampo to hahkre atajêa to ri, me cumã hahkre
Mã Jeju te ihkrãhhia kam mehcunea mã hũjarẽn to:
— Quê ha jũm te amji mã ito ihhimpej na, quê ha neeipyxit peaj ne
amji mã ito ihhimpej nare. Quê ha cute ito amji mã ihhimpej me ajkaam,
ne, por jũm ipupu ata, ramã ajpên cuteikujahêc catê ata pupu. 46 Ne pjê
JOWÃW JÕ KÀHHÔC 12
ita kam cute me amji kam hapac xà kêanrejàhtô, ne me cupê cute amji
to me ipintuw jahkre kêatre. Na ri ihhêj ne awcapàtkô kam ame ipa. Na
wa ihhêj rũm ipê mehcujroxà, ne me hỹrmã icator, ite cute amji kam me
hapac xà to ipintuw ne ihhêj ne awcapàtkôti to mentêtehamre xà caxuw.
Na quê ha jũm te amji mã ito ihhimpejna, wa ha itỳj cumã cute amji kam
hapac xà to antuw.
47-48 — Ne por ma ame icaca atajê me, ma apu ite mehapackre xà itajê
caca atajê, quê ha ihtỳj jũ caxuw hahpan xà na Pahpãm mã meamgõ.
Ne pa nare, wa nee ite me hũhkra kam ijàmcwỳr xà caxuw pjê ita wỳr
icator nare. Quêt ite me to impej ne mehkên catia pê mehũtàr xà caxuw
wa icator. Ne pom wa me cumã icakôc xà ton to ipa itajê, quê ha me
ahna ahwỳ, quê ha, por jũ caxuw ampo cunea jamre xà ata kam, ihtỳj me
49 — Ampo na? Inxũ rũm ri ajpên icakôc xà itajêimã pra. Na wa Inxũ te
ampo to, ite icakôc xà nairẽn atajê to pit mã, me cumã icakôc to ipa. Wa
neeamjia kôt icakôc to ipa nare. 50 Na quê ha jũm te icakôc xà atajê kam
hapac, ne toamji mã ihhimpej na, quê ha Inxũ cahê na amji toipijapar
rohnỳtti mã. Caxuw ri, Inxũ te imãite to ijũjarẽn xà itajê jõr — hajỹr.
Pê Jeju ihkôt me ipa catêjê mã ihpar cuhhõ
Pê ramã me Hakren xà jõ amji kĩn jõ amcro wỳr amcropyxit
peaj ne nõ. Pê Jeju te ihtyc, ne pjê ita rer, ne mahacpỹ mã côjkwa
wỳr, Hũm wỳr cute ihtẽm jõ amcro ramã hàhtêp na, cumãhahkre pej. Ne
pê hõtpê cumã pjê kam me cupê mehõ tekjê atajê kĩn, ne cumã mehkĩan
to mehkĩn ita na mã ahnaa ihtyc xà ita mã cute to hahêr. Mãcute me
ikĩnti ita to me imã hahkre tohajỹr he.
2 Wa Jeju me, me ipê ihkôt me ipa catêjê me, ramã caxwa xàa kam,
meikrĩ ne ame apà. Pê ramã caxuaw mepahcurê xwỳn pê Xatanaj ata me
ikwỳ nõ japrỳ pê Juta Carijot ata mã, cute amji kam hapac xà kêanre ata
te cumã carôt cunea jõr na, cumã amji jahkre pej. Ne hanea ne cumã
Hũm pĩn cator, ne quêha hacpỹa mã hỹrmã api na, cumã amji jahkre pej.
4 Cakrô mã hãm ne cute ihkà ata caxàr, ne cutecupẽhkà nõ ita to amji
cahti na hê. 5 Ne cute crat nõ ita kam cô kwỳ mẽn, ne ahpỹanre na kam
me imã me ipar cuhhõn kam ihtẽm. Ne ihcuhhõ ne ma cupẽhkà ata to me
6 Ne ma Ximãw Petrô na to cator, mã cute Jeju cukij to:
— Pỳhàpà ijõ Pahhi, pom ampeaj kam acati ita, nõ na mã ca ha ajte me
ipar cuhhõ? — hajỹr. Mã Jeju te cumã harkwa to:
7 — Ca ha nee ita kam ampo caxuw ite amã apar cuhhõn xà ita jahkre
pej nare, ne jũa caxuw ca ha hahkre pej. Na ca ha ito tojnõ wa amã apar
cuhhõ — hajỹr. Mã Petrôcumã:
JOWÃW JÕ KÀHHÔC 13
— He apêa ri ijõ Pahhi, na wa ha nee ate imã ipar cuhhõn ita na ato
tojnõ nare — hane. Mã Jeju cumã:
— Wa ha ite amã apar cuhhõn nare na, ca ha nee hipêr apê ikôt apa
catê nare — hane. Mã Petrô te ahna hàhwỳr to:
9 — Ijõ Pahhi, mẽr imã ipar pit cuhhõn nare, ne hanea ne imã ijũhkra
me ikrã cuhhõ! — hajỹr. 10 Mã Jeju cumã:
— Hamreare, nee mã gĩ cunea xwỳr xà nare, ne apar pitcuhhõn xà. Por
ramã jũm xwỳr ata tũm nare, ne cumã ihpar pitcuhhõn xà. Ampo na?
Pjê kam apu to ipa mã ihtũm, cwỳrjapê ri cumã ihpar pit cuhhõn xà. Ne
imã ihhêj neramã me acunea tetet pit, ne por jũm ata ri pyxit peaj ne nee
ihtetet nare ne ihtũmti — hajỹr.
11 Ne pê ramã Jeju cute ihkên mã mẽn catê atajahkre peaj, na pê harkwa
ita to hane he:
— Ramã me acunea tetet, ne jũm ata ri pyxit peaj, ne neeihtetet nare ne
ihtũmti — hajỹr. Ne nee mã mehtũm to pê Jeju hũjarẽn to hajỹr nare, ne
cute me amji kam hapac xà kên to pê hũjarẽn to hane.
Pê me hàpên catêjê me hàpên xà na me ajpẽn tehcajpa
amji jaxàr, ne meijàpàn xà na hỹr, ne cute me icukij to:
— Xà ate me ite curmã ampo ton xà ita kam me gapac, ne me hahkre
pej? Mõrmõ nee ate me hahkre pej nare, cwỳrjapê wa ha me amã ihkôt
harẽ. 13 Ca me ito amji mã: “Me imã ampo to hahkre catê” hane. Ne
hanea ne amji mã me ito: “Ijõ Pahhi” hane. Neampeaj kam ri ate me
ijarẽan to me ijarẽan. 14 Ỹhỹ, he te ipê me gõ pahhi, ne ipê me amã ampo
to hahkre catê cakrô, wa itỳj me amã ijàpên, ne ite me amã me apar
cuhhõn par. Cwỳrjapê ca ha me caa icuxàajpẽn mã me apar cuhhõn pa.
Ne ampo cunea na me ajpẽn tehcajpa, ne ajpẽnto me acati, ne ajpẽn mã
me apê. 15 Ne ite me amã to hahkre na, ca haikôat me to, ne ajpẽn mã me
apar cuhhõn pa. 16 Wa ampeaj kam me amã awjarẽ, he me hàpên catêjênõ
hõ pahhi jirôa pê cati nare. Ne nee hõ pahhi japyre mã hàpên nare.
Ne quêt hõ pahhi ri mehirôa pê cati. Ne hanea ne, por harkwa nacumã
imprar catêata, nee cute ihkujahêc catê ata jirôa pê cati nare. 17 Hamre,
ita caxuw ca ha ite amji kam ijapac xà na meijahkre pej kam me to tẽ. Na
ca ha ate ikôat me ton to me amji pyràc na, ca haatỳj hũrên me gakry.
Pê Jeju, por cute ihkên mã mẽn catê ata jarẽ
— Wa nee ite me acunea to icakôc nare. Ampo na? Wa itỳj ite amji mã me
acapi atajê pupu, ne imã me gahkre pej. Ne pê Pahpãm jõ kàhhôc kam ramã me
anõ ata to hũjarẽn to: “Por icahê na ijõ pãw ku ata, quê ha ihtỳj icuna mãahtwỳ ne
amji to icurê xwỳn” hane. Ne ampeaj kam quê ha caxwa ita kam, jũm ita ito hane.
19 Ne wa ha ita kam ampo te ito hajỹr xà ita xwỳjrea na, me amã harẽ. Mãr quê
JOWÃW JÕ KÀHHÔC 13
jũm ita ito hane, ca ha ramã me ipê Pahpãm kraa to Pahpãm kra na me ijahkre
pej. 20 Ne ampeaj kam wa me amã awjarẽ, quê ha jũm te, porite jũm kujahêc ata na
amji caxàr me ajkaam, hanea ne inaamji capa. Ne quê ha jũm te ina amji caxàr me
ajkaam, hanea ne Inxũ te ajpên ikujahêc ata na amji capa — hajỹr.
Pê Jeju cute ihkên mã mẽn catê jahkre
Cute ita jarẽn jirô pê mã ri cumã amji kĩn nare, ne hĩ cunea kam
— Wa ampeaj kam me amã amji jarẽ, ca ha atỳj me anõ meicurê xwỳn
tehcajpa ne me cumã igõ, neikên mã imẽ — hane.
22 Wa tee ame ajpẽn pupu, ne nee me ite, por cute jũm to ihcakôc ata
jahkre pej nare. 23 Ne pê ampeaj kam Jeju mã ikĩn, cwỳrjapê pê wa cahi
na jỹ. 24 Mã Ximãw Petrô te hũhkra to imã hàpêr, ne hũhkra to imã, ite
jũm ata na Jeju cukij na awjahkre.
25 Wa Jeju wỳr ipipkjêr ne ite kyre pê ihcukij to:
— Ijõ Pahhi, jũm mã ajte? — hajỹr. Mã Jeju imã:
26 — Por wa ha jũm mã pãw co ne cugõ ata — hajỹr. Ne cute pãw kwỳ hyr ne
crat kam cô cacro to inco, ne Juta Carijotmã hõr. 27Mã cute pãw ata pyr me ajkaam
mã Xatanaj te cumã amji jõr. Mã Jeju te cumã harkwa to:
— Gapacta ne ate amji mã acaca xà nõ na prãm ata ton pyrentu — hajỹr.
28 Mã me ikwỳ me ijàpàn xà na me jỹ atajê te nee me ita jahkre pej
nare, por Jeju te imã harẽn xà ata na. 29 Ne pê Juta ihpore incjên xà
to amji pytà, ne ajcoapu to ipa na, pê ihtỳj cute amji kĩn caxuw cute
ampojaprôr na Jeju te cumã harkwa na amehcãmjĩ, nare, cuteme cupê
hamreare atajê mã ihpore nõ jõr na amehcãmjĩ. 30 Mã Juta te pãw pyr, ne
ihkrẽr ne ma ihtẽm pyrentu. Mã ramã awcapàtkô ne caxwa.
Pê Jeju ihtẽm xà na ihkôt me ipa catêjê mã amji jarẽ
Ne ma Juta tẽm jakàn pê ri Jeju te me imãhũjarẽn to:
— He ipê me Ahàkà ata pê wa me hũmre na amji to, ne côjkwa pĩn wrỳ.
Ne ita caxuw quê ha mehcunea me hirôa pê icati na meijahkre pej. Ne
icwỳrjapêa quê ha hanea ne me Inxũ japrỳto me catia to me cati na me
hahkre pej. 32 Wa ha mehcunea mã Inxũ carôt catihti impejti cupahti ata
to ajpẽ, ne ahtũm nare, quê ha hanea ne me cumã icarôt catihti impejti
cupahti ata to ajpẽ. 33 Me apê me ikrare pyràac. Ne wa ha nee me acahê
na apu imõr kam icrà nare, ne ahtũm nare wa ha ma tẽ. Na ca ha tee ame
ijapê. Nepor wa ite ramã Juta catêjê mã amji jarẽn xà ata to, wa ha me
amã amjijarẽ, ne me amã: “Jũ wỳr ca ha curi imõr xà ata ri memõ” hane.
— Na wa ha me amã ite ijarkwa hyr xà intuwti ita ta, ne me amã harẽn
to: “Atỳj me acunea mã ajpẽn kĩnti, to hanea, pom quê wa me akĩnti to
JOWÃW JÕ KÀHHÔC 14
amji kampahe, ita to quê ha hanea ne me amã ajpẽn kĩnti ne” hane. 35 Quê
ha me acunea mã ajpẽn kĩnti na, quê hamehcunea ajpẽn na me apupu, ne
me apê ikôt me apa catêjê na me gahkre pej pyrentu — hane.
Pê Jeju Petrô mã cute hõmpun nare na harẽn na cumã harẽ
Mã Ximãw Petrô te Jeju cukij to:
— Jõ ri ca ha ajte mõ? — hajỹr. Mã Jeju cumã:
— Jũ wỳr ca ha ita kam curi imõr xà ata ri mõ, ne jũacaxuw ca ha atỳj
curi ikôt acato — hane.
37 Mã hipêr Petrô Jeju cukij to:
— Mẽr ampo na wa ha nee ita kam akôt imõr nare? Pomipê akôt ipa
catê ita, cwỳrjapê wa ramã ita kam akôt ityc xàa caxuw apu mõ — hane.
38 Mã Jeju cumã:
— He xà ca ajkĩ ampeaj kam ikôt atyc xàa caxuw apu mõ? Hamreare.
Wa ha amãijũjarẽn hiahpuro. Ca ha ita kam, hôxãhxãc kàr xwỳjrea na,
ate ipupun nare, ne apêijahkre kêatre na, amji jarẽn to incrê — hane.
Pahpãm cahê na ampeaj kam me pamã me pahkrĩ xà jàhtô
Jirô pê mã ri cute me pahcunea mã harkwa to:
— Nee ca me amji mã pa, ne ameakrihkrit nare. Ne Pahpãm to
ca quêt amji mã me ahimpej, ne hanea ne ito amji mã me ahimpej. 2 Ne
Inxũ krĩ xà kam ampeaj kam mehkrĩ xà caxuw mehkrĩ xà jàhtô, na wa ha
ma hacpỹ mã tẽ, ne me amã ihnõ cũmpej hiahpuro. Wa nee ame amã ihêj
xi jarẽn nare, quê ha curimehkrĩ xà caxuw ikre caxwỳn atajê hamreare
na mã, wa ha nee me amã harẽn to hajỹr nare. 3 Na wa ha ihcũmpej par
jirô pê mã, wa ha hacpỹane me awỳr amji jaxà, ne me gaprô, mãr wa curi
apuipa ata ri, ca hanea ne ikôt curi ame apa.
4 — Ne ramã me amã jũ kam itẽm xà ata jõ pryjahkre pej — hajỹr.
Mã me ikwỳ nõa pê Tome ata te ihcukij to:
5 — He me ipê cormã jũ kam atẽm xà ita na gahkre kêatre ita kam, jũ
mã wa ha ajte me, ne me gõ pry ita jahkre pej? — hajỹr.
6 Mã Jeju cumã:
— He Pahpãm wỳr pry pyxit peaj. Ne ipêa ri pry ata. Cwỳrjapê ca ha
ipyxit peaj kôt Inxũ wỳr me acato. Ne ipê me amã iteInxũ to ipipẽ xà to ihêj
xi nare xà xakat. Ne ipê meate amji kam me gapac xà impejti cunea xakat.
7 Ne ramã ate me ipê Pahpãm kra na me ijahkre pej, na ca ha atỳj hanea ne
ita caxuw meInxũ jahkre pej. Ỹhỹ, he pê ca ramã me hõmpu — hane.
Jeju me Pahpãm pipẽan
Mã me ikwỳ nõa pê Pirip ata te Jeju mã:
JOWÃW JÕ KÀHHÔC 14
— Me ijõ Pahhi, me imã Apãm to ajpẽ, wa me hõmpu, netahnaa mã
ihkôt me amji kampa, ne nee wa iràn xà na me ampo pupun prãm
nare — hajỹr.
9 Mã Jeju cumã:
— Pỳhàpà, he rỳ pêa mã wa me acahê na ipa, ca ajte nee cormã ate
me ipupun nare? Por jũm ipupu ata, ihtỳj hanea neInxũ pupu, ne mẽr
ampo na mã ca cormã imã: “Me imãApãm to ajpẽ, wa me hõmpu” hane?
10 Pirip, xà ca nee ajte, wa Inxũ me ajpẽn kam ihônco, ne ajkam me ipyxit
peaj na amji mã meito hajỹr nare? — hane. Ne Jeju me icunea mã:
— Ne pom wa me amã awjarẽ itajê, wa nee amjia kôtharẽn nare. Ne wa
ite Inxũ me ajpẽn mã amji jõr, ne ajpẽn kam me ihônco, na ri taa hàpên
xà itajêcunea to. 11 He, wa Inxũ me ite ajpẽn mã amji jõr, ne ajkam me
ipyxit peaj, na wa me amãamji jarẽ, ca atỳj me ikampa. Nãmri quê ha
me amã icakôc xà itajê na ipar jahkre kêatre na, ca ha meijàpên xà itajê
pupu, ne ihkôat amji mã me itoahimpej ne me ikampa.
Ampo na pahte me Jeju wỳr xà atajê, ihtỳj me pamã cugõ
— Wa ampeaj kam me amã awjarẽ, quê ha jũm te ampeajkam ito amji
to ipa. Ampo na? Wa ha maInxũ wỳr hacpỹ mã tẽ, na quê ha ajpên me
amã icarôt kujate. 13 Ne wa me ato amji kwỳ cwỳrjapê ca ha ampo na me
iwỳ, wa ha itỳj me amã hõr pa, mãr quêmehcunea me acwỳrjapê Inxũ
catia to cati na me hahkre pej. 14 Ne wa me ato amji kwỳ cwỳrjapê, ca ha
ampo na me iwỳ, wa ha itỳj me amã cugõ.
Pahpãm Carõ Pejti te me pamã caprĩ xà
— Nãmri quê ha me amã ikĩn na, ca ha atỳj ite ampo na me amã
ijarkwa jirên atajê na me ikampa. 16 Ne wa ha me amã Inxũ na ahwỳ, quê
ha ijakàn pê ijaxà kam, me amã jũm kujate, quê ha me atehcajpa. Ne taa
mã quê ha quêt me acahê na ipa rohnỳtti mã. Ne jũm ata pê riInxũ Carõ
Pejti. 17 Ne taa mã quê ha me amã Inxũte amji kam hapac xà impejti to
ipipẽ to mõ. Ne porme cupê Inxũ tekjê nare, ne hanea ne me cupê me
ikwỳnare atajê, quê ha nee amji mã me Inxũ Carõ Pejti itacwỳr nare.
Ampo na? Jũ wỳr quê ha me hahkre pej, ne mehõmpu. Ne me ca nare, ca
ha atỳj quêt me hõmpu. Ampo na? He quê ha ihtỳj quêt me acaxwãm pê
ihkrĩ, quê ha me acahi na ipa.
Quê ha Jeju me parer, cu ahte ame papa nare
— Ne quê ha ina ahtũm nare, wa ha ma tẽ cakrô, wa ha nee me ato
tojnõ ne me amã hikran, ca ha ahte ame apa nare. Ne itỳj me awỳramji
jaxà, ne me acahê na apu ipa. 19 Ne quê ha ina ahtũmre quê ha me
cupêPahpãm tekjê nare atajê nee hipêr me ipupun nare, ne me ca nare,
JOWÃW JÕ KÀHHÔC 14
ca ha quêt atỳj hipêr me ipupu. Ne wa ha itỳj hacpỹa mã itĩr ne Pahpãm
cahê na apu ipa. Cwỳrjapê ca ha icuxà hanea ne hacpỹa mã me atĩr, ne
me atĩr ita na Pahpãm cahê na ame apa. 20 Ne quê ha jũ caxuw, amcro nõ
na me awỳr PahpãmCarõ Pejti cato, ca ha Inxũ me ite ajpẽn mã amji jõr,
ne ajkam me ipyxit peaj na meijahkre pej. Ne hanea ne me amã, wa Inxũ
Carõ Pejti kôt, me akam ikrĩ na ijahkre pej, na cu ha ajpẽn mã me amji
gõ, ne ihhêj ne ajkam mepahpyxit peaj.
quê ha me cumã ikĩnti na me to ipipẽ to ipa. Ne quê ha haneane Inxũ mã,
por jũmjê mã ikĩnti atajê kĩn, wa ha hanea ne imã mehkĩn, na wa ha me
cumã amji to ajpẽ, mãr quê me ipupu ne me ijahkre pej pejtu ne — hane.
22 Mã me ikwỳ nõa pê ajtea mã Juta nõ ata, pê nee Juta Carijot nare ata
te Jejucukij to:
— Jũ mã ca ha ajte ne me imã pit mã amji to ajpẽ? Nenee me cupê me
akwỳ nare atajê mã amji to apipẽnare? — hajỹr.
23 Mã Jeju cumã:
— Quê ha jũm mã ikĩn na, quê ha ihtỳj ite cumã ampona ijarkwa jirên
itajê na ikampa. Cwỳrjapê quê ha ihtỳj Inxũ mã ihkĩn, wa ha Inxũ me
ajwar me cumã amji to ajpẽ, ne ajpẽn kam meihônco, ne me cahê na me
ipa rohnỳtti mã. 24 Nãmri quê ha jũm mã ikĩn nare na, quê ha nee ite
ampo na cumã ijarkwa jirên atajê na ipar nare. Ne cute hajỹr xà ita kam
jũmã wa ha ajte, ne me cumãamji to ajpẽ, ne ajpẽn kam me ihônco to
ipa? Jũ wỳr wa ha me to hane — hane.
Carõ Pejti ri pahte me Pahpãm te amji kam hapac xà impar na me pahto
Ne cute me icunea mã:
— He wa ampeaj kam me amã awjarẽ. Pom wa icakôc xà toicakôc, ca
ahna me ikampa itajê nee cupê icakôc xà nare, ne cupê, por pê Inxũajpên
ikujate ata cakôc xà.
25 — Ne wa ita ri cormã ame acahê na imõr xà ita kam, ramã ite me
amã ampo itajê cunea to icakôc partu. 26 Na quê ha Inxũ hacpỹ ne ajpên
ijarkwa kôt me awỳr Carõ Pejtikujate, quê ha taa me atehcajpa, ne me
amã ampo cunea tohahkre. Ne taa ite ampo to me amã icakôc xà itajê to,
ateme amji japackre na me ato, ca ha me to amji japackre.
Quê ha Jeju me pahcaxwãm pê me pamã me pahcarĩcti gõ
— Ne wa ha me amã, pom wa icarĩcti kam ipa ita gõ, mãr ca nee amji
mã ame ampo cupa nare, ne nee ampo cupate ame akrihkritnare. Ampo
na? He wa ha pa me apê ate amji mã me ampo cupa, ne ame akrihkrit
na mehkwỳ nare atajê pyràc, ne ijarkwacakrô to me amãn, ca ha me anõ
akên nõ mã axàr nare, ne me apej pêa mã ame apa, ne quêt me acarĩcti
JOWÃW JÕ KÀHHÔC 14
kam ame apa. 28 Ne wa ramã ite me amã: “Wa ha matẽ, ne hacpỹa ne me
awỳr amji jaxà, ne me acahê na apuipa” hajỹr na, ate me ipar. Ampo na?
He wa ha ma, porijirôa pê Inxũ Cati ata wỳr amji jaxà. Ne quê ha me
anõ mã ikĩn na, ihtỳj itẽm xà ita pyrên hakry. 29 Wa ha ampo itajê te ito
hajỹr xà xwỳjrea na me amã harẽn to ipa, mãr quê jũ caxuw ito hane, ca
haamji mã me ito ampeaj kam pyrentu. 30-31 Ne jũ wỳr wa ha ahkri xa ne
ame amã icakôc. Ampo na? Quê ha ahtũm nare, quê ha me pahwỳr me
cupê Pahpãm na mehkwỳnare atajê jõ pahhi, pê me pajõ xwỳn cato. Ne
cupê me pajõ xwỳn cakrô, quê ha nee jũ na iton nare. Ampo na? Hirôa
pê icarôt cati na ri. Ne pê ramã Inxũ imã: “Cama amji na mepajõ xwỳn
jamã, quêt taa acura” hane. Na wa ha itỳjInxũ te imã harkwa to hajỹr xà
ita na kampa. Ampo na? Mehcunea te imã Inxũ kĩnti na me ijahkre pej
prãmte, wa ha hane. Me to xa cu uu ne me — hajỹr. Wa ite me ajpẽn mã:
— Mẽr hacme — hajỹr.
Jeju pê pĩxô pàr pyràc
Ne wa cormã pry kôt me imõar kam, mã Jeju te me imã amji
— He ipê pĩxô pàr ata pyràac, mã Inxũ pê pĩxôpàr ata jamãr catê
ata pyràac, ne ma ijamã. 2 Ne por amji mã me ito ihhimpej catêjê atajê
pêihhêj rũm ipajũhtê atajê pyràac. Cwỳrjapê quê hanee jũm te amji mã
ite amji kam ijapac xà impar nare na, quê ha ihtỳj Inxũ itête põ mã mẽn
to hanea, pom quêhãn ne pĩxô pàr pajũhtê hô nare, mã hamãr catêhakep
ne curẽ, ata jĩkjê na Inxũ te hajỹar. Ne quê hapĩxô pàr nõ pajũhtê na hô
pyxitre apu harij, quê hahamãr catê hõmpu, ne intête ahna xà me, ahna
ampo kêncunea harij atajê jũrên pa, cute cumã hô to hàhtôa toprãm to.
Ita jĩkjê na mã Inxũ hãn ne cute amji mã me ito ihhimpej catêjê atajê
to hane. Cute amji kam hapac xà kam, cute me ampokên to me amji
xà impejti to amji mã me ipicamẽn to me ipa. 3 Ne ramã Inxũ te, ite me
amã ampo to hahkre itajêakôt, cute me amã ate amji kam me gapac xà
kên jũrên ne to impej. 4 Nãmri quê ha pĩxô pàr pajũhtê nõ te impàt ne
ihpỳm na, quê ha nee hô nare, ne cama incrà. Ita jĩkjê na, ca ha me anõ,
ate ijarkwa kôt gàpên xà impejti to gàpên toapa nare, ne amjia kôt gàpên
na, quê ha gàpên xà atakôt apê hamreare ne. Cupate ca ha ikam me akrĩ
kam me to acrà, wa ha hanea ne me akam ikrĩ kam to icrà. Na cu ha me
ajpẽan, neajkam me pahpyxit peaj, ne atỳj ijarkwa kôt me apê. Ne me apê
pĩxô pàr pajũhtê pejti atapyràac, ne ampeaj kam me axô hũhhĩc itajê pê
me gàpên xà jàhtôa ne impej.
5 — Ipê pĩxô pàr cati pyràac, ne me apê ihpajũhtêpyràac. Quê ha pĩxô
pàr pajũhtê nõ ipàar kamihcuhhê, ne ihtỳj ahna hô. Ita jĩkjê na, ca ha
ikam me akrĩ kam me to acrà, ne atỳj ijarkwa kôt me gàpên xà impejti
JOWÃW JÕ KÀHHÔC 15
to me gàpên to me apa. Nãmri caha ate ikam me akrĩ kam me to acrà
nare, ne amjia kôt ame apa na, ca ha nee me ampo pejti tonnare. 6 Quê
ha jũm te ijicu, ne nee ikam ihkrĩ kam to incrà nare na, quê ha cupê, cute
me pĩxôpajũhtê jakep mã incrà, mã cute me to cuprõn, ne cuhy kam me
haxwỳr, ne meto caxàr ata pyràac. Quê ha jũm te ipê ampỳa mã apu ipa
na, quê ha ihtỳj amji to acto. 7 Ca ha ate amji mã me ito ahimpej kam me
to acrà, neatỳj ikam me gapac kam me to acrà na, cu ha me ajpẽan, ne
ajkam me pahpyxit peaj, ca ha ampo na me iwỳ, waha itỳj me amã cugõ.
8 Na ca ha ate ijarkwa kôt gàpên xà impejti jàhtôa to gàpên to apa na,
quê ha ahna me apupu, ne apê ikôt me apa catêjê name gõmpu, ne me
akamihtỳj me Inxũ catia to cati. Ne cute amji kam hapac xà impejti ata
na me gahkre pej, ne hanea ne Inxũ, ihtỳj jũm te amji kam hapac xà to
impej na hahkre pej.
Jeju mã me pajakryti na me papa na me pahto prãm
— Ne pom Inxũ mã ikĩnti, mã ma ipupu ne ijamã ita na, wa ha
Cwỳrjapê ca ha nee amji tête ameijarkwa curê nare, ne ikôat quêt ame
apa, mãr wa imã me akĩn ita na. 10 Wa hãn ne amji mã Inxũ jarkwa na
kampa, na ri cumã ikĩn, ita na ca ha icuxà hãn ne ijarkwa na me ikampa,
wa ha imã me akĩn ita na.
11 — Ne mẽr ampo na mã wa ame amã icakôc xà ita to icakôc? He icuxà
me gakryti cunea kam me aparohnỳtti mã na ne ato prãm, cwỳrjapê wa
ame amã icakôc xà ita to icakôc.
Cu ha me pamã ajpẽn kĩnti kam me papa
— Ne wa hãn ne ijõtpê me amã ijũjarẽn to: “Pom imã me akĩnti ita
cuxà, ca ha me amã ajpẽn kĩnti ne” hane. 13 Imã me akĩn cràti ita kam,
wa ha pa me icurê xwỳn mã amji gõ, quê ha me acwỳrjapê me icura. Ca
ha cormã imã me akĩn cràti ita na me ijahkre pej.
Me papê, por Jeju te amji mã me pahcapi atajê jõ ikwỳ nõ
— Ca ha ate ijarkwa kôt me gàpên na, ca ha me apê me ikwỳa to me
ikwỳ. 15 Ne imã, nee me apê cama me imã me gàpên catêjêatajê nare, ne
me apê me ikwỳa to me ikwỳ. Ampo na? Nee mã ampo na nare. Hecama
me cumã me hàpên catêjê atajê pê me hõ pahhi teamji kam hapac xà
jahkre kêatre, ne me ca nare. Wa itỳj quêt me amã, por Inxũ te imã ampo
cunea jarẽn atajê jarẽn to ipa. 16 He pê ca nee amji mã me icapi nare,
ne pa pê waquêt amji mã me acapi. Ampo na? Nee mã ampo na nare.
Heijarkwa kôt ate me gàpên xà pejti ton to me apa toprãm to, pê wa amji
mã me acapi. Ne me gàpên xàimpejti atajê pê quê ha ampo pĩxô pejti te
jũ caxuwhamre xà nare ata pyràac, ne ihcuhhê rohnỳtti mã. Cwỳrjapê ca
JOWÃW JÕ KÀHHÔC 15
ha ijaprỳa naampo na me Inxũ wỳ, quê ha ihtỳj me amã cugõ. 17 Ne wa ha
hipêr me amã me ate me ajpẽn kĩnti xà ita na awjahkre.
Me cupê Pahpãm na mehkwỳ nare atajê ma ame cupê mehkwỳ atajê curê
— Ne wa ha ma itẽm jakàn pê, quê ha me cupê Pahpãmna mehkwỳ
nare atajê, ma ame acurê. Ca ha me acumam cute ame icurêna me to
mehkwỳ pê me hũràcti catêjê pit kĩn. Na quê ha me apê me hũràc na
mã, quê ha ihtỳj me cumã me akĩn. Ne cama nee me apê me hũràcnare.
Ampo na? He wa ite amji tekjêa na amji mã me acapi. Cwỳrjapê ri ma
ame acaca ne ame acurê. 20 Ne curmã ite me amã ijũjarẽn xà ata to ca me
amjijapackrea ne. “Me cumã hàpên catêjê, nee me hõ pahhi catêjê jirôa
pê me cati nare. Ne hanea nenee me hõ pahhi japyre mã, me amji pupun
to kên to me ipa nare” hajỹr. Na quê ha me cupê Pahpãm na mehkwỳ
nare atajê, me imã ite amjipupun xà kêanre na me ito. Cwỳrjapê quê ha
hanea ne ameate amji pupun xà kêanre na me ato, ca ha ahna me amji
pupu. Ne por me pyxitre amji mã me ijarkwa kampa atajê, quê ha hanea
neihtỳj amji mã me akampa. 21 Ne mẽr ampo na mã quê ha ate me amji
pupun xà kêanre na me ato? Nee mã ampo na nare. He me apê ikôt me
apa catêjê, na quê ha me ato hane. Ne hanea ne me cupê Inxũ te ajpên
ikujahêc ata jahkre kêatre, naquê ha ma ame acurê.
22 — Na wa ite me cumã cute mehkên ton xàatajê intête me cumãn,
ne me cumã harẽn prãmte, wa mehỹrmã icator. Mã cute me hahkre pej
cakrô, ajte nee cuteme ton jicu nare. Cwỳrjapê quê ha Pahpãm ame to
kêanrene. Wa ha icator ne me cumã, cute mehkên xà ton ita jarẽn nare
na mã, quê ha nee me hahkre pej nare, quê ha Pahpãm xwỳjênee ame
to kên nare. Ne hamre, jũ wỳr quê ita caxuw, cute mehkên ton xà ata
pê jũ kam me cato. 23 Ne por ma ame icaca, ne ame icurê atajê, hanea ne
maame Inxũ caca ne ma ame curê. 24 Wa icator, ne me kam mare mã ite
icarôt tỳjti to, rỳ jũ caxuw jũm te ampo pejti pihho ton nare atajê cunea
ton par. Wa ha me kammare mã ampo itajê ton nare na mã, quê ha nee
Inxũ me cumã harkwa to: “Me apê ate me akên ton catêjê” hajỹr nare. Mã
ajte cute ita name ipupun cakrô, ajte ma Inxũ me ajwar ame icurê. 25 Ne
pê ramã rỳ pêa mã Mojxe xwỳ ina ihhôc tohane he: “Wa ite ampo kên ton
nare cakrô, mã ajte ma ame icaca, ne ma ame icurê” hane. Hajỹr ata na
mã cute me iton he.
— Ne quê ha ampo kên itajê te ame ato hajỹr cakrô, ca ha nee ame
amjimã pa, ne nee ame akrihkrit nare. Ampo na? He wa ha itỳj me amã
Pahpãm Carõ Pejti te catyt kam me amã ampo to hahkre catê ata kujate.
Quê ha me atehcajpa, ne me amã ihcuneana ikôt harẽn to hahkre. 27 Ne
JOWÃW JÕ KÀHHÔC 16
me ca, ca ha hanea ne mehcunea mã ikôt harẽn to me apa. Ampo na? He
pê ca mam quêt ikôt me apa, na ri ihcunea na ramã me amã ijahkre pej.
Quê ha me pahte amji pupun xà kêanre ata nee me pahto jũ mãn nare
— Ne wa ha jũ caxuw ampo te ito hajỹr xà ata kam, ate ame
icaca, ne ame imã hikran cupate, wa ite ramã me amã ampo
itajê cunea jarẽn hiahpuro. 2 Nãmri quê ha ihtỳj ikôt me cumã me acurê,
ne quê ha cute me cuprõn xà jũrkwa pê, ihtỳj me gapôj. Ne quê ha
mehkwỳkwỳ te amji to me Pahpãm cajpuaw na me amji cãmjĩ xà to, quê
ha ihtỳj hanea ne me acura. 3 Ne ampo na quê ha ame ato hane? He me
cupê ijahkre kêatre, ne me cupê Inxũ jahkre kêatre, na quê ha ame ato
hane. 4 Ne quê ha ampo itajê me ato hane, ca ha ite ramã meamã harẽn
hiahpuro na, me ito amji japackre pyrentu. He pêwa mam aracri ame
akôt ipa, ne nee ajco me amã ampoitajê jarẽn to hajỹr to ipa nare. Ampo
na? Pê wa pa me apytàr to ipa na pê.
Quê ha Jeju me pamã Pahpãm Carõ Pejti kujate
— Ne hamre, ramã ma hacpỹ mã ajpên cute ikujahêc catê atawỳr ite
amji jaxàr xàa kam ramã hàhhuc to mõ, na waitỳj me amã ampo itajê
cunea jarẽn to mõ. Canee ajte jũ kam itẽm xà ita na me icukij nare. 6 Ne
wa ramã ite me amã hacpỹa mã amji jaxàr xà ata na amji jarẽn, cwỳrjapê
ri ajte me amã amji kĩn nare, ne me apeacre. He nee ame apec nare! 7 He
ampeaj kam wa me amã amji jarẽ, ne wa nee apu ihêj xà jarẽn nare he.
Imãa hacpỹ mã ite amji jaxàr xà ita na ri me amãihkênre nare. Ampo na?
He wa hacpỹa ne amji jaxàr nare, quê ha nee ajpên Pahpãm Carõ Pejti te
me atehcajpar catê ata me awỳr iwrỳc nare. Na wa ha ma tẽ, ne itỳj ajpên
Quê ha Carõ Pejti hỹrmã me cupê mehkwỳ nare atajê pipkjêr na me to
— Ne quê ha Inxũ Carõ Pejti te catyt kam me amã ampo to hahkre
catêata te me awỳr cator na, quê ha taa me cupê Pahpãm namehkwỳ
nare atajê mã ampo crê atajê to hahkre, quê hame hahkre pej. Atajê
pê, cute me ampo kêanre ton xà na cute me amji jahkre pej xà me, cute
catyt kam imã ite amji kam ijapac xà to impejti jahkre pej xà me, jũ
caxuwPahpãm te, cute me hàpên xà ton na amehcukijna cute me hahkre
pej xà. Hõ, ampo crê itajê to, quê ha Inxũ Carõ Pejti ata cute me hahkre
pej na me to he. 9 Quê ha Carõ Pejti, pornee ito amji mã mehhimpej nare
ne ame ampo kêanreton to ame ipa atajê na, cute me amji jahkre pej
na me to. 10 Ne quê ha hanea ne ipê Pahpãm mã catyt kam ipa catê na,
cute me ijahkre pej na me to. Na wa hama hacpỹ mã Inxũ wỳr tẽ, ca ha
nee me ipupun to acuhhê tu nare. 11 Ne quê ha hanea cute mehkên ton
xà atajê jahpan xà na, Inxũ te mehcukij nemehkên mã me irẽn na, cute
JOWÃW JÕ KÀHHÔC 16
me hahkre pej na me to. Na ri cute me ampo kên ton xà itajê jõ pahhipê
Xatanaj ata kên mã mẽn xàa kam xa.
Quê ha Pahpãm Carõ Pejti me pamã, ampo cunea to hahkre
— Ne cormã ampeaj kam imã me amã ampo jarẽn xàitajê jàhtô, wa
me amã ampo itajê cunea jarẽ na mã, ca ha nee mempar, ne me hahkre
pej nare. 13 Ne nee ita na cute me amã jũ mãn nare. Ampo na? Quêha
jũ caxuw Inxũ Carõ Pejti te catyt kam me amã ampo tohahkre catê ata
ajpên me awỳr cato, ne taame amã ampo itajê cunea to hahkre pa. Ne
catyt kam, harkwa kôt, Inxũ te amji kam hapac xà impejti itajê to pit mã
me amã hahkre, ne nee mã, quê ha amjia kôt me amã to hahkre nare.
Ne me amã, por ajpêncormã me awỳr ampo cator nare atajê to hahkre.
14 Ne me akam mare mã amji mã icatia to icati na ijarẽ, ne cute amji mã
me icupa na me to, quê ha ihtỳj amji mã me icupa. Ampo na? Hequê ha
icakôc xà to pit mã ihcakôc, na quê ha hane. 15 Ne por Inxũ mã ampo
ampo jarẽ, quê ha ma me amã to awjarẽ.
Pê Jeju hacpỹa mã ihtĩr na me cumã amji jarẽ
— Ne quê ha ina amcro hàhtô nare, ca ha nee hipêr me ipupun nare.
Ne hanea ne ina amcro hàhtô nare, ca ha hacpỹa mãme ipupu — hajỹr.
Jeju te me imã amji jarẽn to hajỹr.
17 Wa ite me ajpẽn cukij kam me itẽm, ne me ajpẽn mã:
— Ne mẽr ampo na mã tee ame pamã amji kôt harẽnto hahkre. Ne ajte
amji jarẽn to: “Quê haina amcro hàhtô nare, ca ha nee hipêr me ipupun
nare. Ne hanea ne ina amcro hàhtô nare, ca ha hacpỹa mã me ipupu”
hane. Ne hanea ne ajte amji jarẽn to: “Ita cwỳrjapê wa ha ma hacpỹ
mã Inxũ wỳr tẽ” hane. 18 Ne mẽr ampo jarẽn xà pê mã: “...amcro hàhtô
nare...” ita? Wa nee me ite ihcakôc xà itajê nõ na mempar, ne me hahkre
pej nare — hajỹr.
19 Mã ampo na ite me Jeju cukij prãm ata na cute mehahkre pej
pyrentu, cwỳrjapê ri me imã:
— Xà ite me amã: “Quê ha amcro hàhtô nare, ca ha nee me ipupun
nare, ne ina amcro hàhtô nare ca ha hipêr me ipupu” ata na mã ca ame
ajpẽn cukij? 20 Ampeaj kam wa ha me amã ijũjarẽn xà ita toawjarẽ. Ca ha
atỳj jũ caxuw ame amrã, ne me amãamji kĩn nare ne, ne me apeacre ne.
Ne me cupê Pahpãm namehkwỳ nare atajê, quê ha ihtỳj quêt ame hakry.
Cakrô, quê ha hacpỹ ma mã mam me amãamji kĩn ata jirôa pê me amã
amji kĩn. 21 He pom hãn ne me cahãj mã mehkra hà mã me cumãamji kĩn
nare, mã me cumã ajhu, mã hacpỹ ma mã mehkàj xà to me hapac kêt, ne
me cumãamji kĩn, ne me cumã mehkra pỳpỳm pyrên ame hakry, ita jĩkjê
na ca ha me hanea. 22 Ne amcro itajê kam me amã amji kĩn nare cakrô, cu
JOWÃW JÕ KÀHHÔC 17
ha hipêr me ajpẽnpupu. Jirô pê mã quê ha me amã amji kĩan to amjikĩn
ata, quê ha nee jũm me apêcaxàr, ne me apê to hamre nare.
Cu ha Jeju japrỳa na me Pahpãm mã me pahcakôc
ikwỳ te hajỹr romã mã, ca ha ijaprỳa na, ampo cunea na ate Inxũ na me
gàhwỳr xà atajê, quê ha ihtỳj me amã cugõ. 24 Ca ajte nee cormã me ate
ijaprỳa na ampo na mePahpãm wỳr nare. Na ca ha ita caxuw atỳj ijaprỳa
na ampona me Inxũ wỳ, quê ha ihtỳj me amã cugõ, ca ha me acwa, ne me
to mam me amã amji kĩnti ata ràn, quê ha me girô pê ihpỳm tu ne.
25 — He wa nee cormã hirãa pê me amã ijũjarẽn xà itajê jarẽn to ipa nare, ne
incwỳrpê me amã harẽn to ipa. Ne wa ha jũ caxuw quêt hirãa pê meamã Inxũ
te amji kam hapac xà jarẽ, ne me amã to ajpẽ. 26 Ne ca ha jũ caxuw me apê me
ikwỳ te hajỹr romã mã ijaprỳa na ampo na me Pahpãm wỳ, wa ha nee hipêr
ahna cumã me acajrẽn to prãm nare. 27 Ampo na? He ihtỳj ita caxuw cumã me
akĩn, cwỳrjapê quê ha taa me akampa, ne me amã ampo atajê gõ. Ampo na ri
cumã me akĩn? He ca ihpĩan icator xà na amji mã me ito me ahimpej, ne me
amã ikĩnti incwỳrjapê ri ihtỳj cumã me akĩn. 28 Ne wa Inxũ pĩn ajpên pjê ita
wỳr icator, na wa haita caxuw pjê ita re, ne ma hacpỹ mã hỹrmãtẽ — hajỹr.
Pê Jeju ihkôt me ipa catêjê mã cute me cumã hikran na harẽ
Wa ite me cumã:
— Hamre, ca ita caxuw hirãa pêgũjarẽn xà itajê kôt harẽn to mõ. Ne nee
incwỳrpê me imã ihkôt harẽn to amõr nare. 30 Na wa ita caxuw, ite me ate
ampo cunea jahkre pej na megahkre pej, ne amã cute ampo na me acukij xà
xwỳjrea na, ramã amã me hahkre pej, me hàhcukjêr xà atajê na. Cwỳrjapê wa
ita caxuw itỳj Pahpãm pĩn acator na amjimã me ato ihimpej — hajỹr.
31 Mã me imã:
— Xà ita kam cormã, ajkĩ ate amji mã ito me ahimpej? 32 Co he, nãmri
ramã ihhêj ne ipê me apicràn xàa kam hàhhuc to mõ. Ca ha atỳj me irer
pa, ne ma ame gũrkwa wỳr mepra, wa ha ahte ahtwỳ cakrô, wa ha nee
ahte ijàhhuc nare. Ampo na? Quê ha ihtỳj Inxũ icahê na apu mõ. 33 Ne
ame akrihkrit cupate, wa mam ite me amã ijũjarẽnxà itajê to ijũjarẽn.
Mãr ca ikam me amji hônco, ne meacaxwãm pê me acarĩcti ne. Ne pjê ita
kam, me cupêPahpãm na mehkwỳ nare atajê kam, ca ha ame amji pupun
me cumã amji to ihtỳaj ne. Ampo na? He wa ramã me hõ pahhi mea mã
ite me tohjê, ne me hirô pê ixãm — hajỹr.
Pê Jeju Hũm Cati mã amji cajrẽn
Jeju te me imã hũjarẽn to hajỹr jirô pê mã rikàj mã, côjkwa wỳr
irĩt, ne cute Hũm mã:
JOWÃW JÕ KÀHHÔC 17
— Ỹhỹ Inxũ, hamre ramã ityc xàa kam hàhhuc. Inxũ, ipê akra catia
to icati na, cute me ijahkre pej xà na meto, quê mehcunea me ijahkre
pej, mãr wa hanea ne acatia to acati na, cute me gahkre pej xà na me
to, quê mehcunea gahkre pej. Cwỳrjapê ca ha hacpỹamã ityc jirô pê ito
itĩr ne amji wỳr ijaprô. 2 Ne pê ca imã garkwa hyr to hane he: “Pjê wỳr
ateacator, ne ate amji to me hõ Pahhiti na, ne mehcunea toahimpej xà
caxuw, ramã ite amã acarôt jõr. Ne wa haamã me hàhtôa ne cugõ, ate
me to gõ tekjê xà na, quê ha ato amji mã mehhimpej, mãr quêpahcahê
na amji to me ipijapar rohnỳtti mã” hane. 3 He apyxit peaj ne quêt apê
Pahpãm, ne nee aràn xà na jũm pê Pahpãm nare. Ne ipê por ate Jeju
Crixtô kujahêc ata. Ne me pahkwỳ te me pajahkre pej, cwỳrjapê quê ha
me pahcahê na amji to me ipijapar rohnỳtti mã. 4 Ite ramã acatia to acati
na pjê ita kam, cute megahkre pej xà na me ton. Ne ate imã ijàpên xà
jõrata, ramã ite hipêj xàa kam. 5 Ne pê wa ramã ate pjê ton xwỳjrea na
mam acahê na ipa, pê amã icatia to icati. Na wa ha ita caxuw ma awỳr
amji jaxà, ca ha amji cuna mã hacpỹa mã ito icatia to icati.
Pê Jeju Hũm Cati mã ihkôt me ipa catêjê cajrẽn
— Ỹhỹ, pê ca imã me cupê me akwỳ atajê gõ, ite mecumã ate amji kam
gapac xà to hahkre, mã cute me gahkre pejprãmte. 7 Na ri ihtỳj cute me
garkwa kam hapac. Ne ihtỳjita caxuw arũam iwỳr me cumã ampo cunea
imprar nahahkre pej. 8 Na wa ite, ate me cumã icakôc xà na gũjahkre
xàatajêa to, wa ite me cumã icakôc, mã ihtỳj cute mempar, ne ahna me
amji caxàr. Ne ihtỳj amji mã ate ajpên me hỹrmã ipyxit peaj neikujahêc na
9 — Ne wa itỳj amã mehcajrẽn, ne nee mehkôt amãmehcunea pê me
pahkwỳ nare atajê cajrẽn nare, ne por ateme imã hõr atajê pit, wa amã
mehcajrẽn. Ampo na? Mecupê gõ tekjêa, na wa apu mehcajrẽn. 10 Ne
mehcunea pê itekjê atajê pê atekjê, ne mehcunea pê atekjê atajê pê
itekjêa. Cwỳrjapê ri pahkôt me ipa catêjê atajê kôt, cute ramã icarôt
tỳjti, ne icatia to icati na me ipupun. 11 Ne wa ha ma hacpỹ mã awỳr amji
jaxà, quê ha ahtepjê kam cormã me ahtwỳ ne ame ipa. Inxũ, ampeaj kam
apeaj to apej. Cwỳrjapê ca ha ca atỳj acarôat to me pahkwỳ jamã. Ampo
na? He ampeaj kam acarôt tỳj, na pê ca imã icarôttỳjti ita gõ. Cwỳrjapê
ri ajkam pahpyxit peaj. Mãr quê me pahkwỳ itajê pê me pahpyràac, ne
meajpẽn hônco tu ne, cute pahcuxà ajkam me pyxit peaj prãmte. 12 Pê wa
pjê kam cormã ame cahê na imõr reria mã, itỳj, por ate imã acarôt jõr ata
to ajcome hamãr to me hũtàr to ipa. Mã nee ijũhkra pê mehnõ cator, ne
ipictor nare. Ne por ramã gõ kàhhôc te jũm pyxit peaj ne, ne cupê Juta
Carijot ataipictor na harẽn ata ri, amjia kôt ahnaa cute amji to ipictor.
13 — Ne wa hacpỹ mã ite awỳr amji jaxàr xwỳjrea na, cormã pjê kam
ame cahê na imõrreria mã mecumã garkwa cunea to hahkre to ipa, mãr
JOWÃW JÕ KÀHHÔC 17
quê me hahkre pej, ne me cumã amji kĩnti ne. Pom wa ahnaa mã imã
amjikĩn na amji cajpẽ ita na, quê icuxà me amji cajpẽ. 14 Wa ite ramã me
cumã garkwa to hahkre, ne me cumã hõr. Mã me cupê ipyràac, ne nee me
cupê pjê ita tekjênare, cwỳrjapê ri me cupê pjê tekjê atajê maamehcaca,
ne ame curê. 15 Ne wa ha me cumã ana ahwỳ, ca nee cormã ne pjê itapê
amji wỳr me haprôr nare, ne ma cama me ahna mepahcurê xwỳn jamã,
ne me cupê me hũtà, mãrquê nee ihkôt me amji kam hapac nare. 16 Ne
cute me amji kam hapac xà pê ite amji kam ijapac xàa pyràc, na ri nee me
cupê pjê tekjê atajê teamji kam hapac xà pyràc nare. 17 Ne garkwa cakôc
xà itajê nee ihhêj xi jarẽn nare, ne ihtỳj cute catyt kam me ipa xà caxuw
me hapackre, mãr quê ihtỳj me awpa, ne catyt kam me ipa. Na quê ha me
cunea kôt ame cucrà, quê ha ame cumã pajarkwa pejti ita to hahkre to
me ipa. 19 Ne wa ite ijàpên xà caxuw amã amji jõr ita na quê ha me amã
amji gõ, ne ihtỳj me amã me hàpên to me ipa.
Pê Jeju Hũm Cati mã mehkwỳ cunea cajrẽn
— Ỹhỹ Inxũ, wa ha nee me pahkwỳ crêre itajê caxuw pit mã ana
ijàhwỳr nare. Ne hanea ne cute cormã jũ caxuw mehkôt me ikam hapac
ne ito amji mã mehhimpejatajê mã, wa ha ana ahwỳ. 21 Ne imã cute me
amji kam hapac xà pyxit peaj na mehhôncoti na me to prãm. Pom ahnaa
mã pamã pahte amji kam pajapac xà pyxit peaj he, ita to cute me amji
kam me hapac na ri, imã me to prãm. Ita na quê ha me cupê me pahkwỳ
nare atajê cute amji kam me hapac xà pyxit peaj na me hõmpu, ne ihtỳj
ate ikujahêc na me gahkre pej. 22 Ne pom ate ito icati ita na, wa ite me
to cati, na ricute amji kam me hapac xà pyxit peaj na me amji hônco tu,
ne me pyxit peaj te hajỹar, pom cu ajkam pahhônco, nepahpyxit peaj he.
23 Ne ampo na mã wa ame cumã ana ijàhwỳr to hane? Nee mã ampo na
nare. He mehcunea mã cute amji kam mehapac xà pyxit peaj to prãm to,
wa ame cumã ana ahwỳ, mãr quê mehcunea me hõmpu ne ate ikujahêc
na me gahkre pej. Ne pom amã ikĩnti ita na, quê ha amã mehkĩnti na
cumã me gahkre pej.
24 — Ỹhỹ Inxũ, por ate imã me hõr atajê mepahcahê na amji to me
ipijapar na, imã to prãm. Ne ca ha me kam mare mã ate itoicati, mã cute
me ipupun, ne me ijahkre pej. Na ca ha atỳj ito hane. Ampo na? Pê ca
ramã mam pjê ton xwỳjrea na amã ikĩnti, na ca ha ito hane.
25 — Inxũ, he ca quêt catyt kam akrĩ ita na, ne ita ripjê kam mehcunea
pê gahkre kêatre. Ne pa nare, ihtỳj quêt imã catyt kam akrĩ ita na gahkre
pej. Ne por ate imã me hõr atajê tehajỹar ne ihtỳj ate ikujahêc na me
cumã gahkre pej. 26 He wa ite me cumã garẽn, mã cute me gahkre pej.
Ne wa ha me cumã garẽn to ixãm ita na, mãr quê me cumãajpẽn kĩn to
hanea, pom quê amã ikĩn he. Ne ite amjikam ijapac xà pyxit peaj ata
to pit mã me amji kam hapac to me ipa, mãr wa ajpẽn kam me ipyxit
peaj — hajỹr.
Pê krãhtare te Jeju pro
Ne Jeju te Hũm mã ihcakôc to hajỹr jirô pê mã rima me ipê
ihkôt me ipa catêjê to mõ, Kỳhti jõcaprũm jĩkjê wỳr. Mã curi pĩxô
jõ pjê ata, wa cumã me ixàr.
2 Pê Juta pê Jeju kên mã mẽn catê ataramã pjê ata jahkre pej. Ampo na? Pê
Jeju ramã curi me ito ipa to hàhtôa na pê. 3 Mã ma me iwỳr Juta ata krãhtare
kwỳ to mõ, mã hanea ne mehkôt Pahpãm jũrkwajamãr catêjê kwỳ me mõ. Ne
pê Pĩxô jõ pjê atawỳr me mõ atajê pê, me cumã Pahpãm mã mehcajrẽncatêjê
jõ pahhi kwỳ me, Parixêw catêjê kwỳ me, me ajpẽn pa, na pê me harkwa kôt
me iwỳr me hàprê xà me, ihpôc xà me, cuhy pàr kwỳ me, me to mõ.
4 Pê ramã Jeju ampo te to hajỹr xà atajê cuneajahkre pej. Cwỳrjapê ri
me cuna mã mõ, ne cute mehcukij to:
— Jũm mã ca ame hapê? — hajỹr. 5 Mã me cumã:
— Naxare jõ krĩ pĩn Jeju cator ata wa amehapê — hane. Mã hanea ne
Juta pê Jeju kên mã mẽn catê ata me cahê na xa. Mã Jeju me cumã:
— He pa wa! — hane. 6 Mã Jeju te me cumã amji jarẽn to: “He pa wa”
hajỹr, me ajkaam mã hũpate Juta kôt me ipa catêjê cunea, hacpỹ mã pjê
kam me hõ to ame ipihur.
7 Mã hipêr Jeju te mehcukij to:
— Jũm mã ca ame hapê? — hajỹr. Mã me cumã:
— Naxare jõ krĩ pĩn Jeju cator ata wa ame hapê — hane. Mã me cumã
amji jarẽn to:
8 — Wa ite ramã me amã amji jarẽn, he pa wa. Ne ca ha ate ame pamãn
japên na, ca ha nee ame ikwỳ caxun nare, quêt taa ame pra — hane.
9 Ampo na ri cute ita ton? Nee mã ampo na nare. He pêramã taa me
ahna Hũm mã amji jarẽn to: “Ijõ Inxũ Cati, ate imã me hõr itajê, ite nee
amji pê mehnõ to ipictor xà nare” hane.
Mã Ximãw Petrô te wapo xwahhihti caxàr, ne tohũmre nõ japrỳ te Marco
ita jaxôp, ne awpôcrũm to hapac jakep. Ne pê hũmre ata pê Pahpãm mã
mehcajrẽn catêjê jõ pahhi mã hàpên catê. 11 Mã Jeju te Petrô mã harkwa to:
— Ajõ wapo xwahhihti ita xi, nee ca apu to me cupêipytàr prãm nare. He ite
amji pupun xà kêanre xà ita caxuw ri Inxũ te ajpên iwỳr mehkujahêc. Xà wa
ha ajkĩ nee cumã ixàr nare? Wa ha itỳj cumã axà — hajỹr.
Jeju Anati cuna mã xa
Mã krãhtare me, to ihhimpej catê me, Pahpãm jũrkwa jamãr catêjê jõ
pahhi kwỳ me, cute me Jejupro, ne hũntỳj na mehcajpre. 13 Ne pê Cajpa
JOWÃW JÕ KÀHHÔC 18
pê caku ata kam, me cupê Pahpãm mã cute mehcajrẽn catêjê jõ pahhi.
Ne ma Cajpa ata jũprequêt pê Anati ata jũrkwa wỳr me to mõ. 14 Ne Cajpa
pê pahhi ata pê ramã me hapackre to hane he: “Quê ha jũm xũmre pyxit
peaj ne ty, cu ha nee me pahcunea me pahtyc nare” hane.
Pê Petrô cute nee Jeju pupun nare na, amji jarẽ
Wa ma Ximãw Petrô me, Jeju kôt me mõ. Pê ramãPahpãm mã cute
mehcajrẽn catêjê jõ pahhiti ata ipupun pejtu. Cwỳrjapê wa ma Jeju kôt
ixàr, pahhi jũrkwajarkwa mã carã intête kwỳc ata wỳr. Mã cormã curia,
põ pê Petrô xa. 16 Wa ite harkwa jamãr catê cahãj nõ ata mã icakôc, ikwỳ
nõ Petrô te ikôt hàr xà caxuw. Mã ihtỳj cute hàr na hamãr, mã hàr. 17 Mã
cahãjre te hõmpun ne cumã harkwa to:
— Xà apê, por cute me jũm pro ata kôt apa catêjê nõamã ca? — hajỹr.
— Quê! — hane.
18 Ne ampeaj kam kry, cwỳrjapê ri pahhi mã mehàpên catêjê me,
krãhtare te me cuhôn, ne mehkrã neahna me xa, ne ame amji cro. Mã
hanea ne me cahê na Petrô xa ne amji cro.
Pê Jeju cute Pahpãm mã mehcajrẽn catêjê jõ pahhiti cuna mã xa
Mã Pahpãm mã mehcajrẽn catêjê jõ pahhiti te Jeju cukij ne cumã:
— Jũmjê pê mã akôt me ipa catêjê? Ne ampo to mã caamehcunea mã
20-21 Mã Jeju te cumã amji jarẽn to:
— He wa ijõtpê mehcunea kam mare mã icakôc to ipa. Neramã cute
Pahpãm to me amji kam hapac xà jũrkwa me, cute me cuprõn xà jũrkwa
atajê kam, ite me cumã ampo to hahkre to amji pyràc tu. Ne rỳ jũ caxuw
ite ampo to ipimxur pêa mã apu harẽn to imõr nare, nõ na mã ca ajte apu
icukij xà ita to icukij? Ne cute me ipar catêjê ca mehcukij, wa ite ampo
jarẽn xà atajê na, cute me ipar to kênre nare. Na ca ha mehcukij — hajỹr.
22 Jeju te ihcakôc to hajỹr. Mã cahi na krãhtare xaata te cakwĩn, ne
cumã harkwa to:
— Xà ajkĩ Pahpãm mã mehcajrẽn catêjê jõ pahhimã me pahcakôc xà te
hajỹr? — hajỹr. Mã Jeju cumã:
23 — Wa ihhêaj to ampo jarẽn xà kaj na harẽ, ca ha mẽr imã harẽ, wa
hahkre pej. Nãmri wa ha ite ampeaj kam ijũjarẽn na, ca ha nee icakwĩn
nare. Ne mẽr ampo na mã ate icakwĩn? — hane.
24 Jirô pê mã ri Anati pê amji jahkre kêatre, mã cute Jeju cajprea na
Cajpa, pê cute Pahpãm mã mehcajrẽncatêjê jõ pahhi ata mã ihkujahêc.
Pê hipêr Petrô cute nee Jeju pupun nare na amji jarẽ
Mã curia cormã cuhy na Petrô xa, ne amji cro. Mã cute mehcukij to:
JOWÃW JÕ KÀHHÔC 18
— Xà apê cute me jũm pro ata kôt me apa catêjê nõa mã ca? — hajỹr.
Mã me cumã amji jarẽn to:
— Quê, he nee ipê mehnõ nare — hane.
26 Mã pahhi mã hàpên catêjê nõ pê, por Petrô te jũm japac jakep ata
jũkjê nõata, te Petrô jarẽn to:
— Mãr wa ite Pĩxô jõ pjê kam ihkôt apupunta? — hajỹr. 27 Mã hipêr
— Quê — hane, me ajkaam mã hôxãhxãc kàr.
Pê Jeju Roman catêjê jõ pahhi pê Pirat cuna mã xa
Jirô pê mã ri Roman catêjê nõ pê krĩ jõ pahhijũrkwati ata wỳr Jeju
to me mõ, ramã apẽ intuwti kam. Mã nee ikre ata mã Juta catêjê nõ
hane. Quê ha ramã amji kĩn ata na ahtêp, quê ha nee Juta catêjê me,
mehcahkrit catêjê atajê pê Juta catêjê nareatajê jũrkwa mã amencjêjnare.
Ampo na? Cute amji kĩn ata japy ame amji to kêncupate. Na pê nee ikre
ata mã Juta catêjê nõ hàrnare, cute ihtỳj me Hakren xà jõ atajê kur
prãmte. 29 Mã Pirat pê Roman catêjê nõ pê krĩ jõ pahhi ata cator, põ mã,
cute mehcajpar prãmte. Ne cute mehcajpar ne me cumã:
— Hũmre ita jarẽn kên jũ to mã, ca ha ame imãharẽ? — hajỹr.
30 Mã me cumã harẽn to:
— Quê ihkên nare na mã, wa ha nee mehpro ne awỳr me toimõr
nare — hane. 31 Mã Pirat me cumã:
— Ca ha caa quêt, ate me amji kam me gapac xàa kôt, me ate me amji
ton xàa kôt, mehcukij ne ihkên mã meamẽ — hane. Mã Juta catêjê me
— Pom hũmre ita te ihkên xà ton xà ita ihtỳj ihcuran na awjahkre.
Cakrô wa nee amjia kôt ite mehcuran xà nare, ne apêa ri pahhi,
cwỳrjapê ca ha caa amji kampa, ne ihcuran na me imẽ, wa ha cormã
mehcura — hane.
32 Ne pê ramã Jeju kỳj pê, pĩ na ajêt ne ihtyc to mõr na amji jarẽa na pê,
Juta catêjê cakôc xà ata ramã cute amji jarẽnxà ata na to ipipẽ to mõ.
33 Mã hacpỹa mã Pirat xàr, hũrkwa mã, ne cute Jejumã hàkjêr ne ihcukij
— Xà apê Juta catêjê jõ Pahhi? — hajỹr.
34 Mã Jeju cumã:
— Xà amjia kôt ate icukij xà ita to hajỹr? Nare jũmjête amã ijarẽn xà
kôt mã ca ate icukij ita to hajỹr? — hane.
35 Mã Pirat cumã:
— Côt mã ca atỳj ipê Juta catêjê nõ na apuicãmjĩ? He me akwỳa kwỳ
me, me hõ pahhi catêjê te riimã me gõr. Ne mẽr ampo to mã ate jũ
mãn? — hane. 36 Mã Jeju cumã:
JOWÃW JÕ KÀHHÔC 19
— He ihimpej xà ita pê nee pjê ita tekjê nare, ne quêt côjkwa kam ri
ipa catêjê ihtỳj itête me ajpu, Juta catêjê mã cute me ijõr to hajỹr cupate.
Nenee pjê ita kam ipê pahhi xà nare — hane.
37 Mã Pirat cumã:
— Xà mẽr apê pahhi? — hane. Mã Jeju cumã:
— Pom ca atea ita na ijarẽn ita? Ampeaj kam ri ipêPahhi, ne ite catyt
kam amji kam ijapac xà jarẽn to ipaxà caxuw, wa pjê ita wỳr icator, ne
caxuaw pêwa ipỳm, ne pjê ita wỳr ajpên mõ. Ne por quê ha jũmampeaj
kam ite catyt kam amji kam ijapac xà ata na itoamji mã ihhimpej ata, quê
ha ihtỳj ikôat amji to — hane. 38 Mã Pirat cumã:
— Ne mẽr ampo pê mã “...ampeaj kam...” me “...catyt kam...”
Pê Pirat Parapa mã hikra Jirô pê mã ri hipêr
Juta catêjê wỳr cator, cute mecumã ihcakôc prãmte, ne me cumã:
— Wa nee ite hũmre ita curan xà caxuw kam ampo kên nõ mã icator
nare. 39 Ne me Hakren xà jõ amji kĩn ita cunea kam wahãn ne itỳj me
amã me hacjên catêjê pyxit ne hapôj. Xà wa ha ajkĩ Juta catêjê jõ Pahhi
ita mã hikra? — hajỹr.
40 Mã mehcunea ame caràr to:
— Quê, nee ca cumã hikran nare, Parapa mã, ca hahikra — hane. Ne
por Parapa ata pê ri hàprêa kam mecupê ampo to pôj catê.
Pê krãhtare Jeju cahhy ne ahna xwỳ
Mã Pirat te krãhtare kwỳ mã pryti kà kamwakỳre to Jeju
cahhyr kêanre na harkwa. 2 Mã krãhtare te me to hapactu na me
ajpẽn par, ne me amji mã:
— Hacme, ne ame to pajapactu — hajỹr. Ne cute hômjĩ to me cumã
pahhi krãhkà, ne ihkrã mã me haxàr. Ne cute me hõ pahhi kà intepti ata
mã me haxàr, ne ahna me hãm, mã xa. 3 Mã hỹrmã me pra ne ahna me
ahtêp ne me ahna xwỳ to:
— Hàpà Juta catêjê jõ pahhi, ampeaj kam apej, ne ampeaj kam atỳj! —
hane. Ne ajco mehũhkra krã to mehcahhy.
— Me ikampa! Wa ha ajpên Jeju ita to mõ, ne me acuna mã hãm. Ne
imãa ihhêj ne nee cute ampo kên ton nare, iteihcuran xà caxuw. Ne mẽr
ampo na wa ha ajteihcura? — hane. 5 Mã Jeju cator, ne ihkrã na hômjĩ
te me hõ pahhi krãhkà ata ajêt, mã ihkà intepti kam xa. Mã Pirat te me
cumã harẽn to:
— Nãmhã hũmre ita xa he! Me hõmpu, imãa ramã ihhêj ne cute amji
pupun xà kêanre na amji pupun — hajỹr.
JOWÃW JÕ KÀHHÔC 19
Mã Pahpãm mã mehcajrẽn catêjê jõ pahhi kwỳme, cute me Pahpãm
jũrkwa jamãr catêjê me, cuteme Jeju pupun, ne me caràr kam me to
ihtẽm, ne me caràr to:
— Pĩ kam me axô! Pĩ kam me axô quê ty! — hane. Mã Pirat me cumã:
— Wa nee ite kam ampo kên mã icator nare ita kam, wa neeihcuran
nare. Quê ha me amã ihcuran prãm na, ca ha me caa, ate amji kam me
gapac xàa to me to mõ, ne pĩ kam me axô ne mehcura — hane.
7 Mã Juta catêjê me cumã:
— Me icaca xà jõ kàhhôc kam, cute harẽn to: “Quêha jũm te cupê
Pahpãm kra na amji jarẽn na, quê haihtỳj mehcura” hajỹr. Cwỳrjapê ca
ha atỳj ite mehcuran xà na me imẽ, wa ha mehcura — hane.
8 Mã Pirat te, Jeju te Pahpãm kra na amji jarẽn na, me harẽn par, ne
ampeaj kam cumã hũpa. 9 Mã ma hacpỹ mã hũrkwa mã hàr, ne cute Jeju
— Jũ pĩn mã ca ajte acator? — hajỹr. Mã nee Jeju te cumã jũ mãn nare.
10 Mã Pirat te cumã harkwa to:
— Xà amã imã acakôc prãm nare? He xà amã itỳj iteacuran xà me, amã
hikran xà na, apê ijahkre kêatre? — hajỹr.
11 Mã Jeju cumã:
— Quê ha kỳj rũm côjkwa kam Inxũ pĩn ate ito hajỹr xà ita caxuw amã
acarôt cator nare na mã, ca ha nee ito jũ mãn nare. Ne por jũmjê te amã
ijõr atajê te ri girôa pê ito kêanre — hane.
mã hikran prãm cakrô, mã Jutacatêjê ame cumã caràr to:
— Ca ha ate cumã hikran na, ca ha nee ramã apê pjê cunea jõ pahhiti
pêXexa ata jõ ikwỳ nõ nare! Ne por jũmamã cupê pahhi na amji jarẽ ata
pê ri gõ pahhiti, ne cupê Xexa curê xwỳn! — hane.
13 Mã Pirat te ita kam hapac, ne põ mã Jeju to cator. Por põ pê kẽn te
ihcahty, mã Juta catêjê te me harkwa na me cumã haprỳ to Capata ata
wỳr Jeju to cator, mã xa. Mã Pirat te ihkrĩ xà kam mehkên catêjê cukij
xà ata kam hỹr, cute Jeju kên mã mẽn xà caxuw. 14 Ne pê amcro ata kam,
cute me Hakren xà jõ amji kĩn kam me to ihtẽm xwỳjrea na, ramã pyt
ajmãr me pahkrã jimoac kam hỹr kam pê me to hane. Mã Pirat te Juta
catêjê mã hũjarẽn to:
— Ihnãm hã, me gõ Pahhi xa he! — hajỹr.
15 Mã cute me caràr to:
— Quê ha ty! Pĩ kam me axô, quê ty! — hajỹr ita na. Mã Pirat me cumã:
— Xà me amã pĩ na me gõ Pahhi ita xôr, mã kam ihtyc na to prãm? —
hane. Mã Pahpãm mã mehcajrẽncatêjê jõ pahhi kwỳ te me cumã harkwa to:
— Me imã Roman jõ krĩ kam, pjê cunea jõ pahhiti pê Xexa pê me
ijõ pahhiti ata pyxit peaj. Na ri nee iràn xà na me imã me ijõ pahhi
nõhamreare — hajỹr.
JOWÃW JÕ KÀHHÔC 19
Mã hamre Pirat te pĩ na cute me Jeju xôr xà caxuwme cumã hõr, mã
ma me to mõ. Ne cute me Jeju mã pĩhticatia te amji kam ihcapa ata jõr.
Pê krãhtare pĩ na Jeju xô
Ne ma kẽn nõ ata wỳr me to mõ. Ne Juta catêjê jarkwa na kẽn ata
japrỳ te Corcota, ne ihkôt harẽn xà te “Mehkrãhhi jõ kẽn”. Mã ma cute hõ
pĩhti ata pỳn ne cupjê.
18 Mã curi me to cator, ne cute pĩ na me hir, ne ahna hũhkra me ihpar
kam wakỳre cuhhêc, ne ahna me hãm, mã kỳaj pê kam ajêt. Nehanea ne
cute ihkôt me hũmre to me ipijakrut, ne hajỹar ne ajtea me hõ pĩa kam
ne me to ajêt.
Pê pĩ na ihkàhhôc ajêt ata Jeju jarẽ
Mã Pirat te Jeju na ihkàhhôc jipêj, ne cute ihkrãcwỳrpê pĩ na inxôr
na hũjahkre. Ne pê krĩxàreincrê jarkwa na ihhôc atajê pê Juta catêjê
jarkwa me, Roman catêjê jarkwa me, Crec catêjê jarkwa. Ne ihkàhhôc ata
— Naxare jõ krĩ pĩn hũmre pê Jeju cator, ita pê riJuta catêjê jõ Pahhi —
hane. 20 Pom curi cute pĩ na me Jeju xôr ata, krĩna pire mã, na ri ihtỳj
Juta catêjê jàhtôa ne cute mehkàhhôc ata cahyt. 21 Mã Pahpãm mã
mehcajrẽn catêjê jõ pahhicatêjê te Pirat mã ihkàhhôc ata to mehhimpej
— Pom ate ahna ihhôc to: “Cupê Juta Catêjê Jõ Pahhiti” hajỹr to ita ca
ha antuw, ne “Cutea amji jarẽn to, ‘Ipê JutaCatêjê Jõ Pahhiti’ ” hajỹr na,
ca ha ihhôc — hajỹr. Mã Pirat me cumã:
22 — Pom wa ite ahna ihhôc ita, quê ha hàhhuc rohnỳtti mã — hane.
Pê krãhtare amji mã Jeju kà to ajcrà
Mã krãhtare atajê te pĩ na me Jeju cakrô inxôr, mã ihcakrô ajêt. Jirô
pê mã ri cute me cwat itajê te ahpỹanre na ihkàto me amji tỳj. Ne hanea
ne cute me ihkàte ihpar kõn na iwrỳc tu ata pyr. 24 Ne cute me ajpẽn par
— Cu ha nee ame ihkà impejti pijapỳn xà nare ita cokjêr nare, ne cama
kẽn to ihkôt me amji pê hũhkà. Ne me pahnõ te amji pêto hũhkàr na, cu
ha me pahnõ amji mã ihcunea nacupy — hajỹr. Hõ, pê ramã Pahpãm jõ
kàhhôc ita jarẽan xà na pê hane, pê harẽn to:
“Cute ikà to me amji tỳj, ne ihkôt kẽn to ame amji pêhũhkà” hane.
Ne ampeaj kam pê cute harẽn xà ata. Na rikrãhtare te hahkre pej nare
kam ihtỳj ton.
JOWÃW JÕ KÀHHÔC 19
Pê Jeju Jowãw te inxi to amji pytàr na cumã awjahkre
Mã pĩ na Jeju ajêt ata krac ri cuna mã wa Jeju menxi me, ihtõj xa, mã
hanea ne me cahi na Marij Matarkwỳj me, Marij nõ pê Cropa me hĩxi ata,
hanea ne xa. 26 Mã Jeju te ipupun, ne icahê na inxi pupun, ne cumã:
— Jowãw, por ana acahê na xa ata — hane. Cwỳrjapê wa ite ahna amji
caxàr, mã ijũrkwa kam hõtpê icahê na ihkrĩ.
Jirô pê mã ri Jeju te ramã pjê kam hàpên xàcunea jipêj na amji jahkre
pej, na ri cute harkwa to:
— Ampeaj kam imã kôr — hajỹr. Ne pê ramã Pahpãm jõ kàhhôc
harkwa jarẽan xà na ri cute ihcakôc xà ita to hajỹr.
29 Mã curia ampo cacô xwa xỳre na kyre pê hĩ ahwỳ ata xa, mã cute
ampo pĩhhê nõ na, me ampo rerecti ita xôr, ne me to inco, ne Jeju jarkwa
mã me haxàr. 30 Mã cute to ihkõm ne harkwa to:
— Hamre, ramã ite ijàpên xà cunea jipêj, mãhamre! — hajỹr. Ne pea
imput pec to mõ ne ihtyc.
Pê krãhtare Jeju jĩpê kam caxwỳ
Mã Juta catêjê te Pirat na me hàhwỳr, quê mehũmre incrê ne pĩ na me
harij atajê te kẽhkẽ, mãrquê cyt ne amehtyc pa, quê pĩ pê me to irôrôc pa.
Ampo na? Ramã mehkôt xà jõ amcroa kam hàhhuc to mõ, na ri ma apu pĩ
kam me jũmjê tyc ne ame harij na ame to ihcaca. Ampo na? Por ajpên iràrà
mõ ata na ri ramã cute me amji kĩn catia kamme to ihtẽm xà. Na ri Pirat te
mehte kẽhkẽn na hõkrãhtare mã harkwa kujahêc. 32 Mã krãhtare te, por pĩ
kam ame harij atajê tekẽhkẽn. Ne mam cute, por cute me ipijakrut to me Jeju
jũjê atajê nõ te kwĩn, ne ihkôt cute me ita te kwĩn. 33 Jirô pê mã ri ma Jeju wỳr
me mõ, ne ahna me hàhtêp ne cute me hõmpun, mã ramã ihtyc tu ne ajêt.
Cwỳrjapê ri nee cute mehte kwĩn nare. 34 Mã krãhtare nõ te hõ kruwxwa to
Jeju jĩpê kamcaxwỳr, ne cumã caxàr, mã ihkôt mare mã caprô me côajxwỳ.
35 He wa ite ito ita to hõmpun, na wa iteihkàhhôc ita kam me amã harẽn,
mãr ca hanea ne me kampa, ne catyt kam Jeju to amji mã me ahimpej. He wa
nee ame amã ihêj xi jarẽn nare. 36 Pê Pahpãm jõ kàhhôc Jeju jarẽn to:
— Quê ha nee ahi nõ impàt nare — hane. 37 Ne pê hanea ne kam harẽn to:
— Quê ha me, por kruwxwa to cute me jũm caxwỳr ata pupu — hane,
ata na ri cute hajỹr.
Ne pê Joje pê Krĩhkàhti jõ krĩ catêjê nõ ata mã, Juta catêjê jõ pahhi
kwỳ cupa, na pê aracricupê Jeju kôt ipa catê. Mã cator ne cuteJeju jĩ na
JOWÃW JÕ KÀHHÔC 20
Pirat wỳr. Mã Pirat te cumã hahkre. Mã ma Joje tẽ. Mã ma ihkôt, por pê
caxwa ri Nicotem mõ ne Jeju pupu ata tẽ, ne cutepĩ pê me Jeju jĩ caxàr.
39 Ne Nicotem ata ampo pĩ pàrkà cuxwati atame, ampo pĩhhô pê ràm
cuxwa pyràcti ata pỳ, ne to kwỳ ata pê hũtĩ trĩnta quir. 40 Ne me hũmre
pijakrut atajê te me Jeju jĩ na hàhwỳr, ne ma me to kwỳ, ne cute ampo kà
ata me, ihnõ cuxwa pê ràm cuxwa pyràcti ata to me Jeju cunea cukên,
ne cupẽhkà jakati impejti to mehcupu. Hõhõ, pê Juta catêjêcute me amji
jarêt xà caxuw ajco me amji to hane.
41 Ne por pê curi pĩ na me Jeju xô ata cahê na, pĩxô jõ pjê kam, cute
me amji jarêt xà caxuw kẽn kre tuwti nõ ata, mã rỳ nee jũm te kam amji
jarêt nare. 42 Ne pê Juta catêjê mã amcro te amji mã incjêjxà pê, ajco
pytre kam ajpẽn mã acjêj. Ne caxwa pê, pê ajco ramã amcro intuw amji
mã acjêj. Ne ma apu amji kĩn kam mehkôt xà kam mehtyc to me hàpên
tête me ajpẽnmã. Na pê me hũjarêan kam pĩxô jõ pjê kam kẽn krenõ ata
kam, me Jeju jĩ xi.
Pê hacpỹa mã Jeju tĩr
Mã mehkôt xà jõ amcro jirô pê, tômĩc na, iràràtia na
cormãahkũmti kam, ma Marij Matarkwỳj kre wỳr tẽ. Ne cute,
por kẽn to cute me Jeju kre jarkwa jihê ata pupun, mã ajte hihê mẽn na
xa. 2 Mã cute hõmpun ne ma Petrô me, iwỳr ipicahur. Neme iwỳr cator ne
cute me imã hũjarẽn to:
— Cute kre pĩn me pajõ Pahhi jĩ caxàr ne jũ ri mehir! — hane.
3-4 Wa ma Petrô me ajwar kẽn kre wỳr me ipicahur, waite irer ne mam
kre wỳr icator. 5 Ne kẽn kre jarkwa mã inõr, ne tee apu Jeju jĩ japê, ne
nee ite hõmpunnare. Ne ite cupẽhkà pit pupun, ne nee hỹrmã ixàr nare.
6 Mã hapu na ikôt Petrô tẽ ne cator, ne ma kre mã hàr. Necute cupẽhkà
curiahakàn pê ajtea ihkrã pejti ne nõ. 8 Wa hanea ne ihkôt ixàr ne ite
cupẽhkà pit pupun, neite hacpỹa mã Jeju tĩrna amji mã to hajỹr pyrentu.
9 Ne nee ajte cormã me Pahpãm jõ kàhhôc kamcute harẽn xà to: “Quê ha
ihtỳj hacpỹa mã Jeju ihtĩr” hajỹr ata na ihkôt me hakop to impej nare.
10 Ne ma hacpỹ mã ikre wỳr ite me amji jaxàr.
Pê Jeju Marij Matarkwỳj mã amji to ajpẽ
Mã Marij Matarkwỳj curia xa ne põ pê apu amrã. Mã aracri ramã
côjkwa pĩn Pahpãm mã memprar catêjêpijakrut ne Jeju nõr xà kam me
jỹ. Mã Marij Matarkwỳj te Jeju japên prãmte kre mã nõr, ne cute Pahpãm
mã memprar catêjê pupun. Mã ihkrã nõr xà kam ita jỹ, mã ita ihpar nõr
xàkam jỹ, mehkà jakati kam, cute me hũjê ne me to jỹ. 13 Ne cute me
Marij cukij to:
— Ampo na mã ca apu amrã? — hajỹr. Mã me cumã:
JOWÃW JÕ KÀHHÔC 20
— Jũ kam cute me ijõ Pahhi jĩ caxàr ne me to tẽ, nejũ ri mõrmõ cute
me hir, ipê hir xà na hahkrekêatre! — hane.
14 Ne cute me cumã ita jarẽn jirô pê mã ri ipipkjêrne cute Jeju pupun,
mã xa, mã nee cute cupê Jeju nahahkre pej nare. 15 Mã cute ihcukij to:
— Ampo na mã ca apu amrã? Ne jũm mã ca apuhapê? — hajỹr. Mã
ihtỳj apu to pĩxô jõ pjê jamãr catêjê nõ, ne cumã:
— Ca ha ate mãn caxàr ne jũ ri hir na, ca ha imã harẽ, wa ha capa ne
hacpỹa mã kẽn kre wỳr to mõ — hane.
16 Mã Jeju cumã:
— Marij — hane. Mã hỹrmã ipipkjêr, ne cute Jutacatêjê jarkwa na cumã:
— Rapõn! — hane, ne Rapõn ita jũjarẽn xà te “Ikrã tũmti!”
17 Mã Jeju cumã:
— Nee ca icupên nare, nãmri wa cormã nee Inxũ wỳrijàpir nare. Ne
cama atẽm pyrentu ne me ikjêjê mãijarẽn to: “Wa ha ma Inxũ pê me
Apãm, pê ijõ Pahhiti pê me gõ Pahhiti wỳr tẽ” — hane.
— Wa ite me pajõ Pahhi pupun — hajỹr. Ne cute me imãJeju te cumã
harkwa hyr xà atajê jarẽn par.
Pê Jeju ihkôt me ipa catêjê mã amji to ajpẽ
Mã amcro ata na, me ipê Jeju kôt me ipa catêjê te ramã caxwa ryre
kam me cuprõn, ne ite amji na me to harkwa jihê, Juta catêjê kwỳ cupate.
Mã ihprõt pê, krãa, me iwỳr Jeju cator ne meicote na xa, ne me imã:
— Hàpà, mãr me apeaj? Nee ca icupate ame akrihkrit nare — hane.
20 Jirô pê mã ri cute me imã hũhkra me hĩpê caxwỳrxwakre jahkre, wa
ite me hõmpun, ne ampeaj kam hũrên me ijakry. 21 Mã hipêr Jeju me imã:
— Inxũ mã, me amã ampo cupa nare na me ato prãm. Ampo na? Pom
ahnaa mã Inxũ te ajpên ikujahêc ita na, wa ha me ato, ne pjê cunea kôt
ame acrà ne ame akujate — hane.
22 Jirô pê mã ri cute me icunea jakôr, ne me imã harkwa to:
— Imã me ate me Inxũ Carõ Pejti incwỳr na me atoprãm. 23 Na ca ha
me cumã acakôc ne ijaprỳa na me cumãacakôc. Ne ita caxuw, ca ha ate
jũm te Inxũ Cati to kên ata mã: “Ca ate Pahpãm to kên ata, cute to tojnõ
ne hicu” hajỹr na, quê ha InxũCati acuxà ihtỳj cute to kên ata to tojnõ ne
hicu. Nãmri ca ha ate jũm mã: “Pahpãm te nee ate to kên xà ata to tojnõ
ne hicu nare” hajỹr na, quê ha Inxũ Cati acuxà, garkwa kôt nee to tojnõ
ne hicunare — hajỹr, ne curia hamre, ne ma tẽ.
Pê Jeju Tome mã amji to ajpẽ
Ne me iwỳr Jeju cator xà ata kam, ne pê nee me ijõ ikwỳ nõ japrỳ te
Tome pê, por ajkrut ne ihpỳm ata, ame icahê na mõr nare, ne jũ ri apu
mõ. 25 Na wa ite me cumã ijũjarẽn to:
JOWÃW JÕ KÀHHÔC 21
— Wa ite me pajõ Pahhi pupun! — hajỹr. Mã me imã:
— Wa ha nee ate me imã gũjarẽn xà ita kam ijapac ne amji mã to
hajỹr nare. Ne xahũhkra caxwỳr xwakre pupu, ne kam ijũhkrahhi xi,
ne hĩpê caxwỳr xà kôt ijũ jaxà ne ihcupê, ne cormã ita na amji mã to
curia hanea ne me icahê na Tome apu mõ. Wa ite me to harkwa cunea
jihê partu cakrô, mã krãa, Jeju me ijipôc ri catorne xa, ne me imã:
— Hàpà, mãr me apeaj? Nee ca icupate ame akrihkritnare — hane.
27 Ne Tome mã:
— Tome, mẽr ijũhkra pupu ne caxwỳr xà xwakre mãgũhkrahhi jaxà ne
to ihcupê. Ne ijĩpê caxwỳr xà xwakre mã gũ jaxà ne ihcupê ne ijahkre
pej. Nãmhã ne gàprãr xi ita mã hikra, neito ca amji mã ahimpej! — hane.
28 Mã Tome cumã:
— Apê ijõ Pahhiti pê Pahpãm — hane.
29 Mã Jeju cumã:
— Ca ate ato jĩa to ipupun, cwỳrjapê mã ca cormã ate ito amji mã
ahimpej. Por jũmjê me ipupun nare kamihtỳj ito amji mã mehhimpej
atajê ri ampeaj kam mehakry! — hane, jirô pê mã ri hamre ne ma tẽ.
Pê ihkàhhôc ita Jeju to pahte amji mã me pahhimpej na me pamã awjahkre
Ỹhỹ, he me ikam mare mã Jeju te Hũm carôt kôt hàpên xà pihhocatia
jàhtôa ne ton atajê, wa nee ite me amã ihkàhhôc ita kam nõr nare. 31 Ne
pom ca ame cahyt itajê, wa ite ihkàhhôc ita kamme amã nõr partu, mãr
ca ate me Jeju Crixtô pê Pahpãm kra, mã cute me pahpytàr catê na me
pamã to hũjahkre ata to, ate amji mã meahimpej prãmte, wa ite ahna me
amã ihhôc. Ampo na? He ca ha ate Jeju to amji mã me ahimpej na, caha
atỳj cukwa kam Pahpãm cahê na amji to me apijapar rohnỳtti mã.
Pê Jeju Hĩpôjajo intohkà na ihkôt me ipa catêjê mã amji to ajpẽ
Jirô pê mã ri Jeju te me ipê ihkôt me ipa catêjêmã hipêr amji to
ipipẽ, Hĩpôjajo jõ pjê pê Tiperij jõ krĩ ata cahê na. Hõ, pê hane.
2 Ite me xet itajê wa ame ipa he: Wa itõ pê Tijac me ipê Xeptew kra
me, XimãwPetrô me, Tome pê ajkrut ne ihpỳm ata me, Têtêc jõ krĩ pĩn
Natanew cator ata me, me ikwỳa kwỳ pijakrut atajê me. 3 Mã Ximãw
Petrô te me imã:
— Wa ha ma mõ ne tep pro xà to ihnõ pro — hajỹr. Wa mecumã:
me mõ, ne pàr kre mã me ixàr. Ne caxwa ri ihpro xà to ite me hapêan to
apẽ, ne nee ite me to ihnõ pro nare.
4 Mã ramã apẽ to mõ, mã ramã xãmte aracri Jeju cô tohkà na xa. Wa
nee ite me cupê Jeju na hahkre pej nare. 5 Mã me imã caràr to:
JOWÃW JÕ KÀHHÔC 21
— Hàpà me hũmre itajê? Ampo ca ate me toihpro? — hane. Wa me
— Hamreare, wa tee ite me to hapêan to apẽ, ne nee iteme to ihnõ pro
6 Mã Jeju me imã:
— Mẽr cô kam awpôc rũm, pàr kre jĩkjê rũm me gõ teppro xà ita to me
awcapê, ca ha atỳj me to ihkwỳpro — hane. Wa ite cô kam me ijõ kryhti
to me ijũcapêr, ne ite me toihkjên, ne nee hacpỹ ne pàr kre wỳr me to
ijàpirnare. Ampo na? Ampeaj kam, tep itajê cati ne hàhtô, na ri hũtĩ.
7 Wa ite Petrô mã ijarkwa to:
— He me pajõ Pahhiti pê Jejua ri xa! — hajỹr. Mã Ximãw Petrô ihcakrô
apu kwỳ ne cute Jeju jarẽnpar, ne hitô kàhti ata mã amji jaxàr, ne ma
mrõr neihpa na kwỳ ne ma Jeju wỳr cô tohkà na cator. 8 Wa ma hapu
na me ikwỳ me pàr kre to ajpên me tep na, ihpro xà kjên to me mõ, por
hỹrmã hũwry na me pajara capô te xĩncwẽnta ata wỳr, ne hỹrmã me to
icator. 9 Ne põ mã pàr kre pê me ijapôj pê, ite me cuhy prà kam tep kwỳ
krĩna me hõmpun. Ne hanea ne ite me pãw pupun, mã hikwa.
10 Mã Jeju me imã:
— Ajpên me imã, pom curmã ate me to tep pro itajê kwỳ to tẽ — hane.
11 Mã ma Ximãw Petrô pàr kre mã hàr, ne cute hõ natep na ihpro xà
mã hê, ne ajêt ata mã hê pôn, ne mapjê wỳr to hàpir. Mã kam tep cati pit
jàhtô na cute xẽj ne ihkôt xĩncwẽnta ne ihkôt incrê ne tohipu tu, ne nee
ajte cute kryhti ata jipôn nare. 12 Mã Jeju me imã:
— Ajpên me mõ ne me apà — hane. Wa ramã ite cupê meijõ Pahhiti
na me hahkre pej. Ne hũpate, nee me inõ tecupê jũm ata na ihcukij nare.
13 Mã Jeju te me imã pãw me tep ata kryj, ne ahpỹanre na me imã hõr
Pê Jeju Petrô mã ihkĩn na ihcukij
Wa me ijàpàn jirô pê mã ri Jeju te amji na XimãwPetrô cukij to incrê
— Ỹhỹ Ximãw Petrô pê Jowãw kra ita, xà ajkĩme akwỳ jirôa pê amã
ikĩn? — hajỹr. Mã Ximãwcumã:
— Ỹhỹ ijõ Pahhi, imã akĩn na ramã ateaijahkre pej — hane. Mã Jeju
— Ỹhỹ, ca ha me cupê ijahkre kêatre, mã nee cute meipupun nare atajê
mã ijarẽ, ne me cumã ijarkwa gõ. Ampona? He me cupê carà cahàcre
hôhti kra pê hamãr catê nare ata pyràac, ne amjia kôt ikaj na ame
16 Ne cute ihcukij to ipijakrut ita kam ri hipêr cumã:
JOWÃW JÕ KÀHHÔC 21
— Ximãw xà ajkĩ ampeaj kam amã ikĩn? — hajỹr. MãPetrô cumã:
— Ỹhỹ ijõ Pahhi, imã akĩn na ramã atea ijahkre pej — hane. Mã Jeju
— Ca ha me ikwỳ pê carà cahàcre pyràc pê hamãr catê nareatajê to
amji pytà ne me hamã — hane.
17 Ne hipêr Jeju te ihcukij to:
— Ximãw, xà ajkĩ ampeaj kam amã ikĩn? — hajỹr. Mã Petrô mã amji
kĩn nare, mã apu ihpec. Ampona? Nee mã ampo na nare, Jeju te cumã
ihkĩn na ihcukij toincrê, na ri cumã amji kĩn nare, mã cumã:
— Ijõ Pahhi, amã ampo cunea jahkre pej, na ri atỳj amã ite akĩn na
ijahkre pej! — hane. Mã Jeju cumã:
— Ca ha me ikwỳ pê carà cahàcre pyràc pê hamãr catê nareatajê to
amji pytà ne me hamã.
Jeju Petrô mã, por ampo te to jũ mãn xà ata jarẽ
— Ỹhỹ, wa ha amã awjarẽ, pê ca atuwre na, ajco akà to amji cũmpej,
ne ma jũ ri amã amõr xà na ihprãmti ata wỳr ajco pra. Ne ampeaj kam
wa ha ita caxuw amã awjarẽ. Ca ha awej, quê ha jũmjê gara cajpre, ne jũ
ri amã amõr prãmnare, ne hỹrmã gitõtti ata wỳr me ato mõ — hane.
19 Pê Jeju hũjarẽn xà ata to ramã Petrô mã, jũcaxuw cute mehcuran
xà ata to hahkre. Ne quê ha Jeju cwỳrjapê Petrô tyc xà ata kôt, quê ha
— Ita caxuw ca ha ito pit mã amji mã ahimpej, ne ikôat apa! — hajỹr.
Pê Jeju nee ampo te Jowãw to jũ mãn xà na harẽn nare
Mã hacpỹ mã Petrô pipkjêr ne amji jõ kôt cuteipupun. Ne pê ramã
Petrô mã Jeju mã ikĩnti na ijahkre pej. Ampo na? He pê wa me Hakren
xà jõ amji kĩn na me ijàpànxà na cahê na jỹ ne ihcukij to: “Jũm mã quê
ha ajteakên mã amẽ?” hane cwỳrjapê. 21 Mã Petrô te ipupun, ne ina Jeju
— Pahhi, ne mẽr hũmre ita, jũ mã quê ha ajte? — hajỹr.
22 Mã Jeju cumã:
— Quê imã ihtĩr ita na ipa, wa ahnaa hacpỹ ne ite amjijaxàr na to prãm
na mã, quê ihtỳj ipa, ca ha neeahna ihho nare. Ne ca, ca ha ito pit mã
amji mã ahimpej to apa — hane.
23 Mã Jeju kôt me ipa catêjê te amji mãme ijarẽn cràn, Jeju te xwahna
ityc xà nare na ijarẽn ata na. Ne nee cute harẽn to hajỹr nare. Ne nee ito
— Quê ha nee Jowãw ihtyc nare — hajỹr nare. Ne cama cute ijarẽn to
— Quê imã ihtĩr ita na ipa, wa ahnaa hacpỹ ne ite amjijaxàr na to prãm
na mã, quê ihtỳj ihtĩr ita na ipa, ca ha nee ahna ihho nare — hajỹr.
JOWÃW JÕ KÀHHÔC 21
Pê Jeju jàpên xà atajê, ampeaj kam hàhtô
He ipê Jowãw, pê wa ito ita jĩa to ampo itajêpupu, ne impar xàa na
wa ite ahna pit mã me amã ihhôc par. Ne ramã ate me ipupun pejtu, ihêj
xi nare na, na ri ampeaj kam cute hajỹr. 25 Ne cormã Jeju te ampo jàhtôa
ne ton atajê, wa neeite ihkàhhôc ita kam ahna ihhôc nare. Quê jũm
ahnaihhôc na mã, quê ha nee pjê cunea kam ihkàhhôc itajênõ hàhtô na
cahuc nare. Hamre.
Jeju Jarkwa Na
MEMPRAR CATÊJÊ
Ỹhỹ, pê Ruc jũm japrỳ pê Tejopir ita wỳr ihkàhhôc ita kujate. Ne cupê
Pawrô pê Jejujarkwa na memprar catêjê nõ ata kôt me ipa catê. Ne jũ
kam ipa to hàhtôti atajê kam, ihtỳj ajco ihkôt ipa. Ne hõ kàhhôc ita kam,
Pahpãm Carõ Pejti wrỳc, ne cute me cumã amji jõr, ne ma me to ipicamẽn to
mõr na harẽn. Ne haneane Petrô me Pawrô te pjê cunea kam Juta catêjê me,
mehcahkrit pê Juta catêjê nare mã, Jeju pê me pahpytàr catê na to hũjarẽn
na harẽn. Ne hõ kàhhôc japrỳ pê Jeju Jarkwa Na Memprar Catêjê Jàpên
Xà Jõ Kàhhôc (Me Hàpên Xà).
Pê Ruc me cumã amji jarẽ
Ỹhỹ, Tejopir, ipê Ruc, ne pa wa ha amã ihhôc. Ne wa ramã ite mam
amã ijõ kàhhôc ita kujahêc. Pom pê Jeju ampo to, ne me cumã to
hahkre itajê na wa ite ihhôc, ne amã ihkujahêc. 2 Ne pê mam Jeju cato pjê
ita kam, ne ajco hàpênxà ton to ipa, pê ma Pahpãm côjkwa wỳr to api,
nawa ite amã ahna ihhôc, ne amã ihkujahêc. Ne hàpir xàxwỳjrea na cute
ihkôt me ipa catêjê mãn, PahpãmCarõ Pejti jarkwa kôt, mãr quê harkwa
na cumã memprar catêjêna me ipa. 3 Ne pê Jeju ihtyc jirô pê hacpỹa mã
ihtĩr, ne ihtĩar na cute mehcunea mã amji to ipipẽ to amcro to cwarẽnta.
Mã ihkôt me ipa catêjê te me hõmpun, ne Pahpãm himpej xà ata to me
cumã ihcakôc. 4 Ne amcro ata na, hacpỹa mã Jeju tĩr jirô pê mã, ihkôt me
ipa catêjê me, mehkrĩ ne ame apà. Mã cute me cumãn to:
— Ita ri, Krĩpinkrên kam me ahtwỳ, ne ita ri Inxũ Cati te me amã ampo
to hũjahkre, wa ite me amãharẽn atajê jikaj, mãr quê me amã cugõ, quê
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 1
ame ato ihtỳj. 5 Ne hõtpê Jowãw te cô kam me acumrãr, ne quê ha me
ana ahtũm nare, quê ha Pahpãm amji Carõ Pejti carôt kam me acumrã.
Ne me amã carôt gõ, ca ha Carõ Pejti carôt kam me atỳjti ne — hajỹr.
6 Mã ihkôt me ipa catêjê te cormã ahna mecuprõn tu ne mehcukij, ne
— Xà ita kam, quê ha Pahpãm pjê ita kam, Juta catêjê to ihhimpej kam
7 Mã Jeju me cumã:
— Nee ate me hahkre pej xà nare. Ne Inxũ Cati mã ricutea amji mã
amcro hyr xà ata jahkre pej. 8 Ne quê ha Pahpãm me amã Carõ Pejti carôt
gõ, caha me acwa ne me to apa, quê ha taa me ato ihhimpej, ne me ato
Krĩpinkrên me, Juta jõ pjê me, Krĩrĩtpej jõ pjê me, pjê cuneakam amũ pjê
jũwry catia kam me ijarẽn to meapa — hane.
9 Ne pê Jeju ita jarẽn jirô pê mã me kam mare mã macôjkwa wỳr
hàpir to mõ. Mã hamre, ahcakrã te cutor, mã nee hipêr cute me hõmpun
nare. 10 Ne cama me xa ne Jejujàpir xà na, côjkwa wỳr, kàj mã me ahna
ahcakrã pupu. Mã ihprõt pê me hũmre pijakrut ne mehkà jakati kam me
xa, me cahê na, ne cute me cumã harkwa to:
11 — Hĩpôjajo jõ pjê catêjê, ampo na mã ca me acuhhê necôjkwa wỳr
ame rĩt? Por Jeju ame acahê na mõ ata, macôjkwa wỳr tẽ, ne quê ha ihtỳj
jũ caxuw amji jaxà, nehàpir xà ita na, quê ha amji jaxà ne wrỳ — hajỹr.
Cute me Matij capi xà
Mã ma Jeju jarkwa na memprar catêjê te Pĩxô jõ kẽn pĩn hacpỹa mã
hũ napire mã, Krĩpinkrên xa ata wỳr, me amji jaxàr. 13-19 Ne krĩ kam me
cator, ne ma kỳj pê me hàhhuc xà ata wỳr memõ, ne cute me cuprõn ne
kam me hàhhuc. Curi Petrô me, Jowãw me, Tijac me, Antre me, Pirip
me, Tome me, Partômew me, Matew me, Tijac pê Arpew kra me, Ximãw
mã hõ pjê kĩnti ita me, Juta pê Tijac kra me, Jeju menxi me, mehkjêjê
me, pyjê kwỳ me cuteme cuprõn. Ne curia mehkrĩ, ne hõtpê Pahpãm
mãmehcakôc. Ne pê Juta Carijot xwỳ, Jeju pro jahpan xà na ihpore py
ata to pjê japrô. Ne pjê ita kampê ihpỳm, ne apu amji kẽhkẽ, ne ihcahti
na hĩn apu hapôj, ne ty. Pê Krĩpinkrên kam, mehkrĩ atajê cunea me ita
pa, ne me hahkre pej. Cwỳrjapê pê me pjê itamã haprỳ to, Purcaprô jõ
pjê. Ne me ahna amcro jàhtô nare, mã Jeju na mehkwỳ jàhtô na cute me
xẽj ne ihkôt cute winti ne me cuprõn. Mã Petrô xãm ne cute me cumã
— Me ikjêjê, wa ha me amã Juta xwỳ atajarẽ. Juta ata pê amji kôt
jũmjê to mõ, cute meJeju pro, ne mehcuran prãmte. Ne pê cupê me
pahkwỳnõ, ne ihtỳj ajco me pahcape na mepajàpên xà ita to apê.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 2
— Pê Tawi xwỳ rỳ pêa mã Pahpãm Carõ Pejti jarkwa kôt Juta na
to prãm. Pê cute to prãm xà ata na ihkên mã axà, ne ty. Pê Tawi xwỳ Juta
na ihhôc to hane he:
“Quê ha hũrkwa jicu, quê ha nee jũm kam ihkrĩ nare” hane.
Ne ihhô nõ kam hanea ne ahna ihhôc tohane he:
“Quê ha ihtỳj jũm haxà kam axà, nehàpên xà ita to apê” hane.
Cwỳrjapê cu ha me jũm xũmre capi, quê jũm axà, ne haxà kam
hacpỹa mã Jeju tĩr na harẽn to ipa. Pê cu me pahnõ cumã kaat
kamJowãw te cô kam mehcumrãr na hõmpu, mã ahnaa ihtyc, ne hacpỹa
mã hàpir na me pahnõ te hõmpun ata, cu ha me capi, quêJeju mã imprar
catê na axà — hane.
23 Mã cute me hũmre pijakrut mã me cator, itajaprỳ te Joje Parxap, ne
haprỳ krut te Catytkam, ne hanea ne ihnõ ita japrỳ te Matij. 24-25 Mã cute
me ahna Pahpãm mã mehcakôc, ne me cumã:
— Me ijõ Inxũ Cati, ca ha ca me imã me icaca xà cunea pupu. Ne me
imã to hahkre, me ipijakrut itajê nõ ca ha amji mã capi, ne to me imã
hahkre, quê jũm me ikôt apê, ne jũm akra jarkwa na imprar catêna ipa.
Nãmri Juta te ampo kêanre ton, ne me gàpên xà ita pê ihpỳm, ne ihtyc,
ne ma ihkrĩ xà kêanre ata wỳr tẽ — hajỹr. 26 Ita jirô pê mã ri, cute amji
to me hỹr, ne cute meipijakrut itajê nõ capi. Ne hamre, mehkwỳ te me
hũmre nõ ita pyxit neme capi, ata japrỳ te Matij, mã cute Juta xwỳ jaxà
kam Jeju jarkwa na cumã memprar catêjê mã me haxàr.
Pahpãm Carõ Pej cator xà
Ramã me Hõ Kẽhkẽn xà jõ amji kĩn jõ amcroa kam hàhhuc, mã
Jeju na mehkwỳ te me cuprõn xà atakam me cuprõn. 2 Mã ihprõt
pê côjkwa pĩn, krã, ampo jàhkrihkrit pê kôcti jàhkrihkrit pyràacti ata
cator. Ne hàhkrihkrit ata te ikre kam me jỹ atajê cunea mã amji jõr.
3 Mã cute me ihpôc pê cuhy pôc te cajõhjõtre pyràcre atapupun. Mã apu
ihcahkũm ne cute ahpỹanre na mehtàt par. 4 Mã Pahpãm Carõ Pejti carôt
te mehcunea to hipu. Ne cute ahpỹanre na me cumã mehcakôc xà jõr par.
5 Mã curi Krĩpinkrên kam Juta catêjê jàhtôa neme hàhhuc atajê, hõtpê
Pahpãm to me amji kampa. Ne pê pjê cunea rũm hũwry catiarũm ajco
me hapôj, amji kĩn ata wỳr. 6 Ne cute me ampo jàhkrihkritti ata par, ne
hỹrmã me cuprõn. Nemehcunea te amji mã me ipikrar. Ampo na? He pê
ihtỳjmehcunea me amji cakôac kampa, na pê me cupê hahkre kêatre.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 2
Mã me hàhtôti itajêcunea te amji mã me ipikrar, ne mehkrãpictor tu, ne
ajpẽn mã me harẽn to:
— Pom me hũmreitajê pê Hĩpôjajo jõ pjê catêjê na ri amehcakôc. 8 Jũ
mã mã cute me, ne me pahcakôac to amehcakôc? 9 Pom cu Partij jõ pjê
catêjê me, Metij jõ pjêcatêjê pĩn me pahcator, ne me pahkwỳErãw jõ pjê
pĩn me pahcator, ne pom cu Côpihpo jõpjê ata pĩn me pahcator, ne Juta
jõ pjê pĩn me pahcator ita, ne Cawrôpejti jõ pjê pĩn me pahcator, ne me
pahkwỳ Axij jõ pjê pĩn me pahcator ita? Pom cu ita pĩn me pahcator ita,
ne hanea ne Ponto jõ pjê pĩn me pahcator. 10 Ne hanea ne Amcràti jõ pjê
pĩn mepahcator, ne Panpir jõ pjê pĩn mepahcator ita, ne hanea ne Ejit
jõ pjê pĩn me pahcator. Ne Pjêhpôc jõ pjê pê, por Xiren jõ krĩ cahi na
xa ata pĩn me pahcator, ne hanea ne me pahkwỳ pyxitre Roman jõ krĩ
pĩn ame pajapôj. 11 Ne hanea ne Kẽnpojre jõ pjê pĩn me cator, ne hanea
ne Põcaprỳhti jõ pjê pĩnme cator. Ne me pahkwỳ pê Juta catêjê impeaj,
mã hanea ne curmã me pahkwỳ itajê te Juta catêjê na me amji ton. Ne
me pahcunea, ahpỹanrena me pajarkwa to me pahcakôc cakrô, mã ajte
ihtỳj me pajarkwaa na cute me pamã Pahpãm jàpên xàitajê jarẽn na
mempar — hane.
12 Mã mehcunea te me ampo ita jahkre pej nare kam amji mã me
ipikrar, nenee kam cute ampo to me amji kam hapac nare, ne tee ame
ajpẽn cukij, ne me ajpẽn mã:
— Ampo mã ajte? — hajỹr. 13 Jirô pê mã ri mehkwỳ ame hũn ne me
— Mõrmõ me hũmre itajê amehkõm ne ame ajpã, na ri amehcakôc
Petrô jũjarẽn xà
Mã Petrô pê cute me tôxi atajê kwỳ nõa, ne me cape na xa, ne kỳj cati
pêa mã, cute me hàhtôa mã hũjarẽn kam ihtẽm, ne me cumã:
— Me ikwỳ pê Juta catêjê me, pom ca me acunea ita riKrĩpinkrên kam
me akrĩ itajê! Me ipar peaj ne! Wa ha me amã awjarẽ! 15 Ampo na? He ca
atỳj me hũmre itajê pipãn na amehcãmjĩ. Hãpà, nee me ipipãn nare. Me
hõmpu he. Pom cormãpyt jàpir pejti ita? Quê ajte iràràtia na ame ajpã?
16 Pom ca me ipupu, ajteare mã me icakôc xà, ne cupê rỳ pêa mã Pahpãm
jarkwa na ihcakôc catê ita japrỳ te Jôwer ata pê ahna ihhôc to hane he:
“Ỹhỹ, Pahpãm te amji jarẽn to hajỹr he:
‘Me hõmpu he, wa ha ihmat ri, hicu xàa kam, ramã ampo cunea
jamrexàa kam wa ha hane he:
Wa ha ma me hỹrmã Icarõ Pejti kujate, quê ha pjê cunea kam
mehcunea mã amji gõ, quê ha me cucwa.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 2
Quê ha me akra xũmre me, me akra cahãj me, Icarõ Pejti jarkwa kôt
me ijarẽn to me ipa.
Ne wa hamentuwjê mã, me irĩat kam, icaca xà to ajpẽ.
Ne mehwejte hajỹar, wa ha me ipimtir kam me cumã icaca xà
18 	Ne wa ha imã me hàpên catêjê atajêmã Icarõ Pejti kujate.
Quê ha me hũmre me, pyjê atajê ijarkwaa kôt ijarkwa to amehcakôc.
19	Wa ha hanea ne kỳj rũm, côjkwa pĩn, pjê kam, rỳ jũ caxuw jũm te
ampo pihhoti pupun nare ata toajpẽ, quê ha hane he:
Quê ha me caprô catia ne kam cuhy, ne kam ihkũm cati.
20 	Ne quê ha pyt kam awcapàtkô, ne quê ha putwrỳintepti ne, ne cupê
me caprô pyràac.
Hõ, ata quê hapjê wỳr ipê me gõ Pahhiti teamji jaxàr xà wỳr ihkên to
Ne amcro ata kam quê haPahhiti carôt catia to ajpẽ, quê ha mehcunea
me hõmpu ne me hahkre pej.
amtà, ne me to ikra’ ” hane.
Hõhõ, Pahpãm cakôc xà itajê na, pê Jôwer xwỳ ihhôc, hõ kàhhôc kam.
Pê Petrô me cumã Jeju jarẽ
— Na ca me ikampa, me ikwỳ pê Ixaher catêjê, pompê Jeju Naxare
jõ krĩ kam ipa ata, wa ame amãharẽ. Pahpãm te me pamã Jeju kujahêc,
mã Jeju te Hũm Cati carôt kôt ampo pej pihho jàhtôa ne ton. Por rỳ jũ
caxuw jũm te ampo pupun nare atajê pê ajco to. Ne ampo na ri hãn ne
ampo itajê to? Nee mã ampona hãn ne ampo itajê ton nare. He pahte
me Pahpãm te ihkujahêc na me hahkre pej prãmte, pê hãn ne ajcoampo
itajê to. 23 Ca ate ahnaa mehcuran. Pê Pahpãm rỳ pêa mãramã ita to amji
kampa, ne ahna amji ton. Ne ahnaacute me amã ihkra jõr. Ca ate Roman
catêjê mã meJeju jõr, mã cute pĩ na menxôr, ne mehcuran.
24 — Ne jũ wỳr quê ty ne ihtyc tu, cwỳrjapê ri Pahpãm te hacpỹa mã to
ihtĩr. 25 Ỹhỹ, pê rỳ pêa mã me panquêtti pê Tawihacpỹ mã Jeju tĩr xà na
hõ kàhhôc kam ahna ihhôc. Ne pê Jeju cakôc xà na ihhôc to hane he:
“Ỹhỹ Inxũ, apê ijõ Pahhiti, na waijõtpê akôat ipa.
Ne ca amcro cuneakam itehcajpa, na ri imã ampo cupa nare. 26 Ne
ampeaj kam ijakry, ne icakôc xà kam ijakry pit.
Na wa ha cormã amcro nõ na ty, ne itỳj gikaj.
Wa ijõtpê ato amji japackre.
Ne jũ wỳr ca ha ijarêt xà ata kam ijicu, ne imã hikra, cwỳrjapê ri
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 2
Ne jũ wỳr ca ha me carõ kwỳ jipôc ri icarõ to tojnõ, ne cumã hikra.
27-28 Ampo na?
Quê ha ramã ikà cacu xàa kam, ca hahacpỹa mã ito itĩr.
Ne atea ca, catyt kam ipa to imã hahkre.
Cwỳrjapê wa itỳj ijakry, ne ipej pêa mã ipa.
Neijakryti to wa amã icakôc to ipa.
Na ca ha hacpỹa mã itoitĩr.
Wa ha cormã apupu, ne ampeaj kam apyrên ijakry” hane.
Hõ, pê pahhiti pêTawi xwỳ jõ kàhhôc kam Pahpãm kra to hũjarẽn to hane.
29 — Ỹhỹ, me ikjêjê, wa me amã me panquêtti xwỳ kôt harẽn to impejti
to prãm. Pê me pajõ pahhi pê Tawi xwỳ ty, pê me harêt, ne ihkre cormã
me pahcote na ihkrĩ. 30 Ne pê cupê Pahpãm jarkwa to ihcakôc catê,
cwỳrjapê pê cumã Pahpãm te jũ caxuw mehkra tàmxwỳ tàmxwỳ nõ to
pahhi na awjahkre ata na hahkre pej. Ne cupê mam Tawi pê pahhiata
pyràac ne cupê pahhi. 31 Ne pê Tawi ramã Pahpãm te jũ caxuwhacpỹa
mã pahhi na to hũjahkre ata to ihtĩr na hahkre pej. Ne nee pê Tawi taa
amji to hũjarẽn to hajỹr nare, ne quêt ihtàmxwỳ tàmxwỳ nõna pê Jeju to
awjarẽ. Ne pê harẽn to hane he:
“Jũ wỳr ca ha mecarõ kwỳ jipôc ri icarõ to tojnõ.
Quê ha ramã ikà cacu xàa kam ca ha hacpỹa mã ito itĩr” hane.
Pê Petrô me cumã Jeju hacpỹa mã ihtĩr na harẽ
— Mẽr hõhõ, Pahpãm te hacpỹa mã Jeju taa to ihtĩr, na ramã
me icunea te me hõmpun. 33 Mã ma Pahpãm te côjkwa wỳr to hàpir,
mãPahpãm jĩkjê rũm, awpôc rũm jỹ. Ne cute Hũm te Carõ Pejti to cumã
hũjahkre ata pyr, neme imã ihkujahêc. Ne por ampo cunea pihho, ca me
hõmpu, ne me kampa itajê pê Pahpãm Carõ Pejti jàpên xà. 34-35 Ne pê
Tawi xwỳ nee côjkwa wỳr hàpir nare, ne Jeju pê quêt api. Por pê ramã
Tawi harẽn to:
“Pahpãm pê Pahhiti teijõ Pahhiti mã:
‘Ca ha ijĩkjê rũm, awpôc rũm jỹ, waha xa apar krac ri acurê xwỳn
catêjê jaxà, ca ha cormã me hõ pahhi na jỹ’ ” hane.
— Pom me apê Juta catêjê, itajê wa me amã awjarẽ, ca ha me hahkre
pejpeaj ne. Mãr pê ca pĩ kam me Jeju curaata to ri Pahpãm te mehcunea
jõ pahhiti. Ampo na? He toa pê ramã rỳ pêa mã Pahpãm awjahkre —
hane. Hõ, Petrô te me hàhtôa mã harẽn to hajỹr.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 3
Petrô me, Jeju jarkwa na memprar catêjê kwỳ cukij, jũ mã quê ha me, ne
mehkên pê me cato, ne me cumã:
— Me ikjêjê, jũ mã wa ha ajte me, ne me ikên ita pê me icato? — hane.
38 Mã Petrô me cumã:
— Ỹhỹ, ca ha me hane he. Ca ha me akênjicu, wa ha Jeju jarkwa kôt cô
kam me acumrã, quê ha mehcunea Pahpãm te, ate ame Jeju to kên atajê to
tojnõ ne hicu tu na me gahkre pej. Hõhõ, ca ha me hane, ne me Pahpãm Carõ
Pejti incwa, nepê ramã Pahpãm to awjahkre. 39 Ne me ca me, me akrame, por
cormã mehcunea ampỳa mã ame ipa atajê mã, pêPahpãm to awjahkre. Pê
hanea ne cute cormã mehator atajê mã Carõ Pejti ita to awjahkre — hane.
40 Mã hipêr Petrô me hapackre, ne me cumã ahcawpa ne me cumã:
— Cute me hapackre xà kên kam me ipictor itajê pê me gapôj, ne
me amji pytà — hane. Hõ, me hapackre xà ita to ri cute me hapackre,
necormã me hapackre xà kwỳ jàhtôa to cute me hapackre.
41 Mã me hàhtôa ne cute me Petrô jarkwa par, ne cute mehkên ton jicu,
mã cute côkam mehcumrãr. Mã amcro ata na, me hàhtôa ne Jeju na
mehkwỳ mãme hàr. Ne atajê pê me hàhtô na me mir crê ne me axà. 42 Na
pê Jeju jarkwa na cumã memprar catêjê te tôxi atajê cunea mã Pahpãm
te amji kam hapac xà to hahkre to meipa. Ne pê ajco mehcunea ajpẽn na
mehhônco tu, ne ajpẽn kam me apà, ne ihtỳjajco Pahpãm mã mehcakôc.
Mam Jeju na mehkwỳ te amji kam hapac xà
Ne pê Jeju jarkwa na cumã memprar catêjê ajco Pahpãm carôat kôt me
hàpên xà catia pihhoti impejti ton to me ipa. Ita cwỳrjapê pê mehcunea mã
me hũpa, nemehcunea mã mempej pit. 44 Na pê mehkwỳ cunea mehkôat me
ajrõ, ne me cumãajpẽn kĩn. Cwỳrjapê pê me cumã ampo atajê, ihtỳj me cupê
hamreare atajê me ajco me ajpẽnmã me hàhcukrêj to me ajcokjê. 45 Ne pê
ajco me cumã ampo atajê to ihpore na ahpa, ne me cupêampo jamreare atajê
caxuw amji mã mehpore to ajcrà. 46 Ne mehcunea, amcro cunea kam ajco
Pahpãm to meamji kam hapac xà jũrkwa kam me cuprõ. Jirô pê mã pê ihtỳj
amji to cati prãm nare. 47 Na pê Pahpãm to me hàmnãn ne cumã impejti na
me harẽ. Ne pê mehcunea Jeju na mehkwỳ impejti na me to amji kampa. Pê
amcro cunea kam Pahpãm me capi, ne me to cuprõ, ne ma Jeju na mehkwỳ
mã me hacjê, na pê ma me to ipicamẽn to mõ.
Hũmre te xwỳ ita caprãr xà
Ỹhỹ, pê amcro ata na, pyt pejti kam, Petrô meJowãw ma Pahpãm
to me amji kam hapac xà jũrkwa wỳr memõ. Ne amcro ata na, pê
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 3
pyt pejti kam Pahpãm mã mehcakôc prãmte, ajco me curi cuprõn to me
ipa. 2 Pê amcro cunea kam hũmre nõ ihkjê te xwỳana ihpỳm ata, harkwa
japrỳ te Impejti ata jarkwa mã ajcoihkrĩ, cute mencjêj mã cute me ahna
hàhwỳr prãmte. 3 Ne cute Petrô me Jowãw xàr na me hõmpun, ne me
ahna hàhwỳr. 4 Mã cute me hõmpun, mã Petrô cumã:
— Me ipupu — hane.
5 Mã hũmre ata te me hõmpun, ne cute me cumã ampo jõr, mã cute ipyr
prãmte, ahna me hikaj.
6 Mã Petrô cumã:
— Ipê ihpore hamreare, ne wa ha itỳj amã ampo gõ. Ne ite amã ampo
jõr xà ita pê Jeju mã ri quêt carôt cati, incwỳrjapê quê ha ihtỳj ato impej.
Pê Pahpãm Jeju to awjahkre, pê Naxare jõ krĩ pĩn cato ata jarkwa na wa
ha amã: “To xa ne mõ” — hane.
7 Ne Petrô te awpôc rũm hũ na ipyr, ne ihtehcajpar. Mã hamre, ihpar
kõn pej pyrentu, mã ihtỳjintoj ne hãm, ne apu mõr pyrentu. 8 Jirô pê mã
ri ma mehkôt Pahpãm to me amji kam mehapac xà jũrkwa mã hàr, ne
apu intoj to mõ, ne apu Pahpãm to hàmnãn to mõ. 9 Mã me hàhtôa ne
cute me harkwa mã hũmre te ihkrĩne hàhwỳr catê ata pupun, mã ikre
kam apuintoj to mõ, ne apu Pahpãm pej na harẽn to mõ. 10 Me kam mare
mã impej, cwỳrjapê ri cute me hõmpun xà ata te ame to hàpêt, neamji mã
me to ipikrar. Ne me amji mã:
Ikre kam Petrô jũjarẽn xà
Mã hũmre te xwỳre ita ramã caprãr ne impej, ne ma cute Petrô
me Jowãw pynãr, mã hamre, mehcunea te ita to amji mã me ipikrar
neamehprõt. Ne ma Pahpãm to amji kam me hapac xà jũrkwa jarkwa mã,
Xarômãw jõ amkrã ata wỳr mehprõt. 12 Mã Petrô te amji wỳr mehprõt na
me hõmpun, ne mecumã:
— Pỳhàpà, me ikwỳ pê Ixaher catêjê, ampo na mã came iwỳr ame
aprõt to hane? Ne ampo na mã ca amji mã ameapikrar to ame hane, ne
kypê me ipupun nare? Côt ca atỳj meitea, me icarôat kôt me hũmre ita
caprãr na ame icãmjĩ? Xà mõrmõ me ipej cwỳrjapê wa ite me hũmre ita
caprãr? Hãpà, nee mã me icarôt to ite me hũmre ita caprãr nare. 13 Jeju
pê Pahpãm kra impeaj ata te ri caprãr. Ne cupê me panquêtjê Aprãw xwỳ
me, Ixac xwỳ me, Jaco xwỳ Pãm Cati, ne cutea ri ihkra Jeju to cati, na
riimpeaj to impej. Ne ca ate ahnaa amji pê mehcaca, ne megõ pahhi pê
Pirat mã me hõr, cute ihcuran xà caxuw. Mãtee apu cumã hikranprãm.
Ca ma ihkĩnte ame cumã hikran caca. 14 Ne ate me jũm kêanre pê
mehcuran catê ata me Jeju pejti ata to megàhpan, ne ate mehcuran catê
ata mã hikran na Pirat name gàhwỳr. Mã cute me amã cumã hikran. 15 Ca
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 3
ate me Jeju pê me pamã pahteamji kam me pajapac xà jõr catê ata curan.
Mã Pahpãm te hacpỹa mã to ihtĩr, wa ite ihtĩar na me hõmpun. 16 Jeju te
ri hũmre ita caprãr. Wa me ajwar ite, cute caprãr na me hahkre pej. Na ri
ita caxuw me akammare mã, me acunaa mã hũmre ita pej.
17 — Me ikjêjê, he imã, ate me gõ pahhi meJeju curan na, me gahkre
pej. Ne me apêcupê Pahpãm kra na hahkre kêatre, na ca ate me to
hajỹr. 18 Pê rỳ pêa mã ramã Pahpãm jarkwa na ihhôccatêjê Jeju tyc xà
na mehhôc. Ne cute me ahna ihhôc xà ata kôt ri ihkên mã hàr. Ne pê
ihkàj xà incrire nare ata na, pê rỳpêa mã ahna mehhôc, na ca ate ahnaa
me to hajỹr. 19 Na ca ha me akên itajê mã me hikra, ne ate amji kam me
meahtwỳ, quê ha ate me to kên atajê to tojnõ ne hicu, ne me ana amji
capa. 20 Ca ha ame gakry, ne atỳj meapej pêa mã me amji to me ajpa. Ne
quê ha Pahpãm amcro nõ na hipêr me pahwỳr Jeju kujate. 21 Quê ha nee
cormã ne amji jaxàr pyrentu nare, ne quêt côjkwa kam ahtwỳ. Quê ha jũ
caxuw Pahpãm ampo cunea to impej, ne to ipintuw jõ amcro kam ahtwỳ,
quê ha cormã amji jaxà. Ne rỳ pêa mã pê Pahpãm jarkwa na mehhôc
catêjê impejti atajê, ramã ita to mehcakôc, ne ahna mehhôc. 22 Pê ramã
me panquêtti pê Mojxe xwỳ ita to ihcakôc, ne me cumã:
“Ỹhỹ, quê ha amcro nõ na me pajõ Pahhiti pê Pahpãm me pamã me
pahnõa kujate to hanea, pom pê mam ikujate he.
Quê ha pahnõ pyxit ata me pamã Pahpãm jarkwa toihcakôc, ne harẽn
to apu mõ, caha mempar to impeaj ne.
23 	Nãmri ca ha ate nee me jũm ata par, ne harkwa kôt me apa nare
na, quê ha Pahpãm ihtỳj ahna me apupu, ne mehkwỳ intête me
anõjũpar nare ata cator pyrentu, quê ha acto” hane.
24 Ita to pê Mojxe me panquêtjê mã ihcakôc.
— Ỹhỹ, he nee pê Mojxe pyxit peaj ne ihcakôc to hajỹr nare. Pê Pahpãm
jarkwa na mehhôc catêjê cunea mehcakôc to hajỹr pit. Ne mam haprỳ
to Xamer xwỳ kôt mehapôj itajê, pê hanea ne ajco mehcakôc xà ita to
mehcakôc to meipa. Pom cu amcro ita kam me harkwa to hàpên xà
pupu, itajêa to pê mehcakôc, ne ahna mehhôc. 25 Pê Pahpãm ramã Jeju
to awjahkre na pêharkwa na mehhôc catêjê, harkwa kôt me pamã Jeju
toawjahkre. Ỹhỹ, pê rỳpêa mã Pahpãm me panquêtti Aprãw xwỳ mã
ihcakôc ne cumã:
“Ỹhỹ, quê ha amcro nõ na me atàmxwỳ tàmxwỳ meikampa, wa ha
mehkôt pjê cunea kam me to impejti ne” hane.
Ne pê Jeju hõtpêPahpãm kampa, pê cute to hũjahkre xà ata na capi,
ne ma me amã ihkujate, cute me ato impej, ca me acunea te me akên mã
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 3
mehkwỳ mã hũjarẽn.
Pê Petrô me Jowãw prohti cuna mã xa
Ỹhỹ, Petrô me Jowãw cormã Jeju to me cumã ihcakôc, ne me
— Ỹhỹ, Jeju tyc mã Pahpãm te hacpỹa mã toihtĩr — hane. Mã me
hàhtôa ne amehcuhhê ne me kampa atajê te amji mãme to hajỹr pyrentu,
ne ihtỳj me Petrô jũjarẽnxà atajê kampa. Na ri me hàhtôa ne Jeju to amji
mã mehhimpej, ne ramã mehũmre te mir te xĩc ne mehkwỳ mã me hàr.
Mã me hõ pahhi catêjê kwỳ japôj, necute me Petrô me Jowãw cakôc
xà na mempar. Ne cute mempar catêjê itajê pê Xato xwỳ kôt me ipa
catêjê kwỳ me, cute Pahpãm mã mehcajrẽn catêjê kwỳ me, me Pahpãm
jũrkwa jamãr catêjê jõ pahhi. Ne ame Petrô me Jowãw kam mencryac to
mencryc. Na ri cute mehpro, ne me haxàr. Mã ramã me ahna pytre, mã ri
curia cute me hacjênxà kam me ahna apẽ. Ampo na? Pahhi catêjê cunea
te iràrà na me hacjênatajê cakôc xà kam me hapac prãmte. Ne pê cute
amji mã me Jeju to mehhimpej, ne memparatajê pê me hàhtô na me xĩc
5 Mã apẽ na iràrà na, prohti kam mehkwỳ jakrã jõ pahhi catêjê me,
Mojxe xwỳ te me hapackre xà to me cumã hahkre catêjê cunea te
Krĩpinkrên kam amji to me cuprõn, cute me Petrô me Jowãw cakôc xà na
mempar prãmte. Mã Juta catêjê jõ pahhi me, cute me cumã Mojxe xwỳ jõ
kàhhôc to hahkre catêjê me, 6 me Pahpãm mã mehcajrẽn catêjê jõ pahhi
japrỳ te Anati ata me, mehkjêjê me, Cajpa me, Jowãw me, Arexãnre me,
prohti kam mehcunea te me cuprõn, cute me Petrô me Jowãw cakôc xà
na impar prãmte. 7 Mã pahhi te me ahna harkwa hyr. Mã cute me haprôr
neme cuna mã me hãm. Mã pahhi te mehcukij kam ihtẽm, ne mecumã:
— Ỹhỹ, ita caxuw ca ha me imã me amji jarẽ. Jũm jarkwakôt mã ate me
hũmre te xwỳ ita caprãr? Jũm te mã meamã me acarôt jõr ne ahna me
amẽn, ca ate mecaprãr? — hane.
8 Mã Pahpãm Carõ Pejti te Petrô mã amji jõr, ne incaca xà mã hàr, ne
cute to ihtỳj, cute me cumã ihcakôc xà caxuw. Na ri Petrô te prohti kam
Pê Petrô me cupê pahhi catêjê mã Jeju jarẽ
— Ỹhỹ, menxũjê me, me to ahimpej catêjê, mõrmõ ca amji mã me ito:
“Cutea ri mehũmre ita to impej ne caprãr” hane, incwỳrjapê mã ca ame
icukij xà ita to me icukij? Ne ajte me imã: “Jũm carôt to mã ate me cute
xwỳ ita caprãr?” hane. 10 Mẽr hõhõ, me ikam gapac to mempeaj ne. Ne wa
ite, me cupê Juta catêjê mea mã, ate me hũmre ita jahkre pej prãmte, wa
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 4
meamã harẽn to, Jejua te ri caprãr. Por pê Pahpãm Jeju toawjahkre, pê
cato ne Naxare jõ krĩ kam apu ipa ata te ri caprãr. Ne taa mã ca atepĩ kam
mehcuran. Ne taa mã ri Pahpãm te hacpỹa mã to ihtĩr, ne cutea ri hũmre
te xwỳ ata caprãr. Ne harkwa kôt wa icakôc, cwỳrjapê ri cute caprãr.
11 — Pê Pahpãm jõ kàhhôc ramã harẽn to hane he:
“Ihhêj rũm me apê, por ikre pyxwỳr catêjê kêanreatajê pyràac.
Ne me apê hahkre kêatre.
Na ca ame ikre mã hãm xà impejti ata caca, ne ate me mẽn.
Mã me akwỳ pê jũmjê itajê te me ikre mã hãm xà impejti ita pỳn,
ne me cumã hãm, mã impeaj to impej, ne ihkwỳ jirôa pê impej ne
— Ne Jeju pê ikre mã hãm xà impejti ata pyràac. Ca ma ame curê ne
ate me mẽn. 12 Ne Jeju ita ri pyxit peaj, ne me pahkên pê me pahpytà. Ne
jũm mã ri pjê ita kam me pahkên pê me pahpytàrjahkre pej? Hamreare,
jũm mã hahkre pej nare. Na ri Pahpãm te caxuw Jeju pyxitpeaj ne hãm.
Na ri pyxit peaj ne cumã mepahkên pê me pahpytàr jahkre pej — hane.
Ita to ri Petrô te ihcakôc, ne me cumã harẽn.
Pê me cupê pahhi catêjê Petrô me Jowãw mã me amji cawpa
Mã cute me Petrô par, ne me hõmpun, mã me ipijakrut ne me xa, mã
— Pỳhàpà, xà ajte nee me cumã me pahcupa nare, na mãame pamã
mehcakôc xà ita to hajỹr to ajwar ame mõ? Pom me pahcati pit ita! Ne
me pamã hahkre pej pit ita! Ne cormã me pahkĩnte mencrire ita cakrô,
mã ajte nee amji mã me pahcupa nare. Ampo na? HõtpêJeju me ajwar
hanea ne hũmre te xwỳ caprãr ata, hanea ne mehcunea cunamã Petrô
me Jowãw cahê na impeaj xa. Na pê me cupê pahhi catêjê neePetrô me
Jowãw na mehcakôc kên nare. 15 Ne ma cama cute me Petrô me Jowãw
cator, põ mã, cute me cuprõn xà pê. Ne me ajpẽn mã:
16 — Pỳhàpà, jũ mã cu ha me ipijakrut itajê to me? Nãmri ramã
mehcunea te Krĩpinkrên kam harkwa to cute me hũmre te xwỳ caprãr
name hahkre pejtu ita kam. Jũ wỳr cu ita to me amxu, ne jũ wỳr cu
mentête mehcakôc xà ita capa. 17 Hamre, cu ha cama me cumã amji
cawpa, quê nee hipêr amji mã me Jeju jarẽn nare. Mãr quê nee krĩ kôt
harẽn ipicràn nare — hane.
18 Ne ma cute me Petrô me Jowãw to me hàr, ne amji jipôc ri, amji kuc
ri me hãm. Ne me cumã:
— Hã, ca ha nee hipêr me cumãJeju jarẽn nare, ne ca ha ma me tẽ —
hane. 19 Mã Petrô me Jowãw, me hõ pahhi catêjê mã:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 4
— Pỳhàpà, xà ajkĩ me acakôc xà ita pej? Wa hapijamã me garkwa kôt
amji to, ne nee Pahpãm jarkwakôt amji ton ne ihkôt me ipa nare? Quê ha
pijamã Pahpãm mã ita na impej? Hãpà, quê ha cupê ita na ihkaj na. 20 Pê
wa Jeju me ajco ame ipa, ne ihkôt me ampo jàhtôa kampa, ne ito jĩa to
me ampo jàhtôa ne me hõmpu. Ita kam jũ wỳrwa me ita jicu, ne me to
tojnõ, ne me to icakôcjicu nare — hane.
21 Mã me hàhtôa atajê ame Pahpãm to ajpẽn mã me amnã, ne ajpẽn mã:
— Ampeaj kam Pahpãm cati ne carôt tỳj, cute ihtỳj hũmre te xwỳ
ita caprãr — hane. Cwỳrjapê ri me cupê pahhi catêjê, me hàhtôti atajê
cupate, cute me Petrô me Jowãw mã me amji cawpa, ne ihtỳj jũ na
me ton to prãm, ne ma cute mehkujahêc. 22 Ỹhỹ, pê me hũmre te xwỳ
caprã ata pê ramã ahnacaku cwarẽnta. Pê mehcunea Petrô me Jowãw
tePahpãm carôt kôt, cute me hũmre te xwỳ ata caprãr na me hahkre pej.
Pê Jeju kôt me ipa catêjê Jeju mã mehcakôc
mehkwỳ wỳr. Ne cute mehkwỳ cuneamã, pahhi me prohti kam, cute
me ahnaihcakôc xà kên to, cute me ahna mehcakôc xà atajê cunea na,
me amji jarẽn. 24 Mã cute me Petrô me Jowãw par. Ne mehcunea te
mecuprõn, ne Pahpãm mã amehcakôc ne me cumã:
— Hàpà, me ijõ Pahhiti. Ỹhỹ, apê me icunea ton catê. Pê ca côjkwa
to, ne pjê to, ne cô to, ne kam ampo tĩar na amji to ajpa atajê cunea to.
25 Ỹhỹ, pê rỳ pêa mã me iquêtti pêamã hàpên catê pê Tawi xwỳ ihhôc, ne
Acarõ Pejtijarkwa kôt ihhôc to hane he:
“Ampo na mã amji caprỳ to krĩxàre kôt ame côjkwa kam Pahhiti pê
Pahpãm kam mencryc ne ame hapu prãmte ame cuprõ?
Ne jũ wỳr quê ame amji mã hamã. 26 Ne ampo na mã me cupê Ixaher
catêjê nare atajê jõ pahhi kwỳ, hãn ne Pahhiti te me cumã hõ pahhi
pyxwỳr ata me cuna mã me cuprõ, ne ahna ame ajpẽn pa?” hane.
— Ita na pê Tawi xwỳ, Acarõ Pejti jarkwa kôt ihhôc.
— Ne cute ame Jeju na me ajpẽn par ne kam amencryc prãmte ri,
krĩ ita kam me cuprõ. Ne ita na ri pahhi Heroti me, pahhi Ponti Pirat
me, mehcahkrit pê Juta catêjê nare atajê me, me cupê Juta catêjê me,
mehcunea te me cuprõn, krĩ ita kam. Ne mãr pê ca me imãAcãmter pejti
capi ne to awjahkre, ne hãm ata kam hanea ne apu mencryc. 28 Pom pê ca
ramã rỳ pêa mã to amji kampa ata na ri mehkêan kam, cute me cuprõn.
29 Mẽr he, me hõmpu he! Cormã me pahkam mencryc. Ne cormã imã me
amji cawpa. Ne ita caxuw, ca ha hipêr me ipê me amã me ijàpên catêjê
mãacarôt gõ, wa me cumã garkwa to icakôc, ne me icakôc kam pra, ne
kypê me cumã me icakôc nare. 30 Ne ca ha me cumã acarôt pẽ, wa akra
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 5
Jeju jarkwa kôt me hà catêjê caprã. Ne akra jarkwa kôt me icakôcto me
ipa, ne ampo to mempej, ne me to ijàpên xà impejtiton to me ipa, quê me
hõmpu, ne me acarôt jahkre pej — hane.
31 Ita na ri Jeju na mehkwỳ Pahpãm mã me amjicajrẽn. Ne cute Pahpãm
CarõPejti te mehcunea mã amji jõr ne me to hipu tu. Na pê nee me cumã
me hũpa nare, ne mehtỳj pit. Mã nee mehcakôc xà na me hàhtàt nare.
Pê ampo cunea to ame amji tekjê pit
Ne Jeju jarkwa na memprar catêjê hõtpê mehcunea mãPahpãm
Carõ Pejti carôt tỳjti jarkwa kôt hacpỹamã Jeju tĩr na me harẽ. Mã
Pahpãmhõtpê me to kênre nare. Ne me hàhtôa cakrô, cute amji kam me
hapac xà itajê pit, ne pyxit peaj, ne cute me amji kam hapac xà pipẽn pit.
Mã nee ame amji pê hõxỳnare. 34-35 Ne pê hõtpê me cumã ampo to ajcrà.
Ne pê ajco me cupê ihporehamre, pê ajco mehkwỳ mã, ikre me purme
ampo atajê to ajco ihpore na me ahpa, ne mehpore incwa, ne Jeju jarkwa
na memprar catêjê mã me cugõ. Pê me cupê hamreare atajê mã me to
ajcrà. Na pê Jeju na mehkwỳ kam jũm pê ampo hamreare nare.
36-37 Ỹhỹ, mehcote na hũmre apu mõ ata japrỳ teJoje. Ne cupê Rewi
xwỳ tàmxwỳ tàmxwỳ nõ. Ne cupêXipre jõ pjê catêjê nõ, ne kaam ihpỳm.
Mã cute me cumã haprỳ krut jõr, ne me cumã “Parnap Jũcanãr”. Ampo
na? Hõtpê apu mehkôt ipa ne apu mehkwỳ mã hũcanãr ton to ipa, na pê
haprỳhane. Mã cute hanea ne pur to ihpore nahàhpan, ne ma Jeju jarkwa
na memprar catêjê mã hõr, cute mecupê hamreare atajê mã apu to ipicràn
Anana me Xapirkwỳj
Mã hũmre nõ ita japrỳ te Anana, ne hĩxi japrỳte Xapirkwỳj, te
hanea ne pur to ihpore na me hàhpan. 2 Ne aracri cute me ihpore
jĩkjê juwahi, ne Jeju mãmemprar catêjê mã me hĩkjê pitjõr. Ne cute
mehcunea jõr na me amji jarẽn. Pê ihtỳj Xapirkwỳj mãimpjên te me cumã
ihpore jĩkjê pit jõr na hahkre pej.
3 Mã Petrô te Anana cukij to:
— Pỳhàpà, ampo na mã ate cama me pahcurê xwỳn jamãr, mãcute amã
amji kam hapac xà ita to hahkre? Ne ampo na mã ate Pahpãm Carõ Pejti
mã ahêj? Ampo na mã aracri atepur jõ pore jĩkjê juwahi? 4 He ate pur to
ihpore na gàhpan xwỳjrea na, pur atekjêa ri, ne hanea ne, pom ate ihpore
ihkênre nare. Ne ampo na mã ate ita to hajỹr? He nee ate jũm mã ahêj
nare, Pahpãm mã ca ate ahêj — hajỹr.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 5
Mã Anana te ita par pê ihpỳm ne ihtyc pyrentu. Mãcute me ita jahkre
pej catêjê atajê cunea mã ampeaj kam ita cupa. 6 Mã mentuwjê kwỳ te
mehtyc cupu, ne ma põmã me to kwỳ, ne cute me harêt.
7 Mã ahna ahtũmryre mã curi ihkôt hĩxi cator, ne nee cormã cuteampo
te impjên to jũ mãn xà ata na hahkre pej nare. 8 Mã Petrô te ihcukij ne
— Hã, imã awjarẽ, xà ampeaj kam mã ihpore ita na pitmã ate apjên me
pur to gàhpan? — hajỹr. Mã cumã:
— Ỹhỹ — hane.
9 Mã Petrô cumã:
— Ampo na mã ate apjên me amji caxuw Pahpãm CarõPejti inxỳj? Xà
ate mehcajpẽr prãmte mã ca ate me to hajỹr? Pom mentuwjê te me apjên
jarêt ne ramãhacpỹ ne ame ipa ita, quê ha hanea ne ihkôt me ato kwỳ ne
me garêt — hane.
10 Me ajkaam mã Petrô cuna mãihpỳm ne ihtyc. Mã mentuwjê cator, ne
cute me hõmpun, nema me to kwỳ ne cute impjên cahêa na me harêt.
11 Mã Jeju na mehkwỳ cunea te me ita par, ne me cumãhũpaa to hũpa.
Pê me hàpên xà pihho catia to
Ỹhỹ, Jeju jarkwa to memprar catêjê te Pahpãm carôt kôt me hàpên
xà pihho catia ton. Ne cute me hàhtôa jipôc ri me hàpên xà impejjàhtôa
ne me ton. Mã mehkwỳ cuneate me cuprõn, Xarômãw jõ amkrã kam.
13 Mã me hàhtôa ne me cupê Jeju na mehkwỳ nare atajê mã ampeaj kam
mehũpa, na ri nee Jeju na mehkwỳ mã jũm xàr nare. Ne mehcunea amji
mã me Jeju na mehkwỳ cupa to hũpa to me ipa. 14 Quê ha jũm te amji
kam hapac xà to ipintuw prãmna, quê ha ihtỳj jũm me hỹrmã axà. Ne
por me hũmre me, pyjê jàhtôa ne ampeaj kam me Pahpãm kampa atajê
ri, Pahpãm wỳr me ipipkjêr xà, na ri ma Jeju na mehkwỳ me ipicamẽn
kôt me hàpên xàpihho catia ton to me ipa. Cwỳrjapê quê ha me hà japỳ,
ne krĩ cape na me cunõ, quême hikwa, quê Petrô apu mõ ne mencwỳrpê
mõ, quê hacarõ pykrã me hà atajê pro, quê ha mempejpyrentu, ne
amehcuhhê. 16 Mã me hàhtôa ne Krĩpinkrên wỳr me hàcatêjê me, me kam
me pahcurê xwỳn carõ kên catêjê atajê to me mõ, mã cute mehcunea
Pê ame Jeju na mehkwỳ curê
Mã cute Pahpãm mã mehcajrẽn catêjê jõ pahhi me, Xato xwỳ kôt
me ipa catêjê kwỳ me, ma ame Jeju jarkwa na memprar catêjê jũ na me
amji to prãm ne ma ame curê. Ne mehkwỳa kwỳ cunea mã Jeju jarkwa
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 5
na memprar catêjê kĩn, cwỳrjapê ri me curê xwỳn itajê kwỳ ame hũ
na mehkĩn ne ame curê. Na ri cute ame to kêanrexà na me ajpẽn par.
18 Ne cute mehkujahêc, mã mehwỳr me pra, ne cute me Jeju jarkwa na
memprar catêjê pijakrut pê Petrô me Jowãw atajê pro, ne me haxàr.
19 Mã caxwa ata kam, côjkwa pĩn, Pahpãm mã memprar catêjê nõ cator,
me hacjên xà kam, ne cuteme cumã harkwa jihê mẽn, ne põ mã ajwar
mecator, ne me cumã:
20 — Hã, cute Pahpãm to me amji kam hapac xàjũrkwa wỳr me tẽ, ne
me cumã Jeju te amji kam hapac xà intuw pejti ita na harẽn pa — hane.
21 Mã me hũpar pyrentu, ne apẽmã, iràràtia na, ma Pahpãm to me amji
kam hapac xàjũrkwa mã me hàr, ne cute me cumã hũjarẽn kam mehtẽm.
Mã Pahpãm mã mehcajrẽn catêjê jõ pahhi te me ajpẽn par prãmte me
cuprõn, ne prohti kam mehõ pahhi kwỳ na me hàhwỳr, cute me cuprõn
xà ri. Necute me cuprõn jirô pê mã mame hacjên xà wỳr, cute me
Petrôme Jowãw japrôr na me harkwa kujahêc. 22 Mã me hacjên xà jamãr
catêjê curi me cator, ne neecute me hõmpun nare. Ne ma cuteme amji
jaxàr, cute me cuprõn xà wỳr, ne me cator ne cute me cumã meharẽn to:
23 — Ỹhỹ, wa ma me hacjên xà ri me mõ, mã me hacjên xàjihê pejti xa,
wa ite me hõmpun, mã me hũjamãr catêjê harkwa mãamehcuhhê, ne me
nare — hajỹr.
24 Mã Pahpãm mã mehcajrẽn catêjê jõ pahhi kwỳ me, me hõ pahhi me,
me hũjamãr catêjêjõ pahhi atajê me, me hũpar, ne mehkrã pictor tu, ne
mecupê me hahkre kêatre. 25 Me ajkaam mã jũm ata cator ne me cumã:
— Me ikampa, por ca ate me hũmre jacjên atajêa rima ramã me hàhtôa
mã Pahpãm jarẽ, Pahpãm to meamji kam hapac xà jũrkwa kam — hane.
26 Mã me hamãr catêjê jõ pahhi me, mehkwỳ ma mepra ne hỹrmã me
cator, ne cute mehaprôr. Ne me cumã ampeaj ne me to mõ. Ne nee ame
to kênnare, me hàhtôti te kẽn to me hamãr catêjê kwỳ jipej cupate. 27 Ne
cuprõn xà wỳr me to cator, ne cute me hãm, cuteme ajpẽn par catêjê cuna
mã. Mã me hõ pahhi mecumã:
28 — Pỳhàpà, wa ite Jeju japrỳ jarẽn tête meamãn, nõ na mã ca ramã
ame harẽn to me apa! He ramãKrĩpinkrên cuneakôt ate me harẽn cràn!
Ne cormã hipy ate Jeju curan na, amji mã me icuhtom tu — hane.
29 Mã Petrô me, Jeju jarkwa na cumã memprar catêjê atajê kwỳ me, me
hõ pahhi catêjê kwỳ mã:
— Cu pahtỳj me Pahpãm kampa, ne me hũmre cu nee memparnare.
30 Ne Pahpãm pê me panquêtjê Pãm Cati, ne cutea ri hacpỹa mãJeju to
ihtĩr, na wa ame amã harẽ. Ca me ate pĩ na me Jeju xôr, ne mehcuran,
mã Pahpãm te hacpỹa mã to ihtĩr. 31 Ne cute me pajõ Pahhiti catia na
hãm, mã cupê me pahkên to pôj catê. Ne cute amji jĩkjê rũm Jeju jỹr,
awpôc rũm. Ampo na ri Pahpãm te to hajỹr? Ma ame pahkên na ihcaca
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 5
na ri pahte mepahkên mã hikran, mã cute me pahkên to tojnõ to prãm to
ri cute tohajỹr. 32 Ne wa ite me hacpỹa mã me Jeju tĩr na me hõmpun. Ne
ite Jeju tĩr na me hahkre peaj na wa mehcunea mã ame harẽn to me ipa.
Mã hanea ne Pahpãm Carõ Pejti ame cumãharẽ. Mã hõtpê Pahpãm, cute
memparcatêjê mã Carõ Pejti gõ — hajỹr. Hõ, itana ri Petrô te me cumã
Me hõ pahhi catêjê ame kam mencryc
to amencryc. Ne me cumã Jeju jarkwa na memprar catêjê ihcuran prãm
pit. 34 Mã hũmre nõ japrỳ te Camar ita me cumãihcakôc prãmte hãm ne
xa. Ne cupêParixêw catêjê nõa, ne cupê Mojxe xwỳ jõ kàhhôc to me cumã
hahkrecatê. Ne mehcunea mã ihkĩn, ne me cumã hũpa. Mã macute Jeju
jarkwa na memprar catêjê tome hamãr catêjê kujahêc, quêpõ mã me to
cato, ne põ pê me to hikaj. Mã ma põ mã me to cator. MãCamar te pahhi
catêjê mã ihcakôc kam ihtẽm, ne me cumã:
35 — Me ikwỳ pê Ixaher catêjê, me hũmre itajê to impeajne, nee ca ame
to kên nare. 36 Xà ca nee me Tewta xwỳ ata to amji japackre nare? Pê
teeapu amji to cati prãm to mõ. Ne ihkôt me ipa catêjê to cwatxẽnta ne
amjimã me to cuprõ, ne ame to ipa. Pê jũm Tewta ata cura, pê peaihkôt
me ipa catêjê cunea ame ajcrà. Pê meipijapu xà hamre. 37 Jirô pê mã pê
Hĩpôjajo jõpjê pĩn Juta ata cato, pahhi mã me hakrã cahyt xà jõputwrỳa
kam. Ne hanea ne cute pahhi jũhhyr prãmte amji mã me hàhtôa ne me
tocuprõ. Pê hanea ne me Juta ata cura, pê ihkôt me ipacatêjê ma ame
ajcrà. 38 Na cu Jeju kôt me ipa catêjê to ame tojnõ, ne nee jũ mã ame
hũmre itajê ton nare, ne me cumã hikra, quê ha me pra. Quê ha me
hàpên xà ita pê me hũmre itajêa jàpên xà na, ca ha me totojnõ quê ha taa
me ipictor to me hanea, pom pê mehkwỳ he. 39 Nãmri quê ha me Pahpãm
jàpên xà na, jũ wỳr ca me to cô ne me to hamre. Me to impeaj ne, ca ha
ate Pahpãmjàpên xà to amehkên na, ca ha atỳj me Pahpãm cujtê, ne jũ
wỳr ca ha me ampo pupu — hajỹr. Ne Camar te pahhi mã ihcakôc to
hajỹr, mã cute me kam hapac, ne me ajpẽn mã:
— Cu ha nee mehcuran nare — hajỹr.
Pê pahhi catêjê Jeju mã memprar catêjê cahhy
Mã cute me Jeju jarkwa na memprar catêjê na me hàhwỳr, mã me
hàr. Mã pahhi catêjê kwỳ te amehcahhyr na me cumã harkwa. Ne hanea
ne cuteme cumã harkwa hyr, quê nee hipêr jũ caxuw Jeju to amehcakôc
tome ipa nare. Ne ma cute mehkujahêc, mã ma me mõ.
— Cute Jeju cwỳrjapê me pahcahhyr ita na ri impej. Ampo na? He cute
me pahcahhyr xàita pê Jeju ihhêj rũm cahhyr xà jõamcro ata pyràac. Ne
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 6
ihcahhyr cumam mãa ri ita kam ame pahcahhy, ne ahnaa ri me pamã
impej. Wa Jeju jarkwa na ame cumã awjarẽ, na riame pahcahhy. Ne
mõrmõ ihtỳj Jeju me papipẽan na amepahcãmjĩ, ne ame pahcahhy. Ne
ahna ri me pajakry — hane. 42 Ne amcro cunea kam me cumã Jeju to
mehcakôc to me ipa, Pahpãm to me amji kam hapac xà jũrkwa kam. Ne
hanea ne me hũrkwa kam me Jeju jarẽn to me ipa. Ne ihtỳj hipêr cute
mehcunea mã Jejucwỳrjapê Pahpãm te me ahna amji caxàr to hahkreto
me ipa kam me to incrà.
Mehtehcajpar catêjê te xet
Ne amcro nõ na hipêr Jeju na mehkwỳ picamẽn. Mãmehkwỳ pê
Crec jarkwa to mehcakôc catêjê me, Ixaher jarkwa to mehcakôc
catêjê me, cute me ajpẽn mãn kam mehtẽm. Ampo na? Xwahna amcro
cunea kam Crec jarkwa to mehcakôc catêjê cahãj impijapit wej mãcute
me hõ jõrxà ata to me hapac kêt to me mõ, na ri. 2 Mã Jeju jarkwa na
memprar catêjê te tôxi atajê te me amji kwỳ cunea to me cuprõn, ne cute
me cumã amji jarẽn, ne me cumã:
— Ỹhỹ Pahpãm jarkwa to ite me ijàpên jicu, ne me pajõ to pit mã me
amji japackre, ita na me ipê ihkaj na. 3 Cwỳrjapê, ca me ikjêjê me amji
capi, ne PahpãmCarõ Pejti carôt te me hũmreto xet ne me amji jõr atajê
to me caprã. Ampeaj kam cute me amji kam hapac xà impejti, ne cuteme
amji jahkre pej catêjê kwỳ cu ha me cumã me hõ jõr catêjê na me hũxwỳ.
4 Ne me pa, wa ha hõtpê me Pahpãm mãmehcajrẽn, ne mehcunea mã
harkwa to hahkre me to wa ha meijàpên to ipa, ne nee wa ha iràn xà na
ampo to amji japackre nare — hajỹr.
5 Mã mehcunea te mehkôt me amji ton, ne cute me hũmre te xet capi ne
me hũxwỳr. Ne jũm pyxit ata pêTewãw, ne cute Jeju to amji mã ihhimpej
Pirip me, Procor me, Nicanõr me, Timãw me, Parmena me, Nicoraw pê
Antijoc catêjê nõ, ne nee cupê Juta catêjê nõ nare, mã cute amji to Juta
catêjê. 6 Mã cute Jeju jarkwa na memprar catêjê cunamã, cute me xet
itajê xãm. Mã cute me Pahpãm mã mehcajrẽn, ne mehkrã na me hũ xir.
7 Ne cute me ajpẽn par jirô pê mã ri, ihtỳj hõtpê Pahpãm jarkwa picràn.
MãJeju na mehkwỳ hõtpê me ajcamẽ, Krĩpinkrên cunea kôt. Mã me
Pahpãm mã cute mehcajrẽn catêjê jàhtôa ne hanea ne cute me Jeju te amji
kam hapac xà kam hapac, ne ihkôat me amji ton, ne mehkwỳ mã me hàr.
Tewãw jaxàr xà
Pê Pahpãm mã Tewãw ihkĩan to ihkĩn. Nepê Tewãw mã Carõ Pejti
carôt gõ, pê Tewãw ajco carôat kôtmehcunea jipôc ri hàpên xà pihho
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 6
impej catia ton to ipa. 9 Pê ajco Juta catêjê kwỳ kwỳ ame Tewãw na
mehcakôc kêanre to me ipa. Pê mehkwỳ itajê ajco me cuprõ atajê japrỳ
te “Amjia kôt ame ipacatêjê na mehkwỳ”. Ne mehkwỳ itajê pê Xiren jõ
krĩ me, Mehtehcajpar jõ krĩ me, Quiriti jõ pjê me, Axij jõ pjê rũm me
cato. Ne me hũmre itajê pê ampeaj kam me harkwa to Tewãw me ajco
me ajpẽn mãn to me ipa. 10 Mã Pahpãm te me caxuw Tewãw mã cute amji
jahkre pej catia ne hõr, mã Carõ Pejti kôt cute me cumã ihcakôc xà ata na
nee cute mehcapên nare.
11 Mã cute, jũmjê atajê te Tewãw cuna mãamehcakôc kên prãmte, me
cumã hàmjõr. Mã cutemehcunea mã Tewãw to ihhêj to hajỹr he:
— Wa ite me hũmre ita te ame panquêtti Mojxe xwỳme, Pahpãm cuna
mã ihcakôc kêanre to mõr na mempar — hajỹr.
12 Mã mehcunea te, cute me Tewãw to mehhêj xi xà ita par atajê te
ri amji mã me ipikrar, ne mehkôat kam mencryc. Ne prohti kam me to
ihhimpej catêjê me, Mojxe xwỳ jõ kàhhôc to me cumã hahkre catêjê me,
mehcunea mehkôt kam mencryc. Ne cute me amji kam me hapac xàa
to, cute me tocuprõn, ne me to mõ, ne me Tewãw pro, ne ma me to mõ,
kam me cuna mã me Tewãw xãm. 13 Ne cute me hũmre kwỳ japrôr, cute
me Tewãw to ihhêjxi xà caxuw. Mã Tewãw to cute mehhêj xi to me hajỹr:
— Ỹhỹ, hũmre ita nee ihcakôc xà kên itajê to ihcakôc jicu nare, ne
camaapu Pahpãm to me amji kam hapac xà jũrkwa me, Mojxe xwỳ jõ
kàhhôc na ihcakôc kêanre to ipa. 14 Ne hanea ne cute, pom pê Naxare jõ
krĩ rũm Jeju cato ita, cute harẽn quê haxwahna Pahpãm to me amji kam
hapac xà jũrkwa hu, ne hanea ne Mojxe te amji kam hapac xà to antuw
ita na ri harẽn, wa ite mempar — hane.
15 Mã mehcunea ne me jỹ, cute me ajpẽn par xà jũrkwakam, ne me
Tewãw kuc pupu. Mã ihkuc pê ihhêj rũmcôjkwa pĩn Pahpãm mã imprar
catê kuc pyràac, neihpràti.
Tewãw te me cuna mã amji xãm xà
Mã prohti kam me hõ pahhi pê Pahpãm mã mehcajrẽn catêjê jõ
pahhiti ata te Tewãw cukij ne cumã:
— Hàpà, me imã harẽ. Xà ajkĩ ampeaj kam mã me atoawjarẽ? — hajỹr.
Pê Tewãw me cumã Aprãw xwỳ jarẽ
Mã Tewãw me cumã:
— Ỹhỹ, wa ha me amã icakôc, ca me ikampa. Me ikjêjê, menxũjê, me
ikampa. Pê rỳ pêa mã Pahpãm pejti catihtiata me panquêtti Aprãw xwỳ
mã amji to ajpẽ. Ne pê cormã Côpihpo na pjê ata kam ihkrĩ, ne nee cormã
Pjêncràti jõ krĩ kam ihkrĩ nare. 3 Pê Pahpãm cumã ihcakôc ne cumã:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 7
“Ỹhỹ, ca ha me akwỳjicu, ne krĩ ita pê acato ne ma jũ kam tẽ. Wa ha amã
pjê nõ jahkre ca ha kam akrĩ” hane.
4 — Pê Aprãw Pahpãm par pyrentu, neCartêj jõ pjê mã hikra ne ma
cato. Ne ma Pjêncràti jõ krĩ wỳr mõ, ne curia ihkrĩ. Pê hũm ty. Pê cormã
Pahpãm Aprãw kujate, me pajõ pjê wỳr, pê cato. 5 Pê nee cormã Pahpãm
Aprãw mã pjê kwỳ jahkre nare. Ne nee cormã cumã ihkwỳ incrire ne
hõrnare. Pê cormã ne Aprãw mã ihkra nõ hamreare. Pê ahnaa Pahpãm
pjê itagõ. Quê ha me akra nõ tàmxwỳ atajê hanea ne pjê ita to me hõ
tekjê” hane. Hõhõ, ita to pê Pahpãm Aprãw mã awjahkre, cormã ihkra
nare kam, ne cumã: 6 “Ỹhỹ, wa ha me atàmxwỳ tàmxwỳ mã pjê itagõ, quê
ha me to hõ pjê, ne quê ha cormã ite me cumã pjê jõr xwỳjrea na, quê
ha jũ caxuw jũa kam pjê nõ wỳr me mõ, ne curia mehkrĩ. Ne nee hanea
ne me to hõ pjê nare. Jũm jõ pjê kam quê ha mehkrĩ, ne ampeaj kam me
apêa to me apê. Ne mehõ na pit mã me cumã me hàpên catêjê na me ipa.
Quê ha cormã pjê ata jõ pahhi ame to kêanre ne. Quê ha me to kên ita to
caku to hàhtô to cwatxẽnta. 7 Jahpan xà na wa ha apu pjê ata jõ pahhi na
mehkwỳ cunea to kên. Jirô pê mã, quê ha me atàmxwỳ tàmxwỳ me pjê
ata jicu, ne ma hacpỹ ne rĩn wỳr me amji jaxà. Ne ita ri quê ha mehkrĩ ne
me awpa, ne me ikampa” hane. Ita to pê PahpãmAprãw xwỳ mã ihcakôc,
ne cumã to awjahkre.
8 — Ne hipêr cumã ihcakôc ne cumã amji ton to hane: “Ỹhỹ, cu ajpẽn
pa. Ca ha me atàmxwỳ tàmxwỳ me, me gũpar to impeajto me apa, ne
ampeaj kam me ikampa, wa ha me ato ikra kênrenare. Ne quê ha ita
na amã impej, ca ha apy kà kwỳincrire ne hitep. Ne quê akra pỳm, ne
hũmre, ca ha hanea ne impy kà kwỳ incrire ne hitep. Mãr quêmehcunea
me apupu, ne me cumã me apê me ikraa to me ikra na me gahkre pej”
hane. Ita na pê Pahpãm Aprãw xwỳ mã amji to, ne ahna meajpẽn pa.
Na pê Aprãw ihkra Ixac xwỳ kà incrire ne hitep, cormã incrire ne ahna
amcro te ôjtô kam. Pê hanea ne Ixac kra pê Jaco xwỳ mã kà kwỳ incrire
nehitep. Pê hanea ne Jaco ihkra te tôxi atajê cuneakà kryjre ne hitep pa.
Pê Tewãw me cumã Joje xwỳ jarẽ
— Ne pyxit ata pê ri Joje xwỳ, pê cupê Jaco xwỳ kra. Ne pê mehkjêjê
kà itajê ma ame ihtõ pê Joje te amji to hapu na kjê ata jũ na me amji to
prãm, na pê ihpore na ampo kra mã me to ahpa. Pêma ampo kra Joje
japrô, ne to mõ, ampỳa mã hõ pjê pê Ejit jõ pjê ata wỳr. Ne curia pê
ma irô mã jũm ita mã ihpore na to ahpa, pê ajco me hõ na pit mã, me
Pahpãm Ejit jõ pjê kam ampo kên cunea pê Joje capa. Ne cumã amji
jahkre pej catia ne cugõ. Ne cumã amji kam hapac xà impej pit gõ. Jirô
pê mã, pê Ejit catêjê jõ pahhi japrỳ te Paro xwỳ ata Joje pupu, ne cumã
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 7
ihkĩn, pê amji cahê na Joje xãm, cute ihtehcajpar prãmte. PêParo Ejit
catêjê kam pahhi na Joje xãm, ne hanea ne amji jũrkwa jamãr catê na
11 — Hamre, pê caku te xet itajê jirô pê mã, me cupê me hõ hamre, Ejit
jõ pjê kam, ne hanea ne me panquêtjê jõ pjê pĩn Joje cator xà japrỳ te
Cana jõ pjê ata kam, me cupê me hõ hamre. Pê prãm na ame ipa. 12 Na pê
me panquêtjê ihtỳj ame hõ name hàhcukjêr to me ipa. Pê me panquêtti
Jaco japrỳ nõ pê Ixaher ata Ejit jõ pjê kam, cormã me cumã me hõ na me
harẽn pa, na pê macuri mehkra kujate, pê ma curi me mõ. 13 Ne pê me
mõr to ajkrut kam, pê Joje cormã me cumã cupê mehkjê na amji jarẽ. Pê
Paro me hõmpu neme cupê Joje kjêjê na me hahkre pej. 14 Ne pê ma Joje
hũm me, mehkjêjê cahhur wỳr mehkjêjê kujate, Cana jõ pjê pĩn cute me
haprôr prãmte. Pê me mõ ne mecato, ne me hũm japrô, ne ma hacpỹ mã
Ejit jõ pjê wỳrme to mõ, ne me to cato. 15 Pê me hàhtô na mehcunea me
xetẽnta ne ihkôt xĩc, ne curi me cato, nemehkrĩ. Ne curia mehkrĩ, pê me
panquêtti Jaco pê Ixaher ihwej ne ty. Jirô pê mã, pê mehkra cunea me,
me tàmxwỳ mea mã Ejit jõ pjê kam mehhi. 16 Pê me panquêtti ty pê ma
ihmat ri, me hõ pjê wỳr, mehtàmxwỳ me to kwỳ. Ne Krĩjikre jõ krĩ kam
me tocato, ne curia me harêt. Pom pê rỳ pêa mã, Aprãw Emõrkra jũhkra
kam kẽn kre jũhkà ata kam. Ne ma me amji jaxà, hacpỹ mã Ejit jõ pjê
17 — Pê me pahkwỳ pê Jaco tàmxwỳ tàmxwỳ pê Ixaher catêjê caku ata
na ramã me ajcamẽ, ne mehàhtôa to me hàhtô. Pê ramã Pahpãm Aprãw
mãCana jõ pjê jahkre xà ata na caku hàhtêp to mõ. Por pê ampeaj kam
cumã to awjahkrea toawjahkre ata wỳr. 18 Ne pê Ejit jõ pjê jõ pahhi tuw
nõ hõ pjê ata jamãr na cupy. Ne nee pê Joje pupun nare, ne nee toamji
japackre nare, pê rỳ pêa mã ramã Joje ty na pê. 19 Ne pê Paro ma apu Joje
mehkra pỳpỳm atajê na harkwa, quê mehkra kryjre itajê cunea to cô kam
me awcapê, quê mehhi.
Pê Tewãw me cumã Mojxe xwỳ jarẽ
— Pê amcro ata na Mojxe ihpỳm, neimpejti. Pê hũm me inxi ikrea
kam me to ajrõ, pê ramã ahna putwrỳ incrê. 21 Jirô pê mã ri cute me
mehkra curan catêjê cupateme to mõ, ne põ pê me cuxi, pê nõ. Pê ma
hacpỹ mã me mõ, pê Ejit jõ pjê jõ pahhi tuw pê Paro kra cahãj ita cato,
ne mõ, ne Mojxe pupu, ne cupỳ ne ma to mõ, ne to ihkra. 22 Pê Mojxe,
curia Ejit catêjê jipôc ri ihkà. Pê Ejit catêjê Mojxe mã cute me amji jahkre
pej cunea tohahkre. Pê Mojxe amji jahkre pej, ne ihcakôc pej, nehàpên
23 — Hamre, pê ramã ahna caku cwarẽnta ne ihkàhtu. Ne pê mehkjêjê
me, mehkwỳ pê Ixaher catêjê pupun prãm. 24 Ne pê ma hacpỹa mã
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 7
mehkwỳ wỳr amji jaxà. Neme hõmpu, pê Ejit catêjê nõ apu Ixaher
catêjênõ to kêanre. 25 Pê Mojxe me hõmpu ne amji mã: “Hamre, ita caxuw
wa haEjit catêjê nõ ita cura. Ita caxuw quê ha me ikwỳ me ijàpên xà
pupu, ne me Pahpãm te ikujahêc me ijahkre pej, ite Ejit catêjê te ame
to kên pê me caxàr xà na” hane. Na pê ma me hỹrmã tẽ, neEjit catêjê
nõ ita cura. Ne pê Mojxea me hamãr catê na amji to. 26 Pê apẽ pê Mojxe
ma hipêr Ixaher catêjê wỳr mõ. Pê ramã mehkwỳa nõ me ajkrut ne ame
ajpu. Pê Mojxe mehõmpu, ne ahna cupê ihkaj na. Pê ma me hỹrmã cato,
cuteajpẽn kam me to impej prãmte. Ne me cumã: “Pỳhàpà, ajwar me
apê Ixaher catêjê, ne ca ajpẽn to me akjê. Ne ampo na mã ca ame ajpu?”
27 — Pê apu mehkwỳ nõ to kên to mõ ata ma apu Mojxecurê, ne cumã:
“Nee jũm te me ijõ pahhi na axãm nare. Ca ame ijapackre to mõ, ne ita ri
ate me icukij xà hamreare. 28 Xà ca ha pijamã ihnõ kam ate Ejit catêjênõ
curan ata cuxà icura?” hane. 29 Pê Mojxe kampa, ne cumã hũpa pê ma
acto, Mitij jõ pjê ata wỳr. Ne curi cato, ne curia ihkrĩ. Ne curia hikwa
tuw, pê cumã ihkra xũmre ajkrut necato. Ne curia pê amji to ajpa, Mitij
põti kam me hamreare ata ri, kẽnti catia japrỳ te Ihcuhhyt jõ kẽn ata
kam. Hamre, pê Pahpãm côjkwa pĩn cumã memprar catê nõ na amji
jahkre, ne cumã amji to ajpẽ. 31 Pê Mojxe hỹrmã cato, nexa, ne cuhy pôc
pupu, pê aprêjpôr ata, ne nee caxàr nare. Pê cuhy caxwãm pê Pahpãmmã
imprar catê nõ pupu. Pê higẽc ta, pê hỹrmãahtêp, cute hõmpun pej
prãmte. 32 Mã Pahpãm te cumã ihcakôc ne cumã: “Hàpà, pa wa, ne ipê
meaquêtjê Pãm cati. Ne ipê Aprãw me, Ixac me, Jaco Pãm cati” hajỹr.
Hamre, pê Mojxe kampa ne hũpate apu ihtertet, ne nee hipêr hõmpun
33 — Hamre, pê Pahpãm cumã: “Hamre, ita caxuw ca ate ipeaj to ipej
na, ijahkre pej. Cwỳrjapê ca ha apar kàcapa, ne apar cakrô icuna mã
xa. Wa ha ateito impejti na gahkre pej. 34 Ne ramã ite me ikra pê Ixaher
catêjê pupun. MãEjit jõ pjê kam ame ipa. Mã Ejit catêjê ame to kêanre, wa
ite mencwỳr par, ne me hỹrmã iwrỳc. Na wa ha Ejit jõ pjê intête, mehkên
ita pê me capa. Ne caa, ca ha ita caxuw ma me hỹrmã tẽ, Ejit wỳr” hane.
35 — Ne pom pê Pahpãm me cumã Mojxe xãm ata pê maIxaher catêjê
ame curê. Ne pê amcro ata na me Mojxe mã: “Pê nee jũm me ijõ pahhi
na axãm nare, ate me ijapackrexà na. Ne nee ita ri ate me icukij xà
nare” hane. Pê ahnaa Pahpãm me hõ pahhi na me cumã Mojxe xãm,
pêcupê me hõ pahhi, ne cupê mehkên pê me to hapôjcatê. Ita na pê
côjkwa pĩn Pahpãm mã imprarcatê harkwa kôt Mojxe xãm. Ne hamre, pê
MojxePahpãm jarkwa kôt hacpỹa mã Ejit jõ pjê wỳr cato. 36 Ne cupê me to
cato. Ne pê carôt kôt rỳ jũcaxuw jũm te ampo pihho pupun nare atajê ton
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 7
to hàhtôa to hàhtô. Ne pê harkwa toEjit jõ pjê kam hàpên xà to, ne hanea
ne côxwa japrỳte Côxwatepti ata kam to. Jirô pê mã pê pjê caprỳhtiata
kam, curia me amji to caku to cwarẽnta, ne curia cormã ame ipa.
37 — Pê Mojxe me panquêtjê mã ita jarẽ, ne me cumã: “Ỹhỹ, quê ha jũ
caxuw Pahpãm me amã jũmte harkwa na me amã ihcakôc catê ata kujate.
Quê ha me anõ capi, ne me anõ xãm, hàpên xà ita caxuw. Ahnaa mã pê
pjê caprỳhti atakam. Ne côjkwa pĩn Pahpãmmã imprar catê me ajco ipa,
por pê kẽnti japrỳ te Ihcuhhyt jõ kẽn kam xa, ne Mojxe mã ihcakôc ata
me. Na pê Mojxe Pahpãm jarkwa pejti incwa, cute me cumã harẽn xà
caxuw. Ne me cumã harẽ, ne ma mepamã ahna ihhôc.
Pê Tewãw me cumã menquêtjê kêanre na harẽ
— Na pê ma ame Mojxe curê, ne ma amempar caca. Ne ma hacpỹ mã Ejit
jõ pjê wỳr me amji jaxàr prãm. 40 Hamre, pê Pahpãm mãMojxe ihcakôc prãmte
me cupê cato. Pê ma ihtõ kà japrỳ te Arãw wỳr me pra. Ne me cumã: “Ỹhỹ,
jũ kamMojxe pictor. Mãr cute Ejit jõ pjê pĩn me pajaprôr neme pahto mõ, taa
rijũ kam ipictor. Arãw, me imã wakỳre te pahpãm cahàckrekà nõ to. Quê ha
wakỳre te pahpãm cahàc krekà ita me ito ipa. Ne taa me pajamã” hane.
41 — Pê amji cunea mã me wakỳre to me pryti krahti pê me hõ pahpãm
cahàc krekà ata to, ne me to cati prãmte, cumã mehcakôc pejti. Ne ajco
me cumãpryre ihcura, cute mehkĩn prãmte. Ne wakỳre te pryti kra pê
pahpãm cahàc krekà ata pyrên me hakryte ajco me cumã me hàkrun
xà ita to. 42 Pê ma Pahpãm ame curê, ne meto tojnõ, mãr quê ha me taa
amji mã mehkên ton to me ipa. Na pê amjia kôt amji mã caxêre to me
hõ pahpãm cahàc. Na pê Pahpãm jarkwa na ihcakôc catê ita na me ahna
ihhôc. Ne hõ kàhhôac kam pê ihhôc to hane he:
“Pỳhàpà, me apê Ixahercatêjê.
Rỳ pêa mã ca pjê caprỳ catihti ita kam ame apa, ne ramã ame apa xà
ita kam me ana caku te cwarẽnta.
43 	Xà ite pryre kĩn prãmte ca amehcura?
Hãpà. Hamreare, ca cormã atỳj me to ihcupan to meapa.
Ne ca cormã me akrãa kam ca me to amji kampa.
Hõhõ, ita cwỳrjapê pê ca amjiakôt amji mã me wakỳre to me apãm
cahàc krekà itajê to me hàhtôa to me hàhtô.
Ne pê ca hanea ne me apãm cahàc japrỳ te Moroc ata mã me pryre
itajê cura, cute ihcajpuaw prãmte.
Ne pê ca haneane me apãm cahàc krekà japrỳ te Renpa pê caxêre
pyràcti nõ ata pê ca me to.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 7
Hõhõ, me akên xà itajê to, pê ca ajco me hajỹr to meapa.
Ita cwỳrjapê wa ha me ana me acurê xwỳn mẽ, ne me ato mehkujate,
Papirõn jõ krĩ jĩkjê wỳr ampỳa mã ata wỳr, quê ha ma me to mõ”
— Ita na pê Pahpãm jarkwana ihhôc catê harkwa kôt ihhôc.
44 — Ne cormã ita jamreare kam, pê Pahpãm Mojxe mã, pêampo kà to,
cute me to amji kam hapac xà jũrkwa to. Pê Mojxe Pahpãm jarkwaata na,
ahnaa to. Pê me panquêtjê ajco ampo kà te Pahpãm jũrkwa to ame hy,
pjê caprỳhti ata kam. 45 Ne hamre, ramã me ahna caku jàhtôa kam pjê ata
mã me hàr xàa wỳr pê Mojxe xwỳ ihhi. Ne hamre, pêJojuw xwỳ haxà na
axà, ne ma me panquêtjê to hy, pjê ata wỳr. Por pê Pahpãm me cumã pjê
jõr xà na to awjahkre atawỳr. Ne pê ramã Pahpãm pjê ata kam mehkrĩ
catêjê cunea japôj pa. Ne kam Ixaher catêjê jỹr, pême haxà kam me xa.
Pê ahnaa me hõ pahhi Tawi jõ amcrokam ahtwỳ. Pê cormã ampo kà te
Pahpãm jũrkwa ata mecumã ahtwỳ ne ihcuhhê.
Pê Tewãw me cumã Tawi xwỳ jarẽ
— Ỹhỹ, pê Pahpãm pê Jaco jõ Pahpãm mã Tawi kĩnti. Pê Tawi, cute
cumã ikre nõ impejti xãmprãmte ahna ahwỳ. 47 Ne pê Tawi kra japrỳ te
Xarômãw ata pê ikrepyxwỳr catê, na pê cumã ikre xãm.
48 — Quê ha pijamã me pajõ Inxũ pê Pahpãm ne mehcunea jirôa pê
cati ata, cute me hũhkra na meikre xãm, ata kam ihkrĩ? Quê! Hamreare!
Wỳr quê kamihkrĩ! Me Pahpãm ata côjkwa kam ihkrĩ. Pê ramãharkwa na
ihcakôc catê ita na ihhôc. Pê harkwa na ihhôc to hane he:
“Ipê me gõ Pahhiti pê Pahpãm.
Ne côjkwakam ikrĩ xà, ne pjê kam ri ipar pyxwỳr xà.
Ne côjkwa pĩn wa me atoihimpej.
Xà ikre ita kam ikrĩ xà na mã ate me imã ton?
Hamreare! Wa nee ahna prãm nare.
50	He pa pê wa ampo itajê cunea to” hane.
— Hamre, he ramã me apê me panquêtjê pyràac, ne me akêanre!
Ca nee me Pahpãm jarkwa par nare. Ne hanea ne ma apu amji tête me
Pahpãm CarõPejti curê. Ne nee mehcakôc par nare. 52 Ne amjia kôt ate
me amji kam me gapac xàa to ame amji kam gapac tome apa. Pê Pahpãm
jarkwa na mehcakôc catêjê me panquêtjêmã amcro nõ na Pahpãm kra
impejti cator na to awjarẽ, pê ca nee mempar nare. Ne atỳj me Pahpãm
jarkwa namehhôc catêjê atajê jipej. Ne pê jũm to awjahkre ata na, ihtỳj
me pahwỳr iwrỳc. Ne Pahpãm kra pê cato, pê ca mehcura. Ahnaa mã pê
Pahpãm ajpẽn harkwa na cumã ihhôc catêjêkujate, pê me panquêtjê me
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 7
hipej he, ata na ca ate mePahpãm kra ton, ne ate mehcuran. 53 Ne côjkwa
pĩn Pahpãm mã imprar catêjê pê me amã harkwa ita jarẽ, pê ca nee ajte
me gũpar nare — hane.
Mã hamre, prohti kam te me Tewãwjũjarẽn xà ita par. Ne ame kam
incryac to amencryc, ne kam mencryc xà to ame wa gyj. 55 Mã Pahpãm
Carõ Pejti te Tewãw carôt to hipu tu, mã côjkwa wỳr irĩt, ne cute Pahpãm
jàhcujro pejti pupun, ne hanea ne cute Jeju pupun, mã Pahpãm jĩkjê rũm
xa, awpôc rũm. 56 Mã Tewãw te me cumã harẽn to:
— Mẽr he. Wa itỳj côjkwa catac pupu, ne itỳj me Ahàkà pê Jejupupu
he, mã Hũm Cati jĩkjê rũm xa, awpôc rũm — hajỹr.
57 Me ajkaam mã cute me hapac jihê par, ne kỳj cati pêa mã ame caràr,
ne Tewãw wỳr mehprõt ne cute mehpro. 58 Ne cute krĩ pê me to cator, me
ajkaam kẽn to kamme hũcapêr kam mehtẽm, cute me to curan prãmte.
Mã mehhêj xi catêjê te me hõ hitô kà caxàr, ne me jũm tuwre japrỳ te
Xawrô ata mã me hõr, me hahkà na, cute me cumã hamãr prãmte.
59 Ne cute kẽn to Tewãw curan prãmte kam me to awcapê, mã Jeju
mãakij ne cumã amji jarẽn to:
mã caràr ne Pahpãm mã:
— Cute ame ito kên itajê kam acryc nare — hane. Hõ, cute ita to
ihcakôc to hajỹr ne ihtyc. Mã ampeaj kam cama Xawrô mã Tewãw curan
Pê Xawrô Jeju na mehkwỳ to kên
Mã amcro ata na, Krĩpinkrên kam, cute me Jeju namehkwỳ to
mehkên kam mehtẽm ne ame to kêanre. Necute amehkwỳ incràn,
Krĩpinkrên pê. Mãmehkwỳ curia Juta jõ pjê kam ame ipa, ne mamehkwỳ
Krĩrĩtpej jõ pjê mã ame incjêj, mã Jeju mãmemprar catêjê pit jàhhuc. 2 Mã
me hũmre te Pahpãm to me amji kam hapac catêjêatajê te me Tewãw to
me hapac xàhte me amrã, ne cute me harêt.
3 Mã Xawrô te Jeju na mehkwỳ to hamre prãmte, hãn ne ihtỳj hõtpê
ame ahna hàhcukjêr to ipa, ne ikrea mã incjêj to ipa, ne mehũmre pro, ne
pyjê pro, ne me hacjên xà mã me hacjê.
Pê Krĩrĩtpej kam me hũjarẽn pejti
Mã ame ipicràn atajê pê Jeju na mehkwỳ, ne mehcunea mã, pjê cunea
kôt ame Jeju jarẽn to me ipa. 5 Mã ma Pirip Krĩrĩtpej wỳr iwrỳc, ne curia
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 8
mehkrĩatajê mã apu Jeju jarẽn to mõ. 6 Mã me hàhtôa ne cute me Pirip
jũjarẽn xàimpar to impejti, ne harkwa to cute hàpên xàton ata na me
hõmpun. 7 Mã Pirip te me kam ampo carõ kên atajê jàhtôa nementête
hapôj, mã ma me caràr to pra. Mã cute me xwỳme, me cukrã xà pec
catêjê jàhtôa ne hanea ne caprãr. 8 Mã mehcunea jakry pit, Krĩrĩtpej kam.
9 Pê curia hũmre japrỳ te Ximãw ata ihkrĩ, ne ampeaj kam hũxy xi,
neamcro jàhtôa kam ajco me to hy. Ne ihtỳj ajco amji tocati prãm. Na pê
Krĩrĩtpej catêjê cunea Ximãw cati naamehcãmjĩ, ne ampeaj kam amji mã
me to hane. 10 Ne ampeaj kam ajco me kampa. Mehkà me, ahkrare me,
mehcunea ajco me kampa. Ne ajco me ajpẽn mã:
— Ỹhỹ, ihhêj ne hũmre ita kam Pahpãm carôt, ne ampeaj kam cati, ne
ihhêj ne Pahpãam pĩn ri cator — hane.
kampa. 12 Mã hanea ne cute me Pirip jũjarẽn xà impar, Jeju pê me
pahkritxwỳ na harẽn xà impejti ata na. Mã Pirip te cute Pahpãm himpej
xà mã mencjêj na me amji jarẽn prãmte, harkwa na me hũmre me, pyjê
me, cô kammehcumrãr, mã cute me Jeju te amji kam hapac xà pynãr.
13 Mã hanea ne, Ximãw te Pirip jũjarẽn xà impar, neihtỳj Jeju na mehkwỳ
mã hàr prãm. Mã Pirip te cô kam ihcumrãr, mã cute hũnãr ne hũ na pire
mã apu ihkôt ipa, ne hãn ne Pirip te harkwa to hàpên xà impejti ton to
ipa atajê to amji mã ipikrar catia to ipa.
14 Mã Jeju jarkwa na cumã memprar catêjê, Krĩpinkrên kam ameipa
atajê, te me Krĩrĩtpej catêjê te hanea ne Pahpãmjarkwa par pejti na, cute
me harẽn par. Mã ihtỳjJeju na mehkwỳ mã me acjêj. Mã ma cute me
Petrô meJowãw kujahêc, Krĩrĩtpej wỳr. 15 Mã curi me cator, ne Pahpãm
na me ahwỳ, quê Krĩrĩtpej catêjê te Jeju to amji mã mehhimpej atajê mã
Carõ Pejti gõ. 16 Ampo na? Nee Pahpãm Carõ Pejti ata cormã mehwỳr
iwrỳc, ne cute me cumã amji jõr nare. Mã ihtỳj Pirip te Jeju jarkwa na cô
kam mehcumrãr. 17 Cwỳrjapê ri Petrô me Jowãw te me ahna hũ xir, neme
ahna Pahpãm wỳr, mã Pahpãm te me cumã Carõ Pejti jõr.
18 Mã Ximãw jũxy xi ata te Petrô me Jowãw te jũmjê atajê na hũ xir, mã
mehkôt Pahpãm te jũmjê atajê mã Carõ Pejti jõr na me hõmpun. Ne ma
me hỹrmã tẽ, ne ihpore to ame kampa, ne me cumã:
19 — Petrô me Jowãw, wa hanea ne me acarôt ita na prãm. Wa ha me
amã ihporea gõ, ca ha me imã Pahpãm carôt gõ, mãr wa me acuxà jũm
naijũ xi, quê amji mã Pahpãm Carõ Pejti py — hane.
20 Mã Petrô te cumã harkwa to:
— Akên xà wỳr, ca gõ pore ita to tẽ! Mõrmõca amji mã: “Wa ha itỳj
ihporeto Pahpãm carôt japrô” hane. 21 He nee ate me ijàpên xà jĩkjê to
amji pytàr xàhamreare. Ne Pahpãm mã ate amji kam gapac xà hêj xi xà
ita nee impej nare. 22 Nãmhã, ne ate amji kam gapac xà kên ita jicu, ne
Pahpãm na ca ahwỳ, quê atête akên ita camẽ, ne akên ita to tojnõ ne amã
to impej. 23 He ramã ate akên ita to amji krãhtu, na ca ajte me ijũ na apu
ita kĩn, ramã ite me gahkre pej — hane.
24 Mã Ximãw te me cumã:
— He nãmri! Ca ma imã Pahpãm wỳ, quê neeate me imã ampo kên
jarẽn xà itajê nõto, ito kên nare — hajỹr.
25 Mã Petrô me Jowãw te me cumã Pahpãm jarkwajarẽn par, ne ma
Krĩpinkrên wỳr cute me amji jaxàr. Ne pry kôt, Krĩrĩtpej jõ pjê kam ihtỳj
me Pahpãm jarẽn pejti atajê jarẽn cràn to me mõ.
Pirip me Cupẽtycre
Mã côjkwa pĩn Pahpãm mã imprar catêPirip wỳr iwrỳc ne cumã:
— To xa, ne ma Krĩpinkrên me Krĩhtỳj jõ prykôt tẽ, por curi põti kam
me hamreare, ata wỳr — hane.
27-28 Mã Pirip xãm ne ma ihtẽm pyrentu. Ne pea curicator. Mã cupẽtycre
nõ ita te Krĩpinkrên kam Pahpãmto amji kam hapac jirô pê, ma hacpỹa
mã hõ pjêjaprỳ te Cupẽtycre jõ pjê ata wỳr amji jaxàr. Ne pê hũmre ata pê
pahhikwỳj catia japrỳ teCantikwỳj ata tehcajpar catê, ne ajco cumã hõ pore
jamã. Ne cawrô jõ kujti kam jỹ, ne apu ihkàhhôc atacahyt. Ne ihkàhhôc ata
pê Pahpãm jarkwa to ihcakôc catê japrỳ te Ixaj xwỳ, ata jõ kàhhôc, pê jỹ ne
apu cahyt. 29 Mã Pirip te hõmpun, mã Pahpãm Carõ Pejti cumã:
— Tẽ ne cawrô jõ kujti wỳr acato — hane.
30-33 Mã Pirip ma hỹrmã ipicahur ne ahna cator. Ne cute cupẽtycre ata
Ixaj xwỳ pê Pahpãm jarkwa to ihcakôc catê jõ kàhhôc to jỹ ne apu cahyt
na kam hapac. Pê Pahpãm jũm capi ne to awjahkre ata na ri ihkàhhôc
ata cahyt, ne cahyt to:
“Ỹhỹ, jũm ata pê pryre capônỹre pyràac, ne cupêcarà cahàcre hôhti
Mã ma ihcuran xà wỳr me tomõ, mã capônỹre mõ.
Me to mõ ne ame cupê ihhô atajakep, mã aracri xa,
jĩkjê na ri jũm ita pê carà cahàcre hôhti pyràac, ne nee ihcakôcnare,
ne aracri xa.
tu, mã cute ihpahàm catia ne ipyr, ne apu ihpahàm.
Ne neecute me jũm ata to impej nare, ne cute ame to kêanre.
Ne nee cormã ihkra nare kam, cute mehcuran, mã pjê kam cute amji
to ipijapar xà ata jamre” hane.
Mã Pirip cumã:
— Hàpà, xà ca atỳj, pom ca apu ihkàhhôc cahytita kampa? — hane. Mã
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 9
— Quê, hamreare, wa itỳj cahyt ne nee impar nare. Ipê jũm te imã
ihkôt harẽn xà nare ita kam, jũ mã wa ha ne hahkre pej? Ca ha pijamã
imã to hahkre? Gapacta ne api ne icahê na jỹ, ne imã to hahkre — hane.
Mã Pirip jàpir ne cahê na hỹr, mã cumã:
34 — Imã to hahkre, xà amji naa mã pê ihhôc? Nare xà ajteare mã jũm
na pê ihhôc? — hane. 35 Mã Pirip te cumã Jeju jarẽn kam ihtẽm, necumã:
— Ỹhỹ, pom jũm ita nee mã jũm nare, Jeju jarẽnmã he, ne curmã wa
ite me hõmpun — hane.
36 Ne ma ajwar me mõ, mã ihtỳj Pirip cumã to hahkre to mõ, ne pea cô
jarare na me iwrỳc. Mã cupẽtycre ita Pirip mã:
— Cô he, hõmpu. Ne imã Jeju na mehkwỳ mã ixàr prãm. Ca pijamã
caxuw icumrã? — hane.
37 Mã Pirip cumã:
— Ca ha ampeaj kam Jeju to amji mã ahimpej, ne mehkwỳ mã
axàrprãm, wa ha itỳj caxuw acumrã — hane. Mã cumã:
— Ỹhỹ, wa ha itỳj amji mã to ihimpej, ne ampeaj kam ri cupê Crixtô pê
Pahpãm kraa to ihkra, na wa itỳj ahna mehkwỳ mã ixàr prãm — hane.
38 Mã kujti to hàhhuc, ne ajwar cô mã me iwrỳc, mãpea Pirip te cô kam
cupẽtycre ata cumrãr.
39 Ne cô pê me hàpir, mã Pahpãm Carõ Pejti te maPirip japrôr ne to
tẽ. Mã cupẽtycre te nee hipêr hõmpun nare, ne ampeaj kam Jeju pyrên
hakry, mã ma hõ pjê wỳr tẽ. 40 Mã ihprõt pê Pirip Axoti jõ krĩ kam cator.
Xawrô pintuw xà
Ata jõ amcro kam ri Xawrô cormã Jeju namehkwỳ curan prãm
to ipa. Mã Tamatcô jõ krĩ kam hanea ne Jeju namehkwỳ jàhtôa ne
mehkrĩ. 2 Cwỳrjapê ri Xawrô ma Pahpãm mã mehcajrẽn catêjê jõ pahhi
wỳrtẽ, ne cute ahna hàhwỳr, quêcumã cute Jeju na mehkwỳ pro xà na
ihkàhhôc to, quê mehpro pa. Mã hõ pahhi teTamatcô jõ krĩ kam Juta
catêjê te me cuprõn xà kam me hõ pahhi catêjê atajê mãihhôc, quê me
cahyt, ne me Xawrô tehcajpa. Neme cupê Jeju na mehkwỳ xũmre me,
pyjê me, mehpro ne mehuwapre, ne ajpên Krĩpinkrên wỳr meto pra.
Hõhõ, pê me caxuw mehcajrẽn catêjê jõ pahhi mã ihhôc to hane, ne me
3 Mã Xawrô na mehkwỳ ramã Tamatcô jõ pry kôt, krĩ ata na me hàhtêp
tu, mã krã, côjkwa pĩn ampopràti ata te ahna ipixêr. 4 Mã Xawrô pjê kam
ihpỳm, ne cute côjkwa pĩn jũm ata par, mã cute cumã harkwa to hajỹr:
— Xawrô, Xawrô, ampo na mã ca apu ito kên toapa? — hajỹr.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 9
— Me anõ mã ca? — hane. Mã cumã amjijarẽn to:
— Ipê Jeju, mãr ca ate apu ito kên ta! 6 To xa ne krĩ mã axà, quê ha jũm
amã ate ampo ton xà ata to awjarẽ — hane.
7 Mã Xawrô na mehkwỳ xũmre atajê cunea te amji mã me ipikrar, ne
me ipẽrkêt ne me ipẽrkêatre. Ne ihtỳj cute me hõkre par, ne nee cute me
jũm pupun nare. 8 Mã pjê pê Xawrô xãm, ne into catac, ne nee irĩtnare.
Mã cute me hũhkra naipyr, ne ma Tamatcô jõ krĩ wỳr me to mõ. 9 Mã irĩt
nare na amcro incrê, ne camajỹ ne apu Jeju to amji kampa, ne nee hàpàn
nare, ne nee ihkõm nare, ne cama jỹ ne apu ajkampa.
10 Mã Tamatcô jõ krĩ ata kam Jeju na mehkwỳ nõ ita ihkrĩ, ne haprỳ te
Anana. Ne irĩat kam cute Jeju pupun, mã cumã akij ne cumã:
— Anana — hane. Mã cumã:
— Ampo? Ita ri wa xa — hane. Mã cumã:
11 — Apu amji mã ahcuprõ ne ma Juta jũrkwa wỳr pry cuhtacti ata kôt
12 Ne cute irĩat kam amji na apê Anana pupun, mãhỹrmã hàr ne cute into
na cumã hũ xir, mã hacpỹa mãirĩt. Na ca ha caa tẽ, ne Xawrô na gũ xi ne
caprã — hane.
13 Mã Anana cumã:
— Ijõ Pahhiti, ramã mehcunea te me imã hũmre ita teKrĩpinkrên kam
ampo cunea to kên ata na me harẽn, ne cute ame akwỳ to kêanre. 14 Ne
cute mehcajrẽn catêjê jõ pahhi kwỳ jõ kàhhôc pyr, neajpên to tẽ, Tamatcô
jõ krĩ wỳr, cute me akwỳ te, ate mehtehcajpar xà na me awỳr atajêjacjên
prãmte — hane.
15 Mã Pahhiti pê Jeju te Anana mãn, ne cumã:
— Wa ite amji mã hũmre ata te ijarkwa na imprar catê na capi ne
ahna hãm, mãr quê ijarkwa na mehcahkrit me, me cupê pahhi cati me,
Juta catêjê mãihcakôc. 16 He wa ha pa Xawrô mã ijàpên xà to hahkre,
quê ha imã apê. Ne icwỳrjapê cupêcute amji na ihkên xà cunea pupun
catê — hajỹr.
17 Mã ma Anana mõ ne ikre mã hàr, ne cute Xawrôna hũhkra xir ne cumã:
— Itõ Xawrô, pom ate pry kôt Pahhiti pê Jeju pupun ita te ri ajpên
awỳr ikujahêc, ca hacpỹa mã rĩt, quê hanea ne Pahpãm Carõ Pejti carôt
ato hipu — hane.
18 Mã ampo pê tep kà pyràcti ita into pĩn cumã ihpỳm, mã hacpỹa mã
irĩt pyrentu. Hamre, itajirô pê mã ri Xawrô xãm, mã Anana te cô kam
ihcumrãr. 19 Mã hàpàn jirô pê, hacpỹa mã ihtỳj taa to ihtỳj. Ne cute amji
to amcro jàhtôa Jeju na mehkwỳ kam, Tamatcô jõ krĩ kam.
Pê Xawrô Tamatcô jõ krĩ kam apu mõ
Xawrô te Jeju na mehkwỳ na amji ton, neJuta catêjê te me cuprõn
xàkam, ihcakôc kam ihtẽm pyrentu, ne cute me cumã:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 9
— Jeju pê Pahpãm kraa to ihkra — hajỹr.
21 Mã mehcunea te me Xawrô par, ne amji mã me ipikrar, ne me ajpẽn
catê ta? Pom hãn ne Jeju namehkwỳ pro ne mehcajpre, ne ma hõ pahhi
cati wỳrme to ipa prãm ita? Taa mã ri cator — hajỹr.
22 Mã Xawrô amcro cunea kam me cumã carôt tỳaj kam hũjarẽn to
ihcuhhê tu. Ne cute hũjarẽn to:
— Ỹhỹ, por pê rỳ pêa mã Pahpãm Crixtô cator xà na to awjahkre ataa ri cator,
ne cupêa ri Jeju — hajỹr. Ne cute Juta catêjê pê Jeju na mehkwỳ nare atajê mã
caxwãm catia mã Jeju jarẽn. Mã nee jũm te cumã jũ mãn nare, ne aracri mehkrĩ.
23 Mã ahna amcro jàhtôa jirô pê Juta catêjê te amji na me cuprõn, ne
Xawrô curan na me ajpẽn par. 24 Mã Xawrô te amcro me caxwa cunea
kam, krĩ cati jõ kwỳc jarkwa mã me hikaj ne mehcuran prãmna, cute me
hahkre pej. 25 Mã caxwa ata kam, Jeju na mehkwỳ kwỳ te kàhà catia kam
Pawrô jỹr, ne ma krĩ pê, kẽn tekwỳc catia ata pê me to iwrỳc.
Pê Xawrô Krĩpinkrên kam apu mõ
Mã Xawrô ma Krĩpinkrên wỳr tẽ, cutecuri Jeju na mehkwỳ mã hàr
prãmte. Mã Jejuna mehkwỳ ma ame hũpa. Ne nee mempar nare, ne nee
cupêJeju na mehkwỳ na, cute amji mã me to hajỹr nare. 27 Mã Parnap te
Xawrô tehcajpar, ne ma to mõ, ne cute me to cuprõn, ne Jeju jarkwa na
memprar catêjê mã Xawrô jarẽn, cuteme hahkre pej prãmte. Ne cute me
cumã Xawrô te prykôt Pahhiti pê Jeju pupun, mã cute cumã ihcakôc na
harẽn. Ne hanea ne Parnap te Xawrô Tamatcô jõ krĩ kam Juta catêjê mã,
Jeju jarkwa toihcakôc tỳaj na me cumã harẽn.
28 Jirô pê mã ri Xawrô te Krĩpinkrên kam me hũnãr, ne ma mehkôtmõ,
krĩ cunea kôt, ne caxwãm catia mã apu Jeju jarẽnto mõ. 29 Mã Xawrô me,
Juta catêjê kwỳ pê Crec jarkwa to mehcakôc catêjê me, me ajpẽn mã me
Jeju jarẽn xà atajê to me ajpẽn mã meharẽn to me mõ. Ne ihtỳj me Xawrô
curan to prãm. 30 Mã Jeju kam ajpẽn to mehkjêjê te ahna mempar, nema
Xexa jõ krĩ wỳr me Xawrôjaprôr. Ne ma Krĩjara jõ krĩ wỳr mehkujahêc.
31 Mã Jeju na mehkwỳ, Juta jõ pjê me, Hĩpôjajo jõ pjê kam, me ipinkrên, ne
hanea neKrĩrĩtpej jõ pjê kam, mehcunea pinkrênti. Mã nee jũm te ame to kên
pê mehcunea ajco me Pahhiti pê Jeju kampa, ne amji mã me hũpa.
Pê Petrô Rita jõ krĩ me Krĩmpejre jõ krĩ kam apu mõ
Mã Petrô ihtỳj pjê cunea kam apu mõ, ne amcro nõna ma Rita jõ krĩ
wỳr tẽ, cute curi Jeju na mehkwỳ amehkrĩ atajê pupun prãmte. 33 Ne
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 9
cute hũmrehaprỳ te Enêj ata cukrã xà peacre, ne nee ipa nare atacajpar.
Pê ramã Enêj ata hikwa xà ata kamahna caku ôjtô. 34 Mã Petrô te cumã
— Enêj, quê ha Jeju acaprã, ca ha axãm pyrentu, negikwa xà to
ahcuprõ — hajỹr. Mã Enêj xãm pyrentu. 35 Mã Rita jõ krĩ ata me, põ japrỳ
te Xaron jõ pjêkam mehkrĩ atajê te me ampo ton xà ata pupun, ne maJeju
na mehkwỳ wỳrme ipipkjêr, ne cumã me hàr.
36 Mã Krĩmpejre kam Jeju na mehkwỳ nõ cahãj ihkrĩ ata japrỳ te Tapita
Caràhkwỳj, ne Crec jarkwa na haprỳ te Torca, ne amcro cunea kam hõtpê
me cumã ampo pej pit ton to ipa, ne me cupê hamreareatajê tehcajpar to
ipa. 37 Ne amcro ata na Caràhkwỳj xà, ne ihtyc. Mãcute mehcuhhõn ne
mehcũmpej, ne ma kỳj pê ikrecaxwỳn kam me hir. 38 Mã Jeju na mehkwỳ
te me Petrô teRita jõ krĩ kam apu mõr na me harẽn par. Pê Krĩmpejreme
ajpẽn na pire mã krĩ ata xa, na ri cute Petrô japrôr to hỹrmã me hũmre to
ipijakrut nemehkujahêc. Mã me tẽ, ne hỹrmã me cator, ne me cumã:
— Ỹhỹ Petrô, ate amji kam gapac xàa to Krĩmpejre wỳr atẽm
pyrentu — hane.
39 Mã apu Petrô jàhcuprõn, ne ma me pra. Ne curime cator, mã cute me
haprôr ne ma kỳj pê, ikre caxwỳn wỳr me to mõ. Mã me cahãj wej pijapit
atajê cunea Petrô na me ipixêr, ne ame amrãhti. Ne me Caràhkwỳj te apu
ihtĩr ne mõrreria mã, hitô kà ton atajê jahkre, ne mehkà kwỳjahkre, ne
40 Mã Petrô te ikre caxwỳn pê mehcunea cator, neihkõn krã na hỹr, ne
cute Pahpãm mã ihcakôc, neCaràhkwỳj tyc wỳr ipipkjêr ne cumã:
— Caràhkwỳj, to xa — hajỹr. Mã into catac, ne cutePetrô pupun ne
hỹr. 41 Mã Petrô te Caràhkwỳj jũ na ipyr ne hãm na ihtehcajpar, mã hãm.
ahnahàhwỳr, ne cute me hũhkra mã cahãj tĩar na haxàr.
42 Mã me harẽn pejti ita Krĩmpejre cunea kôt ipicràn, mã me hàhtôa ne
ihtỳj me Jeju to amji mã mehhimpej. 43 Mã Petrô curia ampo kà cajror
catê japrỳ te Ximãw ata jũrkwa kam hàhhuc, ne curia cute cahê na amji
to amcro jàhtôa.
Petrô me Coner
Ỹhỹ, pê Xexa jõ krĩ kam, Krĩrĩtpej jõ pjê kam, hũmre ihkrĩ
ata japrỳ teConer. Ne cupê krãhtare catêjê to ihhimpej catê. Pê
Prytikra jõ pjê pê Roman catêjê jõ pjê rũm cato. Ne cupê mehcahkrit
atajê nõ, ne nee cupê Juta catêjê nõ nare. 2 Ne pê ihtỳj ajco mehkra mea
mã, Pahpãm to me amji kampa, ne me cumã Pahpãm kĩn. Ne ajco me
Juta catêjê pê hamreare atajê tehcajpar to catia to ipa, ne ajco Pahpãm
mã mehcakôc. 3 Ne amcro nõ na, pyt pejti kam, Coner te irĩatkam
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 10
Pahpãm mã imprar catêjê nõ pupun, mã côjkwa pĩn cator ne hỹrmã
hàhtêp ne cumã:
— Coner — hane.
4 Mã cute Pahpãm mã imprar catê nõ atacupa kam hõmpun, ne ihcukij
— Ampo, Pahhi? — hajỹr. Mã cumã:
— Ỹhỹ, Pahpãm mã ate amji kam gapac xà jahkre pej, ne ate me cupê
hamreare atajê mã ampo pejti ton na, cute ato amji japackre. Cwỳrjapê
ri apyrên Pahpãm jakry. 5 Ne hamre, ita caxuw me jũm xũmre kujate,
Krĩmpejre wỳr, quê hũmre japrỳ te Ximãw Petrô ata japrô. 6 Por ampo
kà cajror catê japrỳ te haneane Ximãw ata jũrkwa kam ri hàhhuc, côxwa
cahê na — hane.
7 Ne ma Pahpãm mã imprar catê tẽ. MãConer te me hàpên catêjê to
ipijakrut, ne hanea nekrãhtare nõ pyxit ne me cumã hàkjêr. Ne krãhtareita
pê Coner tehcajpar catê, ne ihtỳj Pahpãm to amji kam hapac to ipa. 8 Ne
Coner te me cumã hũjarẽn xà caxuw, cute ampopupun atajê cunea jarẽn.
9 Mã Krĩmpejre kam, amcro nõ na, ramã Petrô krãcajpuw pyt jỹ, mã
ikre jimoc na, cute Pahpãm mãihcakôc prãmte hàpir, ne Pahpãm mã
ihcakôc. Mã ramã Coner te Petrô wỳr mehkujahêc atajê Krĩmpejre na
me hàhtêp. 10-11 Mã ramã Petrô mã prãm, mã ihtỳj ampo krẽr prãm. Mã
cormã ame hõ toan kam, mã Petrô te irĩat kam côjkwa kre pupun. Mã
cupêcupẽhkàhti, ne catia to cati, ne hõxwahhi te cwat na hê, mã kỳj rũm,
côjkwa pĩn ahpar mã ajpên mõ. 12 Ne cupẽhkà ita caxwãm pê cute ampo
pryre cunea pupun. Mã kam ampo pryre cunea, ne kam ampo kên pjê
kam cajõhjõt to ipaita, ne kam ampo pryjara. 13 Mã Pahpãm Petrô mã:
— Petrô, to xa ne ampo cura, ne krẽ — hane.
— Pỳhàpà, ijõ Pahhiti! Jũ wỳr wa amji mã hamã neampo kên ita nõ
krẽ. Wa rỳ jũ caxuw ite ampo kên krẽr nare ita kam — hane. 15 Mã
Pahpãm hipêr cumã:
— Wa jamã ne ampo pej na harẽ, ca nee hipêrihkên na harẽn
16 Hamre, cute cumã ihcakôc to incrê. Jirô pê mã ri cute cupẽhkàhti ita
to hacpỹa mã côjkwa wỳr amji jaxàr.
17 Mã Petrô cama apu irĩat kam, côjkwa kam cute ampopupun xà atajê
to amji japackre to mõ, ne amji mã:
— Pỳhàpà, ampo to mã Pahpãm apu imãhahkre? — hane. Mã pyt jỹr
xà ata kam, Coner te me hũmre kujahêc atajê harkwa mã me hàhhuc. Ne
cuteme Ximãw pê pryre kà cajror catê ata jũrkwa na me hàhcukjêr. 18 Mã
cute me cumã harẽn, mã ma hũrkwa ri mecator, ne cute ikrea kam, me
jũm ita mã hàkjêr, ne me jũm ata cukij to:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 10
— Xà ajkĩ ita ri mã hũmre japrỳ te Ximãw Petrô atajàhhuc ne apu
19 Mã Petrô cormã apu cute ampo pupun xà ata to amjijapackre to mõ.
Mã Pahpãm Carõ Pejti cumã:
— Awpa! Ita ri me hũmre incrê, ne ame anahàhcukjêr to me ipa. 20 Apu
ahcuprõ ne wrỳ, ne mehkôt mõ. Nee ca apu gũpar nõ nare, ne nee ame
21 Mã Petrô wrỳc, ne me hũmre atajê mã:
— Xà ina ca ame ahcukij? Ampo wỳr mã ca ita ri me mõ? — hane.
22 Mã me cumã:
— Ỹhỹ, pahhi Coner te ri awỳr me ikujahêc. Ne Coner itapeaj, ne cupê
Pahpãm to amji kam hapac catê impeaj, mãJuta catêjê cunea me kampa.
Mã Pahpãm mã imprarcatê côjkwa pĩn cator, ne apu cumã ana awjahkre,
quê ana ahwỳ, ca hũrkwa ri acato, quê akampa, ate cumã ampo jarẽn xà
atajê na — hane.
23 Mã Petrô te me hũmre atajê mã me hàr na hũjahkre, mã me hàr,
ne caxwa ata kam cahê na me hàhhuc. Mã me ahna apẽ, mã ame
hàhcuprõn, ne ma memõ. Mã Jeju na mehkwỳ kwỳ, Krĩmpejre kam
mehkrĩ atajê, hanea ne mehkôt me mõ. 24 Me mõ ne me ahna apẽ nõ ma
Xexa jõ krĩ kam me cator. Mã ramãConer te mehkjêjê me, me hõ ikwỳ
nõ peaj catêjê me, me hator, mã ramã cute me cuprõn ne me Petrô jikaj.
25 Mã ramã Petrô to me mõ, mã hàr, mã Coner mõ ne cute ihcajpar, ne
cuna mã ihkõn krã na hỹr. 26 Mã Petrô te hacpỹa mã hãm ne cumã:
— To xa, nee mã ipê Pahpãm nare. Ampo na? Hanea neipê me axũmre
nõa wa — hajỹr.
27 Mã Petrô apu Coner mã ihcakôc jirô pê mã, ma ikre mã me hàr. Mã
me hàhtôa te me cuprõn tu curi. 28 Mã mehcunea mã awjarẽ, ne me cumã:
— Ramã me amã Juta catêjê te amji kam hapac xàjahkre pej. Ne jũ wỳr
quê mehcahkrititajê me, me cuprõ ne me ajcacwa. Ne Pahpãm te quêt
imãmehcunea to hahkre to hajỹr he, wa nee amji kĩnte hipêr jũm kên me,
ihtũm na, to amji kam ijapacnare. Ita to ri Pahpãm te curmã imã hahkre.
29 Na ca ate me ina gàhwỳr, wa ajpên ite amji kamijapac xà impejti na
prãm to wa mõ. Na wa itỳj amjijahkre pej to prãm, ampo na mã ca ate
me ina gàhwỳr? — hane.
Pê Coner Petrô mã amji jarẽ
Mã Coner te Petrô mã ihcakôc, ne cumã:
Pahpãm mã icakôc. Mã ihprõt pê hũmre ita te ihkà jakati ihpràti itato
ihkà, ne icuna mã cator, ne cute imã hũjarẽn to:
31 — “Coner, Pahpãm te acakôc xà impar, ne cute ato amji japackre, ca
ate me cupê hamreare atajê mã cute ampo na ihprãm ata jõr na. 32 Ne me
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 10
jũm kujate, Krĩmpejre wỳr, quê me jũm xũmre japrỳ te Ximãw Petrô ata
japrô. Ne Ximãw nõapê ampo kà cajror catê jũrkwa kam rihàhhuc, côxwa
cape na” hane. 33 Na wa ite ana ijàhwỳr pyrentu. Mã ate to hamãrti
mã, ne ajpên tẽ ne acator, ne ahnaa ri impeaj to impej. Ne hamre,
ramãmehcunea te me cuprõn, Pahpãm cuna mã. NePahpãm te amã harẽn
ne amã to hahkre atajê par prãmte, wa ramã ite me cuprõn. Na ca ha ate
imparxà ata jarẽ, wa me akampa — hajỹr.
Pê Petrô me cumã hũjarẽn capô
Mã Petrô me cumã:
— Ỹhỹ, he ita caxuw Pahpãm mã mehcunea pipẽn pit naimã hahkre
pej. Pahpãm te ramãcumã mehcunea kĩn pipẽn pit to imã hahkre,
na ri imã hahkre pej. 35 Ampeaj kam, quê ha pjê cunea kam jũmjê
mã Pahpãmkĩn, ne me cumã kam hapac prãm, quê ha Pahpãm jũmjê
atajêpupu, ne ihtỳj jũmjê atajê na amji capa. 36 Ne ramã cute me ikwỳ
pê Juta catêjême, me pahcunea mã Jeju kujahêc, me pahcarĩcti prãmte.
37 Ne ramã ate me Jejujarẽn pejti ita par, ne me hahkre pej, por pê Jowãw
ajcoJeju pê me pahcunea jõ Pahhiti na me cumãharẽn to ipa, ne côkam
ajco mehcumrã. Ne pê Jeju Naxare jõ krĩ pĩn cato, ne ajco mehcunea
mãihcakôc to ipa, Hĩpôjajo jõ pjê me, Juta jõ pjê kam. 38 Ỹhỹ, pê Pahpãm
Jeju mã Carõ Pejti mecarôt tỳjti gõ. Pê Carõ Pejti jarkwa kôt ajco hàpên
xà impejti ton to apu ipa. Ne ajco Pahpãm jarkwa kôt mentête me curê
xwỳn carõ kên to pôj to ipa. Atajê na ramã me amã hahkre pej.
39 — Mã me ikwỳ te Krĩpinkrên me ipu na krĩ kwỳ atajê cunea kam, cute
ampo ton xà atajê cunea na me hõmpun. 40 Mã cute pĩ na me inxôr, mã
hacpỹa mã to ihtĩr, ne ma meiwỳr ihkujahêc. 41 Wa me pa pit te me hõmpun,
mã nee mehcunea te me hõmpun nare. Mã cute hacpỹa mã ihtĩrjirô pê me
pa pit mã amji to ipipẽ, ne meicape na hàpàn ne ihkõm, wa ite me hõmpun.
42-43 Ne ampo na ri Jeju me iwỳr cator? Pahpãm te mam me icapi, ne meito
caprãr, ite mehcunea mã Jeju pê me pahkritxwỳ na harẽn to ipa xà caxuw.
Ne hanea ne cute Jeju to me pahcukij ne me pahto ipicokjêr catê na hãm
na, me cumã harẽn xà na amji na me icapi. Pê rỳ pêa mã Pahpãm jarkwa na
mehhôc catêjêajco Jeju jarẽn to ame ipa, ne me harẽn to:
“Ỹhỹ, quê ha ihtỳj amcro nõ na jũm me awỳr cato.
Came akên jicu, ne hỹrmã me apkjê, ne me kampa, mãr quêate me to
kên atajê to tojnõ ne hicu, ne me ana amji capa” hane.
— Ita na pê Pahpãmjarkwa na mehcakôc catêjê rỳ pêa mã mam Jeju
tomehcakôc. Ne Pahpãm te Jeju to me pahcukij catê. Ne taa mã quê
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 10
haamcro nõ na me pahpupu ne cormã me pahcuneatĩr itajê me, ramã
me pahtyc itajê mea mã me pahcukij. Me pahtĩar kam, pahte me ampo
kênton, ne pahte me ampo pej ton ata na, me pahcunea cukij, cute me
pajahkre pejprãmte. Ne ite me amã itajarẽn xà caxuw ri Pahpãm te me
ipyxwỳr — hane.
Pê mehcahkrit hanea ne me Pahpãm Carõ Pejti incwa
Mã Petrô cormã apu ihcakôc, ne apu ita jarẽ, mãPahpãm Carõ Pejti
me hipôc ri hàr. Ne cute, por me Petrô kampa atajê cunea mã amji jõr.
Mã mehcunea te me to ihcakôc kam ihtẽm. Ne Pahpãm cati ne impej na
me harẽ. Ne me harkwa pihho cunea to mehcakôc. Mã cute me Krĩmpejre
pĩn, Juta catêjê kwỳ pêJeju na mehkwỳ te Petrô pynãr atajê to amji mã
me ipikrar. Ne me ajpẽn mã:
— Pỳhàpà, xãmte Pahpãm te hanea ne mehcahkrititajê mã Carõ Pejti
jõr? — hane. MãPetrô te mehcunea mã harẽn to:
47 — Hanea ne mehcahkrit itajê teihtỳj me Pahpãm Carõ Pejti incwỳr
kam me cumrãr têtemehcahpêrta? Hãpà! — hajỹr. 48 Ne cute cô kam, Jeju
jarkwa kôt, mehcumrãr na me cumã harkwa hyr. Mã harkwa kôt cute
mehcumrãr. Jirô pê mã cute me, Petrô te hipêr me cahê na amji to amcro
nõ kujahêc prãmte, me ahna hàhwỳr. Mã curiame cahê na hàhhuc.
Pê Petrô ampo na amji jarẽ
Mã Juta jõ pjê kam Jeju jarkwa na memprar catêjê atajê te
Coner me, mehkra pê mehcahkrit atajê tehajỹar ne Pahpãm jĩkjê
rũm me hàhhuc ne mehkwỳ mãmehcunea xàr na cute me harẽn par. 2 Mã
Krĩpinkrên kam Petrô cator. Mã Jeju na mehkwỳ te me Mojxe xwỳ kam
me hapac prãmatajê te me Petrô cukij, ne me cumãn to:
3 — Pỳhàpà, ca mehcahkrit itajêkam gàhhuc ne me cape na gàpàn,
ita na ihkaj na! Rỳ pêa mã pê Pahpãm Mojxe xwỳ to ihhimpej, ne me
pamãawjarẽ, cu nee mehcahkrit atajê cape naame papa nare — hane.
4 Mã Petrô te cumã kat kam ampo cunea ton atajê na, me cumã amji
jarẽn to impejti partu, ne me cumã:
5 — Ỹhỹ, wa Krĩmpejre kam apu ipa, ne Pahpãm mãicakôc, ne irĩat
kam ite ampo pupun. Ne ampo ita pêcupẽhkàhti pyràac, ne côjkwa pĩn
iwỳr iwrỳc. Nehõxwahhi te cwat itajê na hê, wa ite ihcunea kam apẽhti
na hõmpun. 6 Ne kam irĩt, ne ite kam ampo pryre cunea pupun. Hõmpry
tàmre me, ampo kên pjê kam cajõhjõt to ipa itame, pryrejara me, ite
ihcunea pupun. Pom pê hanea ne Pahpãmmam ampo pryre kur tête me
pamã atajê, wa ite hõmpun. 7 Ne ite côjkwa rũm jũm jõkre par, mã imã:
“Petrô, to xa ne atỳj ampo cura ne krẽ” hane.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 11
— Wa cumã: “Pahhiti, jũ wỳr wa amji mã hamã ne me iquêtjê te me
imã ampo kên cawpa xà itajênõ krẽ. Wa rỳ jũ caxuw ite ampo kên krẽr
nare ita kam” hane.
9 — Mã hipêr côjkwa pĩn imã: “Wa jamã ne ampo pej na harẽ, ca
neehipêr ihkên na harẽn nare” hane. 10 Ne cute imã harẽn to incrê, mã
11 — Me ajkaam mã Xexa jõ krĩ pĩn, cute iwỳr me hũmre to incrê ne
mehkujahêc atajê me cator. 12 Mã Pahpãm Carõ Pejti te, ite pa nare to imã
ihcakôc, ne ikujahêc, wa ma mehkôt Xexa jõ krĩ wỳr mõ. Ne cute me xêj
itajê pê Jeju na mehkwỳ Krĩmpejre kam, ne hanea ne ma me ikôt me mõ.
Wa me icunea curi me icator, ne Coner jũrkwa mã me ixàr.
13 — Mã Coner te me imãcôjkwa pĩn Pahpãm mã imprar catê te hũrkwa
kam cumã amji pẽr, ne cumã hũjarẽn na me imã harẽn. Cute cumã
hũjarẽn to: “Hàpà, Krĩmpejre wỳr jũm kujate, quê tẽ ne hũmre japrỳ
te Ximãw Petrô atajaprô. 14 Quê cato, ne me acunea te Pahpãm to kên
jahpan xà na, me akên catia mã me axàr xà ata pê, cute me apytàr xà to
me amã hahkre” hajỹr. Hõ, Coner te me imã hũjarẽn to hajỹr.
15 — Na wa ite me cumã Jeju jarẽn kam itẽm. Ne cormã ite icakôc
kam itẽm, mã por pê mam Pahpãm Carõ Pejtime pahwỳr wrỳ, ata na
ri me pahcuxà me hỹrmã iwrỳc. 16 Na wa ite, pom pê Pahhiti Jeju me
pamãhũjarẽn to: “Ỹhỹ, pêJowãw pê cô kam me acumrãr catê. Ne Pahpãm
quê hajũ caxuw me amã Carõ Pejti kujate, quê ha taa amjicarôat kam me
acumrã” hane ata to, ite amji japackre pyrentu. 17 Pom pê mam Pahpãm
me pamã Carõ Pejtigõ, ata cuxà hanea ne cute mehcahkritmã Carõ Pejti
jõr. Ne Pahpãm te me cumã hõr ita kam, jũ wỳr wa Pahpãm cuna mã
ikên to amji kampa — hane.
18 Hõ, Petrô te me cumã hũjarẽn to hajỹr, mã mehcunea te me kam
hapac, ne me cumãn jicu, ne ramã ajtea mã me, ne ampeaj kam cute
Pahpãm pejna me harẽn kam to ihtẽm. Necute me hũjarẽn to hajỹr he:
— Tahnaa mã, Pahpãm te hanea ne mehcahkritto impeaj to impej.
Naquê ha mehkên ton jicu, ne Pahpãm mã me amji jarẽ, quê ha cute me
to kên atajê cunea jicu ne to tojnõ. Na quê ha hanea ne Pahpãmcahê na
ame ipa rohnỳtti mã — hajỹr.
Jeju na mehkwỳ Antijoc jõ krĩ kam
Ỹhỹ, Tewãw curan xà jirô pê mã cute me Jeju na mehkwỳ to kên kam
Kuhkũmtyc jõ pjê wỳr me pra, mã itajê ma Xipre jõ pjê wỳr me pra, mã
itajê ma Antijoc jõ krĩ wỳr me pra. Ne cute me cupê Juta catêjê mã pit
mã me Pahpãm jarkwa jarẽn, ne nee mehcahkrit atajê mã harẽn nare.
20 Mã pom pê Xipre jõ pjê me, Xiren jõ krĩ pĩnme cato atajê kwỳ kwỳ,
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 11
ma Antijoc jõ krĩ wỳr me pra ne me cator. Necute ajtea mã hanea ne
mehcahkrit mã Pahpãmjarkwa jarẽn, ne me cumã Jeju pê me pahkritxwỳ
jarẽn xà impejti jarẽn. 21 Ne mehkwỳ atajê pê Pahpãm Carõ Pejti me
cumã amji gõ, mã carôat kôt ame ipa. Cwỳrjapê ri me hàhtôa necute
mempar, ne hỹrmã me ipipkjêr.
22 Mã ma me harẽn picràn, ne ma Krĩpinkrên kam cator, Jeju na
mehkwỳte cuprõn xà kam, na ri ma cute me hỹrmã, Antijoc jõ krĩ wỳr
Parnap kujahêc. 23 Mã Parnap curi cator, ne cute Pahpãm te me toimpejti,
ne cute Pahpãm te me ahna amji caxàr, mãampeaj kam me hakry na
me hõmpun. Ne cute ita kam me to incrà tu to mehcunea japackre, mãr
quê me Pahpãm kampa, ne cute me amji kamme hapac xà cunea to me
Pahpãm caca xà pynã. 24 Ỹhỹ, pê Parnap ita pê hũmre impejti, ne pê
Pahpãm Carõ Pejti cumã amji gõ ne amji jõrtu, na pê hãn ne Jeju to amji
mã ihhimpej to tỳj. Neincwỳrjapêa ri me hàhtôa ne Pahpãm wỳr me
25 Jirô pê mã ri, ma Parnap Krĩjara wỳr mõ, ne kam apu Xawrô japê,
necute ihcajpar, ne ma Antijoc jõ krĩ wỳr me tẽ. 26 Ne caku pyxit ata na
cute me cuprõn, cuprõn xà kam, ne cute me hàhtôa mã Pahpãm jarkwa to
hahkre. Ne Antijoc jõ krĩ ata kam, pê mam Jeju kôt me ipa catêjê japrỳ to
ajco me “Jeju na mehkwỳ” hane.
27 Mã amcro ata na Pahpãm jarkwa to mehcakôc catêjêkwỳ Krĩpinkrên
pĩn me mõ, ne Antijoc jõ krĩ wỳr me cator. 28 Ne pyxit ata pê haprỳ Agap,
ne cator ne xa ne Pahpãm Carõ Pejti jarkwa kôt me cumã awjarẽ, ne me
— Ỹhỹ, quê ha pjê cunea kam prãm — hane. Ne porCrawti pê Roman
catêjê jõ pahhiti jõ caku ata kam pê ita hane.
na me ajpẽnpar. 30 Ne ahpỹanre na, me pyxit ne cute me ihpore jõr par,
ne mempeaj kam me cugõ. Ne cute me ihpore ata to Parnap me Xawrô
kujahêc, cute me Jeju na mehkwỳ to mehhimpej catêjê mã hõr xà caxuw.
Hipêr ihkên xà
Ỹhỹ, pê amcro ata na pjê jõ pahhi ata haprỳ Heroti, ne cute
Jeju na mehkwỳ na harkwa hyr, cute ameto kêanre prãmte. 2 Ne
Heroti te Jowãw tõ pê Tijac na harkwa hyr, quê mehpro ne mehcura,
wapo xwahhihti to. Mã cutemehcuran. 3 Mã Juta catêjê mã cute
mehcuran ita na kĩn. Cwỳrjapê riHeroti te hajỹar ne hipêr Petrô pro, ne
mehuwapre ne me haxàr na harkwa hyr, Juta catêjê pijacri xà jõ amji kĩn
jõ amcro ata kam. 4 Ne cute krãhtare pê me hamãr catêjê te tejixêj jũhkra
mã haxàr, ne me cumã:
— Me hamãr peaj ne, quê nee jũ kam ihtẽm nare, nãmri amji kĩn jirô
pê wa ha me cuna mã hãm, neihcukij, ne ihcura — hajỹr. 5 Mã Petrô
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 12
nõ, mã hamãr catêjê ihtỳj mehamã. Mã Jeju na mehkwỳ ihtỳjPetrô na
Pahpãm na me ahwỳ, quê nee me Petrô curan nare.
Petrô me hacjên xà pê cato
Ne amcro ata na pahhi Heroti te Petrô cukij, ne mehcuran xà jõcaxwa
ata kam pê me hamãr catêjê cote na nõ ne gõr. Pê wakỳre ajkrut ne
ihcajpre, ne cormã harkwa mã hamãr catêjê ahna mehcuhhê. 7 Mã ihprõt
pê caxwa ata kam, Pahpãm mã imprarcatêjê nõ ata côjkwa pĩn me
hacjên xà wỳr iwrỳc, ne cute cumã amji to ipipẽ. Mãhàhcujro kam apẽhti
pyrentu. Mã cute Petrô jikre kamihtàt, ne ihcujrõn ne cumã:
— Hã, axãm pyrentu — hane. Mã wakỳre teihcajpre itajê cunea apu
ipijaxwỳr. Mã cormã ihtỳj hamãr catêjê ame hikwa ne ame gõr.
8 Mã Pahpãm mã imprar catê cumã:
— Atu na hê xà to apre, ne gõ par kà mã amjijaxà ne ahna to
huwapre — hane. Mã cute ahna to huwaprepar mã cumã:
9 Ne ma mam Pahpãm mã imprar catê cator, ne cumã mõ, mã hapu na
Petrô ihkôt mõ. Ne nee cator xà ata na cute amji jahkre pej narekam,
ihtỳj ipimtir na apu amji cãmjĩ. 10 Ne ma ihkôt mõ, ne cute me hamãr
catêjê cuhhê xà jakren, ne hirô pê ihnõ ita jakren, ne ma wakỳti
teharkwa catia ata wỳr me mõ. Mã amjia kôtcute me cumã amji jihê mẽn,
mã ma me cator. Ne ma krĩ cape kôt me mõ, mã ihprõt pê ma Pahpãm mã
imprar catê tẽ. 11 Mã cormã Petrô te amji cajpẽr ne amji mã:
— Pỳhàpà, xãmte ampeaj kam ri Pahpãm mã imprar catê te Heroti me,
Juta catêjê jõ pahhi kwỳ jũhkra pê icaxàr! Nee mã ijõt kam nare, ne nee
mã ipimtir kam nare — hane.
12 Ne cormã cute to amji japackre, ne ma Marij jũrkwawỳr tẽ, por
Jowãw Macô menxi ata jũrkwa wỳr. Nehỹrmã cator, mã cormã cute
me cuprõn ne mehkrĩ, ne ma hõtpê Pahpãm mã me Petrô cajrẽn. 13 Mã
pea Petrô te me cumã harkwa cahhyr kam ihtẽm. Mã cuprỳre japrỳ te
Rotihkwỳj te impar, ne ma hỹrmã tẽ ne cute ihcukij, ne cumã:
— Me anõ mã ca? — hajỹr. Mã cumã:
— Pa — hane. 14 Mã cute impar pyrentu ne hakry mã ma ipicahur, ne
nee cute cumã hihê mẽn nare, ne ma tẽ ne ame cumã harẽ, ne me cumã:
— Ma xà, põ pê Petrô harkwa mã xa — hane.
15 Mã me cumã:
— Hamreare, ca apu ato kam waj — hane. Mã me cumã:
— Quê, wa nee apu ito kam waj nare, ne nee wa apu ipimtirnare, ampeaj
kam wa me amã harẽ. Ma xà, põ pê xahe! — hane. Mã me ajpẽn mã:
— Hamre, Petrô carõ mõrmõ xa — hane. 16 Mã cormã Petrô apu harkwa
cahhy, mã cute me cumãharkwa jihê mẽn, ne me hõmpun, ne me amji mã
ipikrar. 17 Mã cute hũhkra to mehcuhhêc ne me cumã:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 12
— Me kêt, ne me ankrê, wa me amã amji jarẽ — hajỹr. Mã me kêt, mã
ame cumã Pahpãm mã imprar catê kujahêc, mã cute me hacjên xà pĩn to
— Ca ha me anõ tẽ, ne Jeju na mehkwỳ to ihhimpej catê, pê Tijac ata
me, me ikjêjê mã ijarẽ — hane. Nema jũ kam tẽ.
18 Mã apẽ, mã me hamãr catêjê te Petrôjapê me amji caprãr, ne me cupê
amjijahkre kêatre. 19 Mã Heroti te Petrô na hàhcukjêr to mehkujahêc.
Mã nee cute me Petrô mã cator nare, mãHeroti te Petrô na me hamãr
catêjê cukij, mã nee jũmte cumã harẽn nare. Na ri cute me tejixêj itajê
cunea naharkwa hyr, quê me hipej, mã cute me hipej tu. Jirô pê mã ri,
HerotiJuta jõ pjê pê cator, ne ma Xexa jõ krĩ kam hàhhuc, ne jũ mã curi
cute amji to amcro ton.
Pjê jõ pahhi pê Heroti tyc xà
Ỹhỹ, ampeaj kam ri, Heroti mãKẽn jõ krĩ me Teppro jõ krĩ kam
mehkrĩ catêjê kam incryc. Ampo na? He mehkwỳ japyre mã me cumã
ihpore jõr prãm to me ipa, cwỳrjapê ri ame kam incryc. Na ri krĩ jõ
pahhi catêjêatajê te amji to cuprõn, ne ma Praxô pê Heroti jarkwa kôt
mehcunea to ihhimpej catê ata wỳr me mõ. Ne hỹrmã me cator, ne ame
ajpẽn mã ihcakôc, cute hacpỹa mã ajpẽn to me hõ kwỳ nõprãmte. Ne
ampo na ri cuteme ajpẽn to hajỹr? Nee mã ampo na nare. Pê Heroti pê
pahhi ata jõ pjêa pĩn ajco me cumã me hõ to hapôj, cwỳrjapê pê me ajpẽn
to hane. 21 Mã Heroti te me cumã ihcakôc xà na me cumã amcro hyr, mã
ramã amcro hyr xà ata kam hàhhuc. Mã cutehõ pahhi kà impejti ata mã
amji jacjên ne to amji cũmpej, ne pahhi krĩ xà catia ata kam hỹr, ne cute
me cumã ampo kwỳ to ihcakôc to irya. 22 Mã cute mempar pejti atajête
ihcakôc ata jahpan xà na me cumã caràr ne me cumã:
— Pỳhàpà, nee mã me hũmre nõ ihcakôcnare! Me pahpãm nõ mã ca ajte
acakôc! — hane. Mã Heroti teita par, ne cumã amji jarẽn xà ita na ihkĩn.
23 Mã cute cupê Pahpãm na me harẽn ata na, ihtỳj me to tojnõ, na ri
ihtỳj cupê Pahpãm na me harẽ. Cwỳrjapê ri côjkwa pĩn Pahpãm mã
imprar catê te to kên pyrentu. Mã cutõ te ihkrẽr mã ihtyc.
24 Pê ajco Pahpãm jarkwa ma ihkà to mõ, ne ipicràn to mõ.
ihpore jõr, ne ma Krĩpinkrên pĩnhacpỹa mã Antijoc jõ krĩwỳr cute me
amji jaxàr. Ne cute me Jowãw Macô japrôr ne ma me to mõ.
Pê Parnap me Xawrô hàpên kam me tẽ
Ỹhỹ, Antijoc jõ krĩ kam Jeju na mehkwỳ kam, hõtpêPahpãm
jarkwa to mehcakôc catêjê me, me cumãampo to hahkre catêjê
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 13
te xĩc atajê japrỳ te hajỹr he: Parnap me, Ximãw japrỳ krut te Tycre
me, Rutikwỳj pê Xirencatêjê nõ ata me, Manem, por pê me hõ pahhi
Heroticape na amji to ajpa ata me, Xawrô. Atajê pê ri me cumãampo to
hahkre catêjê. 2 Mã amcro nõ na, Pahpãm pê Pahhiti to ame amji kampa,
ne ame cumã ihcakôc xà caxuw ame ajcri, ne nee amehàpàn nare. Mã
PahpãmCarõ Pejti te me cumã:
— Me imã Parnap me Xawrô ta. Ampo na? Wa ramã ite me hàpên xà
nõcaxuw amji mã me capi — hajỹr.
3 Mã cormã me ipijacri xà ata kam, cute Pahpãm mã meParnap me
Xawrô na mehcakôc, jirô pê mã ri cute me ahna hũ xir, nemehcajrẽn jirô
pê, ma cute mehkujahêc.
Pê Xawrô me Parnap Xipre jõ pjê kam ame mõ
Mã Pahpãm Carõ Pejti te Parnap me Xawrô kujahêc, mã ma Xeruxij
jõ krĩ wỳr me tẽ, ne curia ri cute me pàr kre pro, ne ma me tẽ, Xipre
jõ pjê pê cô jipôc ri pjê ata wỳr, ne me cator. 5 Ne krĩ japrỳ te Côjarô
jõ krĩ mã me cator, ne cute Pahpãmjarkwa to mehcakôc kam mehtẽm,
Juta catêjê te cuprõnxà kam. Pê hanea ne Jowãw Macô apu mehkôt mõ,
cutemehtehcajpar, ne me Jeju pê me pahkritxwỳ jarẽn xà impejti incràn
6 Ne ma cô jipôc ri pjê ata wỳr me irêr, ne haneane ma krĩ japrỳ te Papo
ata mã me cator. Mã Papo jõ krĩ ata kam hũmre jũxy xi japrỳ te Parjeju
ata ihkrĩ. Ne Crec jarkwa na caj ata japrỳ pê Erima. Ne cupêJuta catêjê
nõa ne ihkêanre, ne ajco ihkrĩ ne mehcunea mã ihhêj. Pê ajco me cumã
— Ipê me amã Pahpãm jarkwa to icakôc catê — hane. 7 Ne cupê pjê ata
krã kreti. Ne cute Parnap me Xawrô na hàhwỳr, cute Pahpãm jarkwana
hũpar prãmte.
8 Mã hũxy xi ata ma apu Jejujarkwa na memprar catêjê caca. Ne ihtỳj
cumã pahhi ata te Jeju jarẽn xà ata caca na to prãm. Mãr quê nee pjê jõ
pahhi ata to amji me ihhimpej nare. 9 Pê Xawrô japrỳ nõ pê Pawrô, ne kam
Pahpãm Carõ Pejti te hipu tu, mã cute Erima ata pupun tỳjti, 10 ne cumã:
— Apê me pahcurê xwỳn pê Xatanaj kra. Ne apê ampopejti to kên catê,
ne akêan to akên, ne ampeaj kam ahêj xi. Ampo na? Apê ampo pejti
kẽhkẽn catê, na ca gõtpê Pahpãm caca xà impejti to kên to apa. 11 Na
quê ha ita caxuw ato hy. Ca ha ato tũmpyrentu, ne ato tũm ita na jũ mã
ana amcro, ca ha cormã hipêr pytpupu — hane. Mã hũxy xi ita te amji
cajpẽr pyrentu, mãramã into kam awcapàtkô to mõ, mã cute amji jacjên
kamihtẽm, ne ame hapê hàpên to mõ, jũm te hũhkra naipyr ne apu to
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 13
Mã pjê jõ pahhi te ita pupun, ne ihtỳj ampeaj kamcaxwãm catia mã
Pahpãm jarkwa par, ne amji mã to ihhimpej. Ne amji mã ipikrar, ne jỹ ne
— Ampeaj kam Jeju jũjarẽn xà pihho ne impejti pit, na wa ha itỳj ita
caxuw Jeju to amji mã ihimpej — hane.
Pê Pawrô Pixitij jõ pjê kam apu mõ
Mã Pawrô me, me mõr catêjê me, pàr kre mã mehàr, ne ma Papo
pĩn, krĩ nõjaprỳ te Pjêjôti ita me, Panpir jõ pjê wỳr me tẽ, ne me cator.
Mã Jowãw Macô te mehhyr ne ma hacpỹ mã amjijaxàr, Krĩpinkrên wỳr.
14 Mã ma ihtỳj mehtẽm kam cute me to incrà tu, Pjêjôti jõ krĩ pĩn, ne ma
Antijoc jõ krĩ wỳr, Pixitij jõ pjê wỳr mecator. Ne jũ mã amcro mã, mehkôt
xà pê xap jõ amcro na, ma Juta catêjê te cuprõn xà wỳr me mõ, ne me
hàr, ne me hỹr. 15 Mã mam jũm ita te menquêtti Mojxe jõ kàhhôccahyt, ne
ihkôt cute me Pahpãm jarkwa na mehcakôc catêjêjõ kàhhôc cahyt. Jirô
pê mã ri, cute me cuprõn xàjõ pahhi kwỳ te me hũjarẽn na me mẽn, ne
— Hã, me ikwỳ, xà hõtpê me amã ampo pejti jarẽn xà? Gapacta ne me
Pê Pawrô ame cumã Jeju jarẽ
Mã Pawrô xãm ne cute hũhkra to mehcuhhêc, neihcakôc kam to
ihtẽm ne me cumã:
— Ỹhỹ, me apê Ixaher catêjê pê Juta catêjê me, me apê mehcahkrit
atajê me, pjê nõ rũm me acator atajê me, me amã Pahpãm kĩn catêjê
atajê, me ikampa. 17 Ỹhỹ, pê Pahpãm amji mã me papê Ixaher catêjêcapi.
Ne hanea ne amji mã me panquêtjê me, me pampupxwỳjêcapi, ne me to
ipicamẽn to mõ. Pê Ejit jõ pjê kammehkrĩ, pê me to ipicamẽn to mõ catia
to cati. Jirô pê mã pê ihtỳj Pahpãm carôat kôtEjit jõ pjê pĩn me to cuto.
Ne ma me to mõ, pjê impejtijaprỳ te Cana jõ pjê ata wỳr. Pê nee pry kôt
me Pahpãm par nare, ne ame to kên. 18 Pê Pahpãm põti kam hamreare
ata kam me cumã hũcanãr to caku to cwarẽnta. 19 Jirô pê mã pê Pahpãm
Canãn jõ pjê kam krĩxàre te xet atajê to acto, ne me hipej tu. Hamre, pê
me panquêtjê mã pjê ata jahkre. Ne cute me cumã hahkre jirô pê mã ri
me ahna caku te cwatxẽnta ne ihkôt xĩncwẽnta mã cormã cute me cumã
20 — Pê Pahpãm ajco me cumã me to ihhimpejcatêjê pyxwỳr to mõ, ne
ahnaaXamer pê mam Pahpãmjarkwa to ihcakôc catê ata jõ amcro kam to
ahtwỳ. 21 Pê me hõ pahhi cati na me Pahpãm wỳ. PêPahpãm Xawrô xwỳ
pê Quiti kra, pê Pẽnjamĩ tàmxwỳ tàmxwỳ nõ to me cumã me hõ pahhi
cati na hãm, pê ihhimpej to caku to cwarẽnta. 22 Jirô pê mã pê Xawrô nee
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 13
Pahpãmpar kam to incrà nare, cwỳrjapê pê pahhi tête me camẽ, ne haxà
kam Tawi xãm, mehõ pahhi cati na. Pê ampeaj kam Pahpãm mã Tawi
kĩn. Na pê ramã harẽn to hane he: “Ỹhỹ, Tawi pê Jexê kra ata, ito pit mã
amji kam hapac to ipa. Ne ite ampo na prãm atajê to pit mã hàpên to ipa”
23 — Pê rỳ pêa mã ramã Pahpãm jũm te me pahkên pê me pahpytàr
catê ata to awjahkre. Ne Jejupê Tawi tàmxwỳ tàmxwỳ nõa ata to pê me
pamã awjahkre. 24 Ne pê Jeju cator xwỳjrea na mamJowãw cato. Ne ame
hapackre to mõ. Ne Juta catêjêmã harẽ, ne me cumã: “Me akên itajê jicu.
ramã cute hàpên xà jipêj xàa kam, pê me cumã harẽn to hane he: “Ỹhỹ,
me ipupu, he nee ipê jũm to cute me hũjahkre ata nare. Quê ha cormã
ikôt hapu na jũm ata cato. Necupê me pahkên pê me pahpytàr catê, ne
impeaj to impej. Ne taa mã ri quêt ijirôa pê cati. Ne cumã amji jahkre pej
catia to cati. Neijirôa pê cumã hahkre pej catia to cati, ne ihkĩnte icrire, ne
ikêanre. Na ri hàpên xà impejti itajê kam ipahàm pit” hane.
26 — Ne me papê Aprãw tàmxwỳ tàmxwỳ me, me cupê mehcahkrit te
ihtỳj catyt kam Pahpãm kôt me ipa atajê mã ri, hanea ne harkwa hyr
xà ita. Ne Pahpãm te me pahwỳr harkwa kujahêc, mãr cu me kampa ne
me pahcuneame pahkên pê me pahcato. 27 Ne Krĩpinkrên kam ame ipa
atajê me, mecupê pahhi catêjê me, me cupê Jeju pê me pahkênpê me
pahpytàr catê na hahkre kêatre. Ne hõtpê hãn neme ikôt xà jõ amcro
kam me cuprõ, ne mehkrĩ nemehkàhhôc cahyt. Ne pê Pahpãm jarkwa na
mehcakôc catêjêramã Jeju na mehhôc. Cakrô, mã me cahyt catêjê atajê
pê impar pej jahkre kêatre, ne me cupê Jeju pêPahpãm kra na hahkre
kêatre. Mã Jeju curan xà jõ amcro kam, mam ihkàhhôc te to hũjarẽn
xà atajêa na cute me ton. 28 Pê nee Jeju ihkên xà nõ ton nare. Pê ahnaa
mepro ne pahhi Pirat mã me cugõ. Ne pê hũ na ame amji to prãm, na pê
ame kam incryc. Ne cute mehcuran prãmte me ahna me Pirat wỳ. 29 Ne
cute me Jeju curan ita na, pê Pahpãm jarkwa namehcakôc catêjê rỳ pêa
mã ramã mehhôc. Mã ihcuran xàjirô pê cute mehtyc caxàr, pĩ pê, ne ma
hĩ to me mõ. Ne cute kẽn kre caxwãm pê me hir. 30 Mã Pahpãm te hacpỹa
mã hipêr Jeju to ihtĩr. 31 Mã Jeju kôt me ipacatêjê Hĩpôjajo jõ pjê rũm,
ihkôt Krĩpinkrên wỳrme mõ atajê wỳr hapôj jàhtôa, amcro jàhtôa kam.
Mã cute me hõmpun atajê ri ihtỳj ameharẽn to me ipa.
32 — Jirô pê mã wa ite me amãijũjarẽn xà pejti ita jarẽn prãmte, ita
caxuw ita ri ame ipa. 33 Pê rỳ pêa mã Pahpãm ramã me panquêtjêmã,
hacpỹa mã cute Jeju to ihtĩr to ihcakôc. Na ri cormã cute me pamã ita
ton. Na pê Tawi xwỳ Pahpãm jarkwa kôt ihhôc, pêPahpãm Jeju mã hane
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 13
— Pê Ixaj xwỳ hanea ne Pahpãm jarkwa na, Jeju jĩ cormã ihcacu nare
kam, hacpỹa mã to ihtĩr xà naharẽ, ne harẽn to:
“Wa ha itỳj acũmpej, ne amã ampopej cunea gõ.
Pom pê wa Tawi mã to awjahkre atajê, wa ha amã cugõ” hane.
— Na pê Tawi xwỳ hanea ne Jeju na Pahpãm mã harkwa to hane he:
“Jũ wỳr ca ha amã hàpên catê impejti to tojnõ, quêha ty ne hĩ ihcacu”
— Mã hõ amcro ata na Tawi tePahpãm te ahna mẽn xà ata cunea ton.
Ne pê ty, pêmenquêtjê capea na me harêt, pê hĩ ihcacu. 37 Ne pê Jeju ajtea
mã. Ampo na? Pê Pahpãmhipêr to ihtĩr, na pê hĩ nee ihcacu nare. Ne
ihkĩnte Tawi jĩ pê ihtỳj ihcacu.
38-39 — Ne ita caxuw ca ha me ipar peaj ne. He Jejua pê ri me pahkên
pê me pahpytàr catê. Ne por pê me panquêtti Mojxe me pamã incacaxà
kujate ata, hõtpê impej. Ne jũ wỳr quê Pahpãm te me pahkên ton jicu
na to. Ne cu ha me pahnõ me pahkên mã hikra, ne Jeju wỳr apkjê, ne to
amji mã me pahhimpej, quê ha ihtỳj quêt me pahte to kên ata to tojnõ
ne hicu. 40 Ne me amji mã hamãa ne, ne me awpa, côt mã ihhêaj to jũ
caxuw me akam ampo kên catia cato, nãmri pê ramãPahpãm jarkwa na
mehcakôc catêjê ita na mehhôc, pêmehhôc to hane he:
“Hã, me hàwxũn xi catêjê atajê me, por caPahpãm jarkwa to ame
acakôc kêanre atajê, ca ha atỳj jũ caxuw me amjimã ajkra ne me ahi.
He wa ha apu gõ amcro kam ampo pej catia ne to ata, quê ha jũm cati
na me amã harẽ, ca ha nee mempar ne amji mã me to hajỹr nare.
Na ca ha atỳj me ahi” — hane.
Ne cute me cumã hũjarẽn jicu.
Pe me hàhtôa ne Pawrô jarkwa kôt Pahpãm wỳr me apkjê
Ne ma Pawrô me Parnap me cator, cuprõn xà pê, mã cute me cumãn,
quê hacpỹa ne me mõ, xap nõ na, ne hipêr me hũjarẽn xà atajêa to me
awjarẽ. 43 Ne cute me cuprõn jirô pê, Juta catêjê jàhtôa me, hanea ne
Parnap pynãr. Mã Pawrô me Parnap me cumã ihcakôc, ne cute amji to
mehtỳj na me cumã awjahkre, quê Pahpãm jarkwa kôtkam me to incrà.
44 Ne xap na, krĩ kôt mehcunea te me cuprõn, cute me Pahpãm jarkwa
par prãmte. 45 Mã Juta catêjê atajê kwỳ te me hàhtôa pupun, ne Pawrô na
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 14
mehkwỳ jũ na ame amji to prãm. Mã Pawrô jarkwa ata na cutemehcakôc
kam mehtẽm, ne me hũn kam mehtẽm.
46 Mã Pawrô me Parnap te me cumã ihcakôc to tỳaj kam, me cumã
— Quêt me ca, pê mam Pahpãm meapê Juta catêjê mã harkwa ta. Ca
ajte ma apumehcaca, ne ahêj ne ma ame Pahpãm te meakên pê me ato
hapôj na mehcaca. Ne ahêj ne ma ame Pahpãm te amji kamhapac xà
intuw pejti ita caca. Na wa ha ita caxuw me gicu, ne mehcahkrit atajê
mã, wa ha awjarẽ. Pê Pahpãm me imã harkwa hyr to:
“Wa ate me mehcahkrit atajê mã, pjê cunea kam gàhcujro xà na, ite
Mãr quê mehcunea ipê mehkên pê me hũtàr catê na me ijahkre
Mã mehcahkrit atajê te me itapar, ne ame hakry ne me amji mã
Pahpãm jarkwa cupa, ne me amji mã:
— Ampeaj kam Pahpãm jũjarẽn xà impej — hajỹr. Ne cuteamji to me
Jeju na mehkwỳ. Pê me Pahpãm cute amji mã me to ihhimpej xà caxuw
amji mã me capi atajê cunea te meamji kam hapac xà intuw mã me hàr.
49 Mã Pahhiti pê Jeju jarkwa pjê ata cunea kam ihcahkũm. 50 Mã Juta
catêjê cormã Pawrô kwỳ jũ na amekam mencryc, cwỳrjapê ri cute me
krĩ jõ pahhi catêjê me, pyjê cati mã Pahpãm kĩn atajê rẽc. Mã hanea
neJuta catêjê kôat pyjê atajê ma ame Pawrô meParnap curê. Ne ma cute
mehkujahêc, pjê nõ wỳr. 51 Mã Pawrô me Parnap te mehpar tête pro jacrô
capĩr, cute me hõmpun prãmte. Ampo na? Nee cute mempar nare na ri,
— Hã, gapacta ne me hane, ne ca ihnõ na me, ca ha gõtpê amcro nõ
na, jũ caxuw me akên mã axà ne mehõmpu, wa ha nee meatehcajpar
nare. Ampo na? Ramã ite me amã harẽn — hane. Ne ma krĩ japrỳ te
jakry, mã Pahpãm Carõ Pejti te me cumã me carôt to hipu tu.
Pê Pawrô me Parnap Ampokrekà jõ krĩ kam ame mõ
Ne Ampokrekà jõ krĩ kam cute me hajỹar. Pawrô me, Parnap
Jutacatêjê te me cuprõn xà mã me hàr, ne cuteme cumã Pahpãm
jarkwa jarẽn. Mã me cupê Juta catêjê jàhtôa me, mehcahkritatajê me, cute
ihtỳj mempar, ne me hũpar xà atakôt cute me hũnãr. 2 Mã me cupê Juta
catêjê kwỳa te mempar nare atajê te Jeju jarkwa na memprar catêjêkam
mencryc prãmte, cute mehcahkritatajê rẽc. 3 Mã Jeju jarkwa na memprar
catêjê amcro jàhtôa kam mehàhhuc, Ampokrekà jõ krĩ kam, ne cute me
hũcanãar kam Jeju pê Pahhitito me hũjarẽn. Mã Pahpãm te me cumã carôt
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 14
jõr, cute me to hàpên xà pejti pihhoti ton xà caxuw. Mã mehcakôac to me
ampopejti ton to me ipa. Mã me hàhtôa ne cute me hàpên xà ata pupun,
ne me hahkre pej pyrentu, me hũjarẽn to meawjarẽ ata kôt, nãmri ampeaj
kam ri Jeju pê Pahhiti. 4 Ne krĩ kam mehkrĩ atajê te mencwỳrjapê amji
to meipicapôn. Ne mehkwỳ Jejujarkwa na cumã memprar catêjê rũm me
hàhhuc, ne mehcahhur Jutacatêjê rũm me hàhhuc.
5 Mã mehcahkrit kwỳ me, me cupêJuta catêjê kwỳ me, me hõ pahhi
kwỳ mea mã, cute me Jeju jarkwa na memprar catêjê to amehkên, ne
cute kẽn to me hipej prãmte, cute ahna me ajpẽn par. 6 Mã Pawrô me
Parnap te ramã me hahkre pej, cwỳrjapê ri ma me cator, ne ma Ritij jõ
krĩ me, Terpe jõ krĩ wỳr me tẽ. Ne maRopcahàc jõ pjê kam, krĩ atajê wỳr
me tẽ. 7 Ne krĩ ajpẽn na pire mã apu ihcuhhê atajê kôtcute me cumã Jeju
pê me pahkritxwỳ jarẽn xà impejti jarẽn.
Pê Ritij jõ krĩ me Terpe jõ krĩ kam ame mõ
Ne Ritij jõ krĩ ata kam, pê hũmre par me ihpar kõn te xwỳ ita ihkrĩ.
Pê xwỳ ita naihpỳm, na pê jũ caxuw hãm ne apu mõr nare. 9 Ne hũmre
ita te Pawrô cakôc xà na impar, mã cutehõmpun, ne ramã cute ihtỳj Jeju
to amji mã ihhimpej na hahkre pej, ne ihtỳj hanea ne Pahpãm te caprãr
hõmpun tỳjti, ne kỳj cati pêa mã cumã:
— To xa! Ne axãm pej! — hajỹr. Mã hũmre ita toj nehãm, ne cute mõr
na ipyr pyrentu, ne ma mõ.
11 Mã mehcunea te me Pawrô carôt kôt hàpên xà pihhoti ton ita pupun,
neme harkwa to ajpẽn mã me caràr kam mehtẽm:
— Me pajõ pahpãm pê Jupiter me Mecurij te mehĩa na amji ton, ne
côjkwa pĩn me cator! Por cu hõtpê me kampa atajê te ri mehĩa na me amji
ton, ne côjkwa pĩn me cator! — hajỹr. Pêihtỳj ame caxêti japrỳ te Jupiter
me Mecurij atapê Pahpãm na amehcãmjĩ neahna ihkaj na. Ampo na? Nee
me cupê Pahpãm nare, me cupême hũmre pit.
12 Mã cute me Parnap mã haprỳ to Jupiter, ne haneane me Pawrô mã
haprỳ to Mecurij. Ampo na? Pawrô pêihcakôc catê na ri. 13 Ne pahpãm
cahàc pê Jupiter to me amji kamhapac xà jũrkwa ata ihcuhhê, krĩ cati jõ
kwỳc jarkwamã. Cwỳrjapê ri Jupiter jũrkwa jamãr catêata, pryti me pĩrã
te ihkrãhkà to mõ, krĩ cati jõkwỳc jarkwa wỳr. Mã mehkwỳ te me cumã
pryti curan, cute me Jupiter mã to caxàr prãmte. Mã cute mencaca xà na
me amji toan xà napahpãm cahàc te amehkĩn prãmte, pê ajco ame ita to.
14 Mã Jeju jarkwa na memprar catêjê te ihtỳj me cupêa Pahpãm na
amehcãmjĩna cute me hahkre pej, ne me cumã ahna ihkĩnnare, mã ma
ita na amehcaca. Cwỳrjapê ri cute amehkàcokjêr, ne ma me ipicahur ne
me cumã me hàr, ne me cumãcaràr to mõ, ne me cumã:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 14
— Ampo na mã ca ame hane? He hanea ne ipê me apyràac, ne ipê
mehĩa wa. Wa ita ri ame amã Jeju jarẽn xàimpejti jarẽ. Ca ampo kên itajê
mã me hikra. Ampona? He ampo itajê nee ampo caxuw impej nare. Na
ca ha hacpỹa mã Pahpãm tĩar wỳr me amjijaxà. Taa mã pê quêt côjkwa
me pjêto. Ne taa mã pê côxwa to, ne kam ampo cunea to. 16 He pê mam
amcro ata na, Pahpãm mehcunea to tojnõ, pê amjia kôt, mencaca xàa
kôt ame ipa. 17 Ne hõtpê Pahpãm me pamã ampo pejti gõ, pahteimpej na
tuw to picamẽn xà caxuw. Ne taa mã ri ampo tuwjõ amcro kam to, ne
amcro ata na me pamã me pajõ intuwgõ, ne hanea ne taa me pamã me
pajakrygõ — hane.
18 Ne cormã me cumã ihcakôc kwỳa kam, mã cute ajmãr me cumã me
pryticuran ne me to caxàr.
19 Jirô pê mã ri Juta catêjê kwỳcator, Antijoc jõ krĩ me, Ampokrekà jõ
krĩpĩn. Mã me hàhtôa ne me cumã hàr, nemehcunea te me Pawrô me
Parnap kam me hàhtôato me hàhtô atajê incryc name ton. Mã ame kam
mencrycne cute kẽn to me Pawrô cujpàt, ne ihtỳj ihtyc naamehcãmjĩ, ne
krĩ pê me to cator prãmte me cupjê. 20 Mã Jeju na mehkwỳ te me ahna
cuprõn, ne me ahna meipixêr, mã hacpỹa mã hãm ne ma hipêr krĩ ata mã
hàr. Ne apẽ mã ma Pawrô me Parnap, Terpe jõ krĩ wỳr me mõ.
Pê Antijoc jõ krĩ wỳr me amji jaxà
Ne cute Terpe jõ krĩ kam me Jeju pê me pahkritxwỳ jarẽn xà impejti
to me harẽn, cwỳrjapê ri me hàhtôa te amji to me Jeju na mehkwỳ. Jirô
pê mã ri cute me amji jaxàr, Ritij jõ krĩ me, Ampokrekà jõ krĩme, Antijoc
jõ krĩ me, Pixitij jõ pjê wỳr. 22 Ne cute Jeju na mehkwỳ te me hũcanãr to
me hapackre, mãr quê Jeju te amji kam hapac xà na me amji to ihtỳj tu,
ne me cumã harẽn to:
— Cu ha pahtỳj me ampo kên jakren partu, necormã Pahpãm himpej
xà ata ri me axà — hane. 23 Ne krĩ jàhtôa kam Jeju na mehkwỳ mehkrĩ.
Na ri Jeju jarkwa na memprar catêjê ma hãn ne krĩ atajê wỳr me pra, ne
me cumã mehkwỳ to mehhimpej catêjê pyxwỳr to me ipa. Ne ahpỹanre
na Jeju namehkwỳ kam hãn ne me capi, ne me to mehhimpej catêjê na
me hũxwỳ. Ne cute me ipijacria kam Pahpãm mã mehcakôc ne cumã me
hõ pahhi catêjê cajrẽn to:
— Ỹhỹ me ijõ Inxũ, me hũmre itajê ihtỳj me akam hapac to kênre nare,
na ca ha mehtehcajpa, mãr quê me akwỳ jamãr toimpeaj ne — hane.
24 Ne Pawrô me Parnap te hacpỹ mã amji prya kôt me amji jaxàr, ne
pyxwỳr to mõ ita kam Pixitij jõ pjê na me irêr, ne ma Panpir jõ pjê mã me
cator. 25-26 Ne ma Pjêjôti jõ krĩ mã me cator, ne cute me cumã Jeju pê me
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 14
pahkritxwỳ jarẽn xà impejti to harẽn. Jirô pê mã ri ma Ataraj jõ krĩ wỳr
me pra, ne cô cape na krĩ ata mã me cator. Ne curia pàr kre mã me hàr,
ne ma hacpỹ mã Antijoc jõ krĩ wỳr me tẽ, ne me cator, cute me hàpên
xàjipêj jirô pê mã.
27 Mã Jeju na mehkwỳ te me amji tocuprõn. Mã Pawrô me Parnap te,
Pahpãm te me cumã carôt jõr, mã cute me to hàpên xà pejti pihho ton na,
mehkwỳ mã amji jarẽn. Ne hanea ne cute Pahpãm te mecumã pry jihê
mẽn, mãr quê hanea nemehcahkrit atajê me Jeju to amji mã mehhimpej
na, me cumã amji jarẽn. Necute me hàhtôa te Jeju na mehkwỳ na amji
ton na me cumã harẽn. 28 Ne curi cute me ahna amji to me amcro jàhtôa.
Pê Krĩpinkrên kam me cuprõn
Ỹhỹ, Juta jõ pjê rũm, jũmjê xũmre itajê cator, ne ma Antijoc jõ
krĩ kam me cator. Ne apu Jeju na mehkwỳ mã ampo to hahkre
to me ipa, ne nee me cumã ampo pej to hahkre nare. Ne cute me cumã to
hahkre to hajỹr he:
— Ca ha me acahkrit atajê acunea atỳj me, pom pê Mojxe xwỳ me
pamã ton to hahkre itajê to, ne atỳj me apy kà kryjre ne me hirê. Nãmri
ca haate me to hajỹr nare na, quê ha Pahpãm nee meakên pê me apytàr
nare — hajỹr.
2 Mã Pawrô me Parnap te mehcakôc xà atajê na mempar to hajỹr. Ne
mecupê ahna ihkêanre. Na ri Pawrô te me cumã harẽn, ne mecumã:
— Hãpà! Nee cute ahna hajỹr nare — hane. Ne amjicaprỳ to ame cumã
mehcakôc. Mã ma ame Pawrô meParnap par caca. Mã Jeju na mehkwỳ
te me ita to amji kam hapac, ne ma jũmjê atajê to, cute me Pawrô
me Parnap kujahêc, Krĩpinkrên wỳr. Ne curia quê ha Jeju jarkwa na
memprar catêjê me, mehkwỳ to mehhimpej catêjê atajê jũmjê atajê na me
me cumãharẽn kujate.
3 Ne Pawrô na mehkwỳ ma Antijoc jõ krĩ pĩn me cator, ne cute me
Kuhkũmtyc jõ pjê jakren, ne me Krĩrĩtpej jõ pjê jakren, ne ma Krĩpinkrên
wỳr me mõr kam mencrà tu. Ne cute pry na Jeju na mehkwỳ cunea mã,
me cupê mehcahkrit atajê te hanea ne amji to me Jejuna mehkwỳ mã
harẽn. Mã Jeju na mehkwỳ cunea me hũparxà ata kôt ame hakry. 4 Ne
Krĩpinkrên mã me cator, mã Jeju na mehkwỳme, Jeju jarkwa na memprar
catêjê me, mehkwỳ to mehhimpej catêjê cunea ame hakry. Ampo na?
Cute me hõmpun na ri ame hakry. Mã Pawrô me, Parnap te Pahpãm te
hàpên xà catia na mehtehcajpar kênre nare na me cumã me amji jarẽn.
5 Mã Jeju na mehkwỳ kwỳ pê Parixêw catêjêkwỳ atajê te me Pawrô me
Parnap cakôc xà impar, ne me hãm ne me xa, neme cumã mehcakôc, ne
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 15
— Ỹhỹ, mehcahkrit atajê, por nee me cupê Juta catêjê nare atajê, quê
ha Jeju to amji mã mehhimpej ne amji to ahnamehkwỳ, ca me cumã,
quê mempy kàkryjre ne me hitep. Ne hanea ne, hõtpê me Mojxe xwỳ jõ
kàhhôc kammencaca xà kampa, ne ihkôat me ipa — hane.
6 Mã mehkwỳ to mehhimpej catêjê cunea me, Jeju jarkwa na memprar
catêjê me, cute ita na me ajpẽn par prãmte me cuprõn. 7 Ne cute amji mã
mehcakôc to me irya to me iry, jirô pê mã ri Petrô xãm ne me cumã:
— Ỹhỹ, me iquêtjê, ca me ipupu ne me ikampa, ne ramã me ate me
gipôac ri Pahpãm te amji mã icapi, ne hàpên xà ita na imẽn na ate me
ijahkre pej. Wa mehcahkrit atajê mã Jeju te amji kam hapac xà tuw
pejti jarẽn to ipa. Mãr quê xwỳ mã mePahpãm pa, ne Jeju to amji mã
mehhimpej. 8-9 Ne Pahpãm mã ramã me pahcunea te amji kam mepajapac
xà jahkre pej, ne cumã me papê Juta catêjêcaca xà cunea jahkre pej.
NePahpãm mã hanea ne mehcahkrit atajêkĩn. Ne cute me pamã Carõ
Pejti jõr xà atana ri hanea ne cute me cumã hõr. Ne neemã ajteare mã
me nare, me Pahpãmmã me papipẽn pit. Mã hanea ne cute me Pahpãm
ahna amji caxàr.
10 — Ne mẽr ampo na mã ca ajtea mã ihnõ ita na ame ton to prãm?
Xà ca atỳj amji na me Pahpãm mẽn, quê me akamincryc to prãm to mã
ca ame ita to hane? He pê cu nee me panquêtjê me, me pahcuneaMojxe
xwỳ caca xà tỳjti jahkre kêatre ita cunea kôtajco me papa nare. Nõ na
mã ca ajte curmã cute amji to me Jeju na mehkwỳ itajê mã ate ahna me
garkwa? He ame hajỹr nare. Nãmri nee Mojxe te me pajapackre xà kôt
pahte me amji ton xà ata kôtri Pahpãm te me pahna amji caxàr nare.
11 He Jeju to pahte amji mã me pahhimpej xà kôt riquêt Pahpãm te me
pahna amji caxàr. Ahnaa mã me hàr tuw catêjêpê mehcahkrit atajê to
cute, ne mehkên pê me hũtàrhe — hajỹr.
12 Mã mehcunea te me Petrô kam hapac, ne me ipinkrên. Mã Pawrô me
Parnap te, Pahpãm te me cumã carôt jõr name cumã me amji jarẽn, ne
ihcakôac to hàpên xà to mehcahkrit atajê jipôc ri hàpên to ipa. Na cute
mehcunea mã amji jarẽn par. 13 Mã ihkôt Tijac cakôc, ne mecumã:
— Ỹhỹ, me ikjêjê, me ikampa. 14 Ximãw Petrô te curmã me pamãmam
Pahpãm te amji mã mehcahkritatajê capi na harẽn par. Ampo na? He
Pahpãm mã mehcunea kĩn. Mã cute amji mã mehcahkritatajê kwỳ capi.
15 Ne pê rỳ pêa mã Pahpãm jarkwa na mehhôc catêjêramã ita na mehhôc.
Ne pê mehhôc to hane he:
“Ỹhỹ, pê rỳ pêa mã Tawi pê Ixaher catêjê jõpahhi.
Ne ihtyc jirô pê, pê hõ parxare ajcrà neahpỹnre na ame pra.
Ne hõ parxare itajê pê ikre pyràac.
Ne ame ipijaxwỳr ne ame ipicràn.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 15
Pê ramã Pahpãm me to hũjarẽn to:
‘Wa ha amcro nõ na hacpỹa ne amji jaxà, ne pahhi pê Tawi jũrkwa
pijaxwỳr ita to hacpỹa mã impej ne hãm.
Ne itỳj hipêr me cumã me hõ Pahhiti nõ xãm.
wa haitỳj me to ikra’ hane.
18 	Ata pê mam Pahpãm rỳ pêa mã ramã harẽ”.
— Cwỳrjapê ri imã ite amji kam ijapac xàte hajỹr he. Cu nee
mehcahkritatajê te mehkên jicu tête amehcahpêrkàrnare, quê ha Pahpãm
jĩkjê rũm me hàhhuc prãm, cu ha nee intête amehcahpêrkàr prãmte
me cumã Mojxe te me hapackre xà na me irẽn nare. 20 Ne imãa, wa ha
me cumã ampo te cwat peaj na ihhôc, ne ihkujate. Mãr quê nee ame
pahpãmcahàc krekà jõ atajê kur nare. Ne nee ame ampo jõkre kam caxwỳr
mã caprô pijaxwỳr nare atajê jĩ kur nare. Ne nee ame ampo caprô kur nare.
Ne mehprõa me, mempjêa me, ame amji pupu, ne nee amji pê amehprõ
caxun nare. Hõhõ, ampo itajê wa ha me cumã harẽ. 21 Ampo na? He rỳ pêa
mã pê me Mojxe jõ kàhhôc cahyt na me cupy, ne ame cahyt, ne cormã krĩ
cunea kôt me cahyt. Ne mehkôt xà jõ amcro kam, cute mecuprõn xà kam,
hãn ne ame hõ kàhhôc ita cahyt. Ne Juta catêjê mã cute ampo cawpa xà
itajê ri, amji jirôa pê ihkêanre, ne ampeaj kam hũ na me pahpahàm cati. Na
cu ha mehcahkrit atajê te curmã mepahkwỳ na me amji ton, ne me pamã
hàr atajê mã ampo te cwat itajê pit jarẽ ne ihcawpa — hane.
Pê mehcahkrit mã ihkàhhôc to
Mã Jeju jarkwa na memprar catêjê me, mehkwỳ to mehhimpej catêjê
me, Jeju na mehkwỳ cunea me, cute me jũmjê itajê capi, cuteAntijoc
jõ krĩ wỳr Pawrô me Parnap kôt mehkujahêc prãmte. Ne cute me Juta
Parxap capi, ne hanea ne mehnõ japrỳ te Xira ita capi. Mã me hũmre
atajê pê mempejti, mã Jeju na mehkwỳ cunea mã me hũpa. 23 Mã Jeju na
mehkwỳ te me ampo cawpa xà atajê na me cumã ihkàhhôc ita ton, ne
ihkàhhôc ata me ajkaam mehkujahêc. Ne ihkàhhôc ata te hajỹr he:
“Ỹhỹ, me ipê Jeju jarkwa na memprar catêjê me, meipê mehkwỳ to
ihhimpej catêjê me, me ipê me akjêjê me, wa ite me amã ihhôc.
Hàpà, Jeju kam me ikjêjê pê mehcahkritatajê, por ca Antijoc jõ krĩ
kam me amji to me ajpaatajê me, Xiri jõ pjê me, Quiriti jõ pjê kam
24	He me pahkwỳa kwỳ ri amjia kôt me awỳr me pra, ne ihtỳj ihhêj
neharkwa to ame acahpêrkàr to me ipa, ne cute me Mojxe xwỳ te
me hapackre xà name amẽn na, ihtỳj imã me hahkre pej.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 15
Ne nee waite me cumã mencaca xà ita ton na ijũjahkre nare, mã amjia
kôt cute mencaca xà ita ton.
25 	Na wa ite me cuprõn, ne me ajpẽn par, mã me icunea mã ahna ihkaj
Na wa ite me awỳr me jũm kujahêc prãmte me pahkwỳa kamme
jũmjê itajê capi, ne wa ha ma me awỳr mehkujate, meikjêjê pê
Parnap me Pawrô me.
Ne Pawrô me Parnap ita pê me ikwỳ impeaj.
26 	Ne Pahpãm jàpên xàa kam mehkên me, mehtyc xà jipôac ri me ipa.
27	Na wa ha me awỳr Juta me Xira kujate, quê ha taa me amã, pom wa
ampo na ite me amã ihhôc itajê kôt harẽn pa.
28 	Ne ite Pahpãm Carõ Pejti me, me ajpẽn par.
Na wa ha nee me amã me ijarkwa hyr catihti nare.
Ne nee wa ha Mojxe xwỳ te me hapackre xà cuneana me amẽn nare.
Wa ha me amã me icaca xà kênre ata naprãm, ca ha me ton to me apa.
Neampo cawpa xà te cwat itajê to pit mã wa ha me amã icakôc.
Na ca ha me hane he.
29	Ca ha nee ame pahpãm cahàc krekà jõ atajê kurnare, ne nee ame
ampo jõkre kam caxwỳr, mã caprô pijaxwỳr nare atajê jĩ kur nare,
ne nee ame ampo caprô kur nare.
Ne me aprõame, me apjêa me, ca ha ame amji pupu, ne nee amji pê
ame aprõ caxun nare.
Ne Juta catêjê mã ampo cawpa xà itajê amji jirôa pê ihkêanre, ne
ampeaj kam hũ na me pahpahàm cati.
Na ca ha ate me akên itajê ton nare na, ca ha me apej mã me apỳm.
Hamre, ita pit” hane.
mã ma me pra, Pawrô me Parnapkôt, Antijoc jõ krĩ wỳr, ne curi me cator.
Ne cute me Jeju na mehkwỳ to cuprõn, ne me cumã ihkàhhôc jõr. 31 Mã
cute me cahyt, ne mempar, ne ame hakry, ne neeamehpec nare. Ampo
na? Ihkàhhôc ita kam me harkwa pejti na ri. 32 Ne Juta me Xira pê ri
Pahpãm jarkwa to mehcakôccatêjê, ne cute mehkjêjê pêJeju na mehkwỳ
mã hũcanãr jõr prãm to, cute me cumã mehcakôc to irya to iry. 33-34 Jirô
pê mã ri jũ mã cute me cahê na amji to me amcro ton. Mã Antijoc jõ krĩ
kam Jeju na mehkwỳ mehkrĩ atajê me cumã:
— Ỹhỹ, tahnaa ri impej. Ne gapacta ne hacpỹ mãme pra, hamre, ita
pit — hane. Mã curia Xira mã me cahê na amji kĩn mã hàhhuc, mã Juta
pyxit peaj ne cute amji jaxàr ne ma hacpỹ mã tẽ.
35 Mã Pawrô me Parnap te me cahê na, jũ mã amji to amcro ton, Antijoc
jõ krĩ kam. Ne ihtỳj ajwar Jeju na mehkwỳ mea mã, amehcunea mã Jeju
jarkwa to hahkre ne ame cumã harẽ.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 15
Mã amcro nõ na Pawrô te Parnap mã:
— Hacu, ne krĩcunea kôt, me pahkjêjê pê Jeju na mehkwỳ pupu, por
ramã pahte me cumã pajõ Pahhiti jarkwa to mepahcakôc atajê kôt,
mõrmõ ajkĩmehcunea impeaj — hajỹr.
37 Mã Parnap ihtỳj amji kôt Jowãw Macô to mõr prãm. 38 Mã ma Pawrô
apu mehkôt mõr na ihcaca. Ampo na? Pê nee Panpir jõ pjê kam Macô
mehkôtmõr kam to incrà, ne cute kam Jeju jarẽn xà na mehtehcajpar
nare na ri. 39 Na pê Pawrô me Parnap incwỳrjapêame ajpẽn mã, ne ma
me ajcapô. Mã Parnap te Jowãw Macôjaprôr ne to mõ, ne pàr kre mã me
hàr, cô jipôc ripjê japrỳ te Xipre ata wỳr. 40 Jirô pê mã ri Pawrô te hanea
ne amji mã Xira ita capi, mã Jeju na mehkwỳ te Pahpãm mã Pawrô me
Xiracajrẽn mã ma me mõ.
41 Ne ma cute me Xiri jõ pjê jakren, ne me Quiriti jõ pjê jakren, ne ma
Jeju na mehkwỳ mã me hakry me, me carôt ton to me mõ.
Mã Pawrô me Xira Terpe jõ krĩ me, Ritij jõ krĩ mã me cator.
Mã Ritij jõ krĩkam Jeju na mehkwỳ nõ japrỳ te Timot ita ihkrĩ.
Ne cupêJuta catêjê cahãj nõ kra, ne hũm pê ri Crec jõ pjê catêjê nõ, ne
cupêmehcahkrit, ne nee cupê Juta catêjê nõ nare. 2 Pê Ritij jõ krĩme,
Ampokrekà jõ krĩ kam me cupê Jeju na mehkwỳ amehkrĩ atajê cunea
pê ajco Timot tomehcakôc to impejti. 3 Mã Pawrô te mempar ne ma amji
kôt to mõr prãm. Mã krĩ ata kam Jutacatêjê mehkrĩ atajê cunea te ramã
meTimot me hũm pê Crec catêjê nõ na me hahkre pej. Pê nee cumã impy
kà kwỳ hyr nare na me Timot kôtme harẽn to kêanre cupate, Pawrô te
Juta catêjê caca xà kôt, cupê impy kà kwỳ hyr, ne ma haprôr ne to mõ.
4 Mã krĩ atajê cunea kôt me hapôj to mõ, ne Jeju na mehkwỳ mã me
hũjarẽn to me mõ, por pê harkwa na memprar catêjê me, mehkwỳ to
mehhimpej catêjê Krĩpinkrên kam me ajpẽnpa, ne ahna mehhôc ne ahna
me hapackre ata na, mãr quê me kampa, ne me hane. 5 Ita na pê Jeju na
mehkwỳ ajco me Jeju te amji kam hapac xà kampa ne mehtỳj, ne ame
hakry. Ne ajco amcrocunea kam me ipicamẽn to me ipa.
Trôwat jõ krĩ kam Pawrô pimtir xà
Ne cute me Amcràti jõ pjê me, Carati jõ pjê jakren, ne ma Axij jõ
pjê wỳr mehtẽm prãm, mã ma Pahpãm Carõ Pejti amehuwahi, quê nee
Axij jõ pjê kam me Pahpãm jarkwa jarẽn nare. 7 Ramã Pĩhpoti jõ pjê na
me hàhtêp, ne ma Pitin jõ pjê wỳr me mõr prãm, mã ma Pahpãm Carõ
Pejti ame huwahi, quê hanea ne neehỹrmã me mõr nare. 8 Mã cute me
Pĩhpoti jõ pjê jakren, ne macô cahê na Trôwat jõ krĩ xaata wỳr me cator.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 16
Mã caxwa ata kam, Pawrô te ipimtir kam, Maxeton jõ pjê jõ xũmre nõ
pupun, mã xa ne ahna hàhwỳr to:
— Ajpên Maxeton jõ pjê wỳr mõ, ne meitehcajpa — hane. 10 Hõhõ,
cute hũtir xà ata kôt Pahpãm te me ahnahàhwỳr na cute me hahkre pej
pyrentu, na ri ma Maxeton jõ pjê wỳr me mõr pyrentu to prãm. Ỹhỹ, ipê
icunea me imõr xàita na me mõ, ite meMaxeton jõ pjê kam mehkrĩ catêjê
mã Jeju pê me pahkritxwỳ jarẽn xà impejti itajê jarẽn prãmte.
Pirip jõ krĩ kam Ritij pintuw xà
Ne ma Trôwat jõ krĩ pĩn pàr kre mã me ixàr, ne ma me icatàatre na cô
jipôc ri ahkrã jacot crà japrỳ te Traxij jõ pjê ata mã me icator. Ne amcro
nõ na wa maKrĩhtuw mã me icator. 12 Ne ma Pirip jõ krĩ wỳr me mõ, por
mam ihkrãa ri xa ata wỳr, Maxeton jõ pjê kam, ne Pirip jõ krĩ ata pê ri
Roman catêjêjõ krĩ. Ne curia ite amji to me amcro kwỳ kujahêc.
13 Ne mehkôt xà jõ amcro na, wa ma krĩ pê me icator ne cô wỳr mecupê
Juta catêjê te cuprõn xà japên to me mõ. Ne curi me icator, ne me ijỹr,
ne ite me pyjê tecuprõn atajê mã me icakôc kam me itẽm. 14 Mã pyjê nõ
pyxit te me ipar ata japrỳ teRitij. Ne pê cupê Tijat jõ krĩ catêjê nõ, ne
cupêcupẽhkà impejti to ihpore na hàhpan catê. Ne ampeajkam cumã
Pahpãm kĩn, mã Pahpãm tePawrô jũjarẽn xà ata par na ihtehcajpar. Mã
cute impar, mã hũrkwa kammehkrĩ atajê cunea te amji to me Jeju na
mehkwỳ. Cwỳrjapê ri Pawrô te cô kam mehcumrãr. 15 Jirô pê mã ri Ritij
te hũrkwa wỳr me ijator, ne me imã:
— Mẽr hõhõ, ca ate amji mã me ito, ipê Pahpãm par catê na me ito
hajỹr, cwỳrjapê ca ha ajpên me mõ, ne ijũrkwa kam me ahtwỳ — hajỹr.
Ne kypê me ijator nare. Cwỳrjapê wa hũrkwa kam me ijàhhuc.
Pê Pirip jõ krĩ kam me hacjên xà kam me nõ
Pê krĩ ata kam jũm cahãj ita ihkrĩ. Ne cahãj ita jĩ cunea kam me pahcurê
xwỳn carõ kên hipu tu. Pê ampo carõ kên ajco cumãampo te cormã jũ mãn
xà nare atajê jarẽ. Pê cahãjre ata ajco ihpore na me cumã to awjarẽ. Ne nee
amji kôt apu ipa nare. Ne cuteto hõ tekjê atajê mã apê, pê hàpên xà atajê
jahpan xà na, me hũmre atajê ajco amji mã mehpore incwa. Ne amcro nõ na
wa ma Pahpãm mã mehcakôcxà jũrkwa ata wỳr me mõ. 17 Mã cahãj ata te me
ipynãr ne me ikôt caràrto mõ. Ne cute caràr to hajỹr he:
— Pom me hũmre itajê pê Pahpãm me hirôa pê cati ata mã me hàpêncatêjê!
18 Ne cahãj cuprỳhti ata te me ijarẽn to hajỹar to amcro jàhtô. Mã Pawrô
pêita na ihkaj na. Mã cahãj cuprỳhti ata wỳr ipipkjêr ne cute kam ampo
carõ kên ata mã:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 16
— Hã, wa ha Jeju jarkwa kôt amã, ca cahãjita pê acato — hajỹr. Mã
hamre, ampo carõ kên ita cupêcator pyrentu. Mã impej ne aracri hỹr
19 Mã me to hõ tekjê catêjê te me cahãj ata pê mecarõ kên cator na me
hõmpun, ne nee hipêr irĩat kam, cute ampo to hũjarẽn nare na me hahkre
pej, na quê ha nee hipêr hũjarẽn xà kôt mehpore nõ pyr nare. Cwỳrjapê
ri ame Pawrô me Xira kammencryc. Ne cute mehpro, ne ma cà pê me to
impejcatêjê me, me cupê krĩ jõ pahhi catêjê wỳr me cupjê. 20 Ne me to
mõ, Roman catêjê pê mehcukij catêjê wỳr, ne cuteme cuna mã me hãm.
Ne me cumã Pawrô me Xira jarẽn, neme cumã:
— Ỹhỹ, me hũmre itajê pê Juta catêjê kwỳ, necama me pajõ krĩa kam
ame pahcahpêrkàr to me ipa. Neajtea mã me pamã mehcakôc xà to
hahkre to me ipa, neamji kôat me pahton to me ipa. 21 Ne me papê Roman
catêjê, mã nee mencaca xà ita naprãm nare — hane.
22 Mã me hàhtôa te me kam ihtẽmprãmte me cuprõn, mã krĩ ata kam, cute
mehcukij catêjê te Pawrô me Xira pêapu ihkà cokjêr, ne cute mehcahhyr
na me mẽn. 23 Mã pĩhhê to amehcahhya to amehcahhy, mã mehkàj xà cati.
Jirô pê mã ri cuteme hacjên xà mã me haxàr, ne cormã me ahna me hamãr
catê mã harkwa hyr, quê me hamãr to impeaj ne. 24 Mã me hamãr catê te
me hõ pahhijarkwa kôt me hacjên xà caxwãm pê, pĩ cote namehpar jacjên,
ne ahna meto ipijapỳn, ne me ahna wakỳre te hihê xà to hihê, ne ma tẽ.
Pê Pawrô me Xira mehkàj xà cakrô ihtỳj me Pahpãm mã cre
Mã Pawrô me Xira curia mehkàj xàa na, awcapàtkô kam me nõ ne me
Pahpãm mã mehcakôc, ne cute Pahpãm na increr xà to me cumã increr.
Mã me hacjên xà kam me hikwa atajê ahna mehkrĩ ne ame kampa.
26 Mã ihprõt pê, pjê te hàhcujrõn kam ihtẽm, mã me hacjên xà hanea ne
wakỳre te amehuwapre atajê cunea apu impàt, ne me cupê ipijaxwỳr.
27 Mã me hacjên xà jamãr catê pimprar, ne cuteharkwa jihê mẽn na
hõmpun. Ne ihtỳjame hacjên catêjê cunea japôj na amehcãmjĩ. Ne cute
hõ pahhi cupate amjicaxuw hõ wapo xwahhihti caxàr, cute to amji curan
prãmte. 28 Mã Pawrô te kỳj cati pêa mã cumã caràr to:
— Apu amji to hajỹr nare! Wa ne me ijapôj nare! Ne ita ricormã ame
icunea me ikrĩ! — hajỹr.
29 Mã me hacjên xà jamãr catê te hàhcujro xà na hàhwỳr ne hũjarêan
kam hàr, ne apu ihtertet ne Pawrô me Xira cuna mã ihkõn krã na hỹr.
30 Jirô pê mã, ma põ mã me to mõ, ne cute mehcukij to:
— Pỳhàpà, jũ mã wa ha, ne ajte ikên catia ita jahpa? — hajỹr.
31 Mã me cumã:
— Ca ha Jeju pê Pahhiti ata to amji mã me ahimpej, quê ha me akra
mea mã me akên ita pê meapytà — hane.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 17
Ne cute me cumã Pahpãm jarkwa jarẽn, ne hanea ne, por me hacjên
xà jamãr catê jũrkwa kam mehkrĩ atajêmã, cute me Pahpãm jarkwa
jarẽn. 33 Mã caxwa ata kam me hacjên xà jamãr catê me to mõ, ne cute
me cumã mehcahhyr xà xwa kre cuhhõn, ne me cumã ihcahhê. Mã
Pawrô me Xira te mehkra mea mã cô kam mehcumrãr, cute Jeju na
mehkwỳ mã me hàr na me amji jarẽn prãmte. Hamre, mãme hacjên xà
jamãr catê ata me, mehkra cunea te amji tome Jeju na mehkwỳ, na ri cô
kam cute mehcumrãr pyrentu. 34 Ne ma cute Pawrô me Xira japrôr ne me
to mõ, hũrkwa wỳr. Ne cute me cumã hõ jõr, nemehkra mea mã ampeaj
kam me hakry. Ampo na? Ita caxuw ihtỳj Jeju to amji mã mehhimpej na
35 Mã apẽ, mã Roman catêjê pê mehcukij catêjê atajê te me hỹrmã me
cumã me hàpên catêjê kujahêc, ne me cumã harkwa to:
— Me hũmre atajê mã me hikra — hajỹr. 36 Mã me hacjên xà jamãr catê
te Pawrô mã hũjarẽn ne cumã:
acato ne gapacta ne me mõ — hajỹr.
37 Mã Pawrô pahhi kwỳ mã me hàpên catêjê atajê mã:
— Wa nee ite me ampo kên ton nare, ne hanea ne, me ipêRoman catêjê
cakrô, mã ahnaa ajte me kam mare mã ameicahhy, ne me hacjên xà kam
cute me ito hũcapêr, nõ namã ajte ita caxuw aracri me apimxuar pê me
ikujahêcprãm? Ita na ihkaj na. Quê ha xaa mehcukij catêjêatajêa ajpên
me mõ, ne me taa me ikujate, wa ha cormã ma me mõ — hane.
38 Mã pahhi mã hàpên catêjê atajê te mehcukij catêjê mã itajarẽn. Mã
cute Pawrô me Xira pê Roman catêjêna me harẽn par, ne me hahkre pej,
cwỳrjapê riampeaj kam me cumã me hũpa. Ampona? He Roman catêjê te
amji kam hapac xà na, quê nee me jũm cukij nare kam, amehcahhyr nare.
39 Mã ma me hỹrmã me pra, ne cute mehwỳr, quê cutemehcahhyr xà ata to
me amji japackre nare, ne nee me kammencryc nare. Ne cute me hacjên xà
pê ajwarme cator. Ne krĩ pê me cator xà na me ahna hàhwỳr. 40 Mã Pawrô
me Xira me hacjên xà pê me cator, ne maRitij jũrkwa wỳr me mõ. Ne curia
ri cute Jeju na mehkwỳmã hakry carôt tỳjti ton, ne ma me mõ.
Pê Texarõn jõ krĩ kam ame ipa
Ne cute Krĩpuhnacô jõ krĩ jakren, ne ma me mõ, ne hanea ne
cute me Apôr jõ krĩ jakren, ne ma Texarõn jõ krĩ kam, Juta catêjê
te cuprõn xà jũrkwa ata wỳr me cator. 2 Mã xap na, mehkôt xà jõ amcro
kam, ma Pawrôte, cute me amji pyràc xà ata na, cute me cuprõn xà wỳr
tẽ. Nemehkôt xà jõ amcro incrê atajê cunea kam, Pawrô cute me cuprõn
xàwỳr pra. Ne cute me ajpẽn mã me Pahpãm jarkwa jarẽn to hapjêa to
hapjê. 3 Mã Pawrô te me cumã Jeju to hahkre, ne me cumã harẽn to:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 17
— Ỹhỹ, rỳ pêa mã pê Pahpãm me panquêtjê mã, por cu me jũm jikaj
ata, to awjahkre. Na quê ha jũcaxuw Crixtô ita cato, ne pahte me Pahpãm
to kên atajê cunea to tojnõ. Ne cuteme pahtehcajpar xà caxuw quê ha
ihtỳj amji pupun xàkêanre to amji pupu, ne ihtỳj ty, ne hacpỹa mã ihtĩr.
4 Mã mehkwỳ te ihtỳj me Pawrô me Xira kam hapac, ne Jeju to amji mã
mehhimpej, ne ahna mehkwỳ mã mehàr. Mã mehcahkritpê Crec jõ pjê
catêjê atajê mã Pahpãmkĩn catêjê jàhtôa ne me cumã me hàr. Mã haneane
krĩ kam pyjê jàmtàr catiatajê jàhtôa ne me cumã me hàr. Mã Jeju na
mehkwỳquêt ihtỳj me ipicamẽn to me mõ.
5 Cwỳrjapê ri me hũ na ame amji to prãm, na ri Juta catêjê ame pra,
ne krĩ cape na cute mehkên catêjê me, cute me xuwcaca catêjê jàhtôa ne
mehaprôr, por me cumã me hàpên prãm nareatajê mea mã. Mã jũmjê
itajê te krĩ kamajpẽn caxuw me cumã mehkêanre ton xà caxuw me
Pawrô me Xira pro. Ne me cuna mã me hãm jirô pê mã cutemehkên mã
me mẽn prãmte cute mehpro. Me hàprêakam Jaxãw jũrkwa mã me hàr,
ne ame Pawrô me Xira japê. 6 Ne nee cute me cumã cator nare, ne cute
ma me Jaxãw me, Jeju na mehkwỳ kwỳ to me irô ne amehpro, ne ma krĩ
jõ pahhi catêjê wỳr me to caràr to me mõ, ne me cumã:
— Me hũmre itajê te krĩ cunea kôt ajpên me ampo kêanre catia ton.
Ne hamre, ramã ita ri me cator! 7 Mã Jaxãw te me cumã hũrkwa jahkre,
mã kam me hàhhuc. Ne ma ame Xexa pê Roman catêjê jõ pahhiti te
amji kam hapac xà caca, ne ajtea mã me imã pahhi nõ japrỳ te Jeju ita
8 Mã me hàhtôa te me ita par, ne ame kammencryac to amencryc, na
ri nee jũm te ihcakôc xà na amji par nare, ne ihtỳj amehcakôc kêanre
to me ipa. 9 Mã krĩ to mehhimpej catêjê teJaxãw me, Jeju na mehkwỳ
kwỳ jàmjõr na me ton, mã me hàmjõr jirô pê mã ri cormã cute me cumã
Pê Amcoti jõ krĩ kam ame ipa
Mã caxwa pê mã, ma Jeju na mehkwỳ te me Pawrô me Xira kujahêc,
Amcoti jõ krĩ wỳr. Mã curi me cator, ne ma Juta catêjê te me cuprõn xà
wỳr me mõ. 11 Mã Amcoti jõ krĩ kam mehkrĩ catêjê atajêTexarõn jõ krĩ
catêjê jirôa pê ampeaj kam me cumã hũpar kôt hakop jahkre pej, ne me
cumã ihkĩn, ne me cumãhũpar prãm. Mã amcro cunea kam Pawrô te me
cumã ampo to hahkre xà ata jahkre pej pej to prãm to, cormã Pahpãm
Juta catêjê me, me cupê Crec jõ pjê catêjê me, me cupê pyjê jàmtàr cati
pê Crec catêjê atajê me, me hàhtôa ne cute Jeju to amji mã mehhimpej.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 17
Mã Texarõn jõ krĩ kam, Juta catêjê teAmcoti jõ krĩ kam Pawrô te
Pahpãm jarkwa to ihcakôcna me harẽn par, ne ma mehkôt me pra, cute
me irẽc, mã cute mehkên ton prãmte. 14 Mã Jeju na mehkwỳ te me Pawrô
kujahêc pyrentu, côxwa to kà wỳr. Mã ma mehkwỳ te me Pawrô pynãr,
neme cumã Atẽn jõ krĩ wỳr pry jarẽn to mõ, ne me to cator. Mã Xira me
Timot cormã curia Amcoti jõ krĩ kam me hàhhuc. 15 Mã Pawrô Atẽn jõ krĩ
kam cator, ne hàhhuc. Nehacpỹa mã cute me hũnãr catêjê atajê kujahêc,
Amcoti jõ krĩ wỳr, ne me to ihhimpej, quê me Xira me Timot mã awjarẽ,
quê hapu na ihkôt me mõ, Atẽn jõ krĩ wỳr, ne me cuprõ.
Pê Atẽn jõ krĩ kam Pawrô mõ
Mã Pawrô Atẽn jõ krĩ kam apu mõ, ne ame hikaj tomõ. Ne cute kẽn te
pahpãm cahàc krekà jàhtôa ne hõmpun, krĩata kam. Ne cupê ahna ihkaj
na, na ri ihpeacre. 17 Cwỳrjapê ri Pawrô, Juta catêjê te me cuprõn xà kam,
cute ajpẽn mãmehcakôc, ne hanea ne mehcahkrit mãPahpãm kĩn atajê
mã ihcakôc. Ne hõtpê amcro cunea kamcà pê mehkrĩ atajê me, me ajpẽn
mã me awjarẽ. 18 Mã me cumã ihkàhhôc to hahkre catêjê pê Epicurij
catêjê kwỳ me, Xicô catêjê kwỳ me, hanea ne cute Pawrô me, meajpẽn
mã me hũjarẽn. Ne mehkwỳ me, me ajpẽn cukij to:
— Ampo mã Pawrô pê ihcakôccatê te amji jahkre kêatre ata ame pamã
harẽn prãm? — hane. Mã mehkwỳ me ajpẽn mã:
— Pỳpỹn, he ihhêj ne ajtea mã apu pahpãm jũjê itajê to me pamã
ihcakôc — hane. Mã Pawrô te hacpỹa mã mehtyc tĩr na me cumã harẽn,
cwỳrjapê riajpẽn mã me harẽn to hane. 19 Ne ma cute me cuprõn xà japrỳ
te Caxêti jõ awjarô ata wỳr, cute me Pawrô japrôr ne me to mõ, ne me
20 — Wa itỳj me, por ca ate ajtea mã ampo tuw jarẽn pihhoti ata jarẽn
atajê kam me ijapac to prãm, ne ampeaj kam me imã impar prãm. Wa rỳ
prãm — hajỹr.
21 Pê Atẽn jõ krĩ kam mehkrĩ catêjê me, põ rũm mehcahkrit ajpên me
acjêj ne mehkrĩ atajê mã, ajco me xwahnatuw atajê impar to prãm, pê
mehkrĩ ne me kampa.
22 Mã Pawrô me cuna mã hãm, ne xa, Caxêti jõ awjarô kam, ne cuteme
cumã to hahkre kam ihtẽm, ne me cumã:
— Ỹhỹ, me apê Atẽn jõ krĩ catêjê, me ikampa! He ihhêj ne ca atỳj ame
pahpãm cahàc to amji mã me ahimpej to me apa. Ca ihhêj ne kẽn to
ate mepahpãm cahàc krekà ton itajê to, ihhêj ne ampeaj kam amji mã
me ahimpej. 23 Ne wa ita ri me gõ krĩ kam apu ipa, ne ite, me ate kẽn te
pahpãm cahàc krekà mã me ikre pyxwỳr, nekam me hũxwỳr, ne kam
me to amjikam gapac na, ite me hàhtôa ne me gõmpun. Ne hanea ne ite
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 17
ikre pyxit kam pahpãm cahàcpyxwỳr xà nõ caprỳ ata pupun. Mã jũm te
kamihhôc to hajỹr he: “Ita pahpãm cahàc krekàpyxwỳr xà, ne nee cu rỳ
me pahnõ te Pahpãm ita jahkre pej nare” hajỹr. Ne cormã me apê jũm pê
Pahpãm ata jahkre kêatre na wa ha me amã harẽ, ca me ikampa.
24 — Ỹhỹ, he Pahpãm ita pê me pajõ Pahpãm peaj ata, ca rỳ nee ate me
hõmpunnare. Ne cupê me Pahton catê. Ne taa mã pêpjê to, ne pjê kam
ampo cunea to. Ne cupê pjê ita kam me hirôa pê Pahhiticati, ne hanea ne
côjkwa kam cupê Pahhiti cati. Ne nee, por jũm te cumã ikre ton ata kam
ihkrĩnare. 25 Ne nee jũm te cumã ampo ton ata na cumã prãm nare. Ampo
na? He taa mã ri me pamã me pancaca xà gõ, ne me pamã me pahte amji
kam me pajapac xà gõ, ne me pamã ampo cunea impejti gõ. Ne jũ wỳr cu
me pahnõ cumã ampo to ne cugõ.
26-27 — Ỹhỹ, pê mam me panquêtti pyxit ne to, ne mepanquêtti kôt pê
me pahton to mõ. Ne pê pjê ita kamme pahcunea to, cupẽ me, krĩxàre
me, me pa me. Ne pê me pahpỳpỳm xà xwỳjrea na, pê ramã mam me
pajõamcro me pahte amji to me papijapar xà to amji kampa, nekam
japackre, ne ahna mepajàhcukjêr, ne xwỳ mã jũ caxuw amcronõ na ahna
me pahcator to prãmte. He neePahpãm me papê ampỳare mã ipa nare,
ihtỳj pjê cunea kam me pahcahê na ipa. 28 Na pê jũm ata ramã harẽn to
hane he: “Pahpãm cãmtà rũm cu pahtỳj ame papa, ne amji to me ajpa, ne
pahtỳj me amjikampa” hane. Ỹhỹ, hanea ne me anõ pê Atẽn catêjê nõa te
ihkàhhôc kam ihhôc to hajỹr he: “Pahte me hajỹar ne me papê Pahpãm
29 — Hewhỹ, me pahcunea pê Pahpãm kra. Na cu nee pahte amji kam me
pajapac xàa kôt, Pahpãm to ame amji mãampo to pahpãm nare. Ne nee cu
kẽn to ame pahpãm cahàc krekà ton nare. Ne neewakỳre prà jakare me,
wakỳre prà tepti ata to amepahpãm cahàc krekà ton nare. Ne nee cu amjia
mã ame ton nare. 30 Pê rỳ pêa mã mam pjê cunea kam, mehcunea ramã
meton to me amji pyràc tu, na pê ajco me toan to me to. Pê nee Pahpãm
to me amji japackre, ne me hahkre pej nare, cwỳrjapê pê nee Pahpãm
cute me ampo to hajỹr xà ata jahpan xà na ame to kên nare. Ne hamre,
ita caxuw Pahpãm tepjê cunea kam ampo itajê intête me pahcunea mãn,
cu nee hipêr ame ampo itajê nõ ton to mehajỹr nare. 31 Ỹhỹ, he ramã cute
me pahcukij ne me pahto ipicokjêr xà jõ amcro hyr, quê ha amcro ata na
me pahpupu, ne me pahcukij, neajpẽn pê mempej me, mehkên to ajcokjê.
NePahpãm te ramã me pahcukij catê na Jeju xãm, cutecumã ampeaj kam
me pajarẽn to impejti prãmte. Ne mehcunea te Jeju pê me pahcukij catê
nahahkre pej prãmte ri ihtyc jirô pê mã, hacpỹa mã cute to ihtĩr — hajỹr.
32 Mã Pawrô te ihtyc jirô pê hacpỹa mã ihtĩrna me cumã harẽn, mã cute
mempar, ne nee cute amji mãme to hajỹr nare. Cwỳrjapê rimehkwỳ ame
cumã, ne ame hũn, mã mehkwỳ me cumã:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 18
— Wa amcro nõ na gũjarẽn xà ita na hipêr me apar prãm — hane.
33 Mã Pawrô ma mõ. 34 Mã me hũmre kwỳ te me kam hapac kênre nare,
ne cute Jeju na mehkwỳ na me amji ton, ne ahna me cuprõn. Ne me kam
hũmre japrỳ te Tijoniti pê Caxêti jõ awjarô kam prohti ata me, cahãj ata
Pê Pawrô Corinti jõ krĩ kam apu mõ
Jirô pê mã ri, ma Pawrô mõ, Atẽn jõ krĩ pĩn, Corinti jõ krĩ wỳr. 2 Ne
curia pê Juta catêjê nõ japrỳ teAquira ata cajpa. Ne pê cupê Ponto
jõ pjê catêjê kwỳ nõ. Ne curmãPrytikra jõ pjê pĩn hĩxi japrỳ te Prixirakwỳj
ata me, me cato. Ne ampo na pê ajpên me mõ? Pê pjê jõ pahhi japrỳ Crawti
ata ma Roman jõ krĩpê, ajpên Juta catêjê kujate. 3 Cwỳrjapê pê Pawrô ma me
hõmpun prãmte me hỹrmã mõ, ne me cahê na hàhhuc ne ame apê. Ampo
na? Hàpên xà me Pawrô jàpênxà pipẽan na pê, ne cupẽhkà tỳjti ata to ame
ikre to. Ne me hàpên xà ata to ri hõtpê amehpore incwa. 4 Ne mehkôt xà jõ
amcro cunea kam, cute me cuprõnxà kam, Juta catêjê me, Crec jõ pjêcatêjê
mã ihcakôc, cute me kam hapac ne amji to me Jeju na mehkwỳ prãmte.
5 Jirô pê mã ri Xira me Timot cator, Maxeton jõ pjê pĩn, mã Pawrô te
cupẽhkàhti to hàpên jicu, ne ma Jutacatêjê mã Pahpãm jarkwa jarẽn to
mõ, pê ajco hãn ne me cumã:
— Jeju pê Crixtô to, pê quêt Pahpãm me pamãawjahkre — hane. 6 Mã
Pawrô cuna mã mehcunea amehcakôc ne ame hũn. Cwỳrjapê ri cute me
cumã hikran prãmte ihkà caxàr, ne me kam mare mã intête pjê jacrô
capĩr. Ne me cumã:
— Hamre, wa ha nee hipêr me ato ihimpej nare, ca ha caajũ mã me, ne
me akên mã me axà. Ne Pahpãm pê me gũjawry to me apa xà ata kam,
wa ha nee me acahê na ixàr nare. Ne nee quê ha Pahpãm ita na amji
mã icuhtom nare, quê ha amji mã me anõa cuhtom. Itacaxuw wa ha nee
hipêr me gamãr nare. Ne ita caxuwmehcahkrit itajê wỳr wa ha tẽ, ne me
cumãPahpãm jarkwa pejti itajê jarẽ — hane.
7 Hõ, cute me hajỹr. Cwỳrjapê ri cute me hicu, ne mamõ, ne Crec catêjê
jõ xũmre nõ japrỳ te Tico Catytkamata nee cupê Juta catêjê nare, ne
hõtpê cumã Pahpãm kĩn ata cahê na ihkrĩ. Ne pê Tico jũrkwa ataJuta
catêjê te cuprõn xà cahi na xa. 8 Mã Cripo pê me cuprõn xà jõ pahhi, ne
cute Pahpãmpar, mã mehkra cunea te hanea ne mempar, ne Jeju to amji
jõ krĩ kam mePahpãm jarkwa par, ne cute amji to me Jeju na mehkwỳ,
mãcute cô kam mehcumrãr.
9 Mã caxwa nõ mã Pawrô te irĩatkam Pahpãm pupun, mã cumã:
— Apu acakôc xà ita na, nee amji mã pa nare, ne nee ca acakôc to hicu
nare. 10 Ampo na? Wa ita ri acahê na apu mõ ita kam, jũ wỳr quê jũm ato
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 18
kên. Ampeaj kam krĩ ita kam imã me hàhtô, quê ha cormã me ipynã ne
me ikampa — hajỹr.
11 Na ri Pawrô te curi me cumã Pahpãm jarkwa to hahkreato caku pyxit,
ne ihkôt to ihnõ cahti na hajỹr.
12 Mã Crec jõ pjêata kam, hũmre nõ japrỳ te Caro te amji to
Romancatêjê jõ pahhi. Mã amcro atajêa nõ kam, Jutacatêjê te me amji to
cuprõn, ne me Pawrô pro, ne ma mehcukij xà wỳr me to mõ. 13 Ne cute
me pahhi pê Caro mã harẽn to hajỹr he:
— Ỹhỹ, hũmre ita te, ite mehũnãr prãmte, ame imã hũjarẽn to hajỹr to
mõ. Ne cute ajteare mã Pahpãm to amji kam me hapac xà ita to me imã
hahkre ita na me ipê ihkajna. Ne me icaca xà kaj na cute amji kam hapac
xàita — hane.
14 Mã Pawrô te amji pytàr prãmte ajmãr pahhi Caro mã harẽn, mã cute
Juta catêjê mã:
— Me apê Juta catêjê me ikampa. Quê ha hũmre ita teampeaj kam
ampo to kên na, wa ha itỳj me akampa ne meatehcajpa. Ne hamreare,
imã nee cute ampo kên catia tonnare. Ne ihhêj ne me acaca xà me, jũmjê
japrỳ itajê me, ajpẽnkrac ri ate me acakôc xà pit mã ita. 15 Cwỳrjapê
wa ha nee me atehcajpar nare, ca ha me caa amji to ame ahimpej ne
me amji to impej. Ne pa, wa ha nee ita caxuw amji to me acukij catê
nare — hajỹr.
16 Ne cute mehcunea cator, mã ma ame hapôj. 17 Mã cute ame hũmre
japrỳ to Xoten pê Jutacatêjê te cuprõn xà jõ pahhi cahhyr, mehcukijcatê
Pê hipêr Antijoc jõ krĩ wỳr, me amji jaxà
Mã Pawrô te Jeju na mehkwỳcahê na amji to caku pyxit ne ihkôt hĩkjê,
Corinti jõ krĩ kam. Jirô pê mã ri, Prixirakwỳj me, Aquira me, cute me
pàr krepro, ne ma Xiri jõ pjê wỳrme pra. Ne Ampohy jõ krĩ kam, cormã
pàr kre mã me hàr nare kam, pêPawrô Pahpãm mã amji to, ne cute cumã
amji to ipipẽxà caxuw to ihkrã mẽ. 19 Mã Epet jõ krĩ mã cator, mã cute
Prixirakwỳj meAquira rer. Ne ma cute me cuprõn xà wỳr hàr, ne cute Juta
catêjê me ajpẽn mã me hũjarẽn kam ihtẽm. 20 Mã cute me cahê na amji to
amcrojàhtôa to prãmte me hator. Mã ma Pawrô apu ahna ihcaca, ampo na,
ma Krĩpinkrên wỳr ihkràr na ri. 21 Ne mõr xà wỳr cute me cumã:
— Quê ha Pahpãm mã ite amji jaxàr naito prãm na, wa ha itỳj amji
jaxà — hane. Ne ma Pawrô te pàr kre kam amji kujahêc, Epet jõ krĩ
pĩn. 22 Ne ma Xexa jõ krĩ mã cator, ne ma Krĩpinkrênwỳr mõr puro. Ne
Krĩpinkrên kam cute Jeju na mehkwỳmã ihcakôc, ne me cumã amji
jarẽn, ne ma Antijoc jõ krĩ wỳr mõ. 23 Ne cute amji to amcro kwỳ jakren,
jirô pê mã ri mõ, ne cute Carati jõ pjê jakren, ne Amcràti jõ pjê jakren, ne
ihtỳj Jeju namehkwỳ cunea to ihtỳj to mõ.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 19
Pê Apôr Epet jõ krĩ me Corinti jõ krĩ kam apu mõ
Pê cormã Pawrô apu mõar kam, pê Juta catêjê nõjaprỳ te Apôr pê
Mehtehcajpar jõ krĩ kam ihpỳm ata, maEpet jõ krĩ wỳr tẽ ne cator. Ne pê
ampeaj kam ihcakôc pej, ne ampeaj kam cumã Pahpãm jarkwa jahkre
pej. 25 Ne hanea ne ampeaj kam cumã Pahpãm te me cumã tohahkre
xà ata jahkre pej, na ri me cumã Jeju jarẽn xàcuhtacti jarẽ. Ne cumã
amji kĩan kam me cumã harẽ. Nenee amjia kôt me cumã Pahpãm jarẽn
to ipa nare, ne pê cumã Jowãwjũjarẽn xà pit hahkre pej, pê toa ajco
mecumã hũjarẽn to ipa. Por pê Jowãw Jeju cator xwỳjreana cato, ne cô
cakrô to hikaj xà mehcumrã ata, ne cukwakam, pê me cumã Jowãw te
amji kam hapac xà ata pyxit peajne hahkre pej, pê ajco me cumã harẽ.
Mã Prixirakwỳj me Aquira te Apôr jũjarẽn xà ata par, ne me Apôr te
Jowãwcukwa kam hũpar xà atajê pit jarẽn na me hahkre pej pyrentu.
Ne ahna me ajpẽn par, ne me haprôr ne ikre kam me cumã Jeju jarẽn to
impejti partu.
27 Mã Apôr te amji kam hapac ne ma Crec jõ pjê wỳr ihkràr. Mã Jeju na
mehkwỳ te mehtehcajpar prãmte, me cumã ihkàhhôcton, Crec jõ pjê kam
Jeju na mehkwỳ mã. Ne cute kam me cumã Apôr pej naharẽn, ne cute
me ahna hàhwỳr, mãr quê ahna me amji caxàr to impeaj ne. Mã ma curi
cator ne cute, por ramã ame Jeju to amji mãmehhimpej atajê, tehcajpar
catia to mõ. 28 Ne cute Pahpãm jarkwakôt Juta catêjê mã ihcakôc, ne
Jeju pê ri quêt Pahpãm kra, ne cupê Crixtô, ne toa pê Pahpãm me
cumãawjahkre, ne mehcunea kam mare mã ame cumã harẽn to mõ. Ne
cute hũjarẽn xà ata kôt Juta catêjê hi kwĩn.
Pê Pawrô Epet jõ krĩ kam apu mõ
Mã cormã Apôr Corinti jõ krĩ me, Crec jõ pjê kam apu mõar
kam, mã ma Pawrô Epet jõ krĩ wỳr tẽ, necator. Ne curia cute Jeju
na mehkwỳ kwỳ cajpar, 2 ne mehcukij to:
— Ca ate me Jeju kam gapac ne mehkwỳ na ate me amji ton, cwỳrjapê
mõrmõ ca ajkĩ ramã Pahpãm Carõ Pejti te me amã amji jõr? — hajỹr. Mã
— Wa nee ite me Pahpãm Carõ Pejti ita na hahkre pej nare, xãmte ihtỳj
3 Mã me cumã:
— Ne mẽr jũm te me acumrãr xà mã kôt pê meacumrã? — hane. Mã me
— Jowãw te mehcumrãr xà ata kôt pême icumrã — hane.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 19
Mã Pawrô me cumã:
— Pom Jowãw te me acumrãr xà atajê pê, por mehkênmã me hikra
atajê me, por cormã ame Jeju jikaj to ipa atajê. Pê Jowãw ajco Juta catêjê
mã awjarẽ, mãr quê hapu na ihkôt me jũm ata kampa. Ne jũm ata pê ri
Jeju, ne hamre ita caxuw wa ha Jeju jarkwa kôt me acumrã — hane.
jarkwa kôt, cô kam mehcumrãr. 6 Ne cute mehcunea na hũhkra xir, ne me
cumã Pahpãm nahàhwỳr. Mã Pahpãm Carõ Pejti te mehcuneamã amji jõr.
Mã ajtea mã cute mehcakôc kam mehtẽm, nehanea ne cute me Pahpãm
jarkwa jarẽn kam mehtẽm. 7 Ne me hũmre te tôxi atajê to pê hane.
8 Putwrỳ incrê kam mã hãn ne Pawrô hõtpê maJuta catêjê te cuprõn
xà wỳr ipa, ne nee amji na hàhtàt nare, ne me hàhtôa mã ihtỳaj kam
Pahpãm himpej xà mã mencjêj na ihcakôc, pê me kampa, ne ajco ajpẽn
mã me harẽ. 9 Mã ma mehkwỳ ahna me aprã, ne ma amji mã ame to
hajỹr caca. Ne cormã mehcunea kam mare mã, cute me Jeju te amji kam
hapac xà na mehcakôcto kêanre. Mã cute me hajỹr ita kam, Pawrô me
cupêcator, ne ma amji kôt Jeju namehkwỳ to mõ. Jirô pê cute ajpẽn mã
me pajõ Pahhiti Jeju pê me pahkritxwỳ na me harẽn na ipyr ne ame harẽ.
Ne hũmre japrỳ teTiran ita jõ kàhhôc to hahkre xà jũrkwa kam, pê ajco
ame cumã harẽ. 10 Ne cute me cumã to hahkre ita to caku to ipijakrut. Mã
hõtpê Axij jõ pjê ata kam mehcunea pê Juta catêjê me, mehcahkrit atajê
te Pahpãm jarkwa par.
Xewa kra xũmre
Pê Pahpãm ajco Pawrô tehcajpar to catia to ipa, ne ajco cumã cute
amji jahkre pej gõ, mãr quê carôt kôt hàpên xà catia pihhoti to. 12 Na pê
Pawrô cama ihcakôc ne ihcakôc xà atato me hà catêjê caprã, neme to
impej. Ne hõ cupẽhkà to, hàhpro xà pê hanea, ne ihtỳj ajco me caprã. Na
quê ha jũm xà ata cama ihtàt, quê ha ramã impej pyrentu, ne kam ampo
carõ kên atajê, quê ha hanea ne jũm ihtàt, quê ha ramã impej pyrentu.
13-14 Cwỳrjapê ri Juta catêjê kwỳ te ita na me Pawrô pupun, ne ihtỳj
Pawrô cuxà me ton to ipa. Ne por me hũmre te xet atajêpê ri Pahpãm mã
mehcajrẽn catêjê jõ pahhijaprỳ te Xewa kra atajê, pê neeme cupê Jeju na
mehkwỳ nare cakrô, ihtỳjPawrô jĩkjê na Pahhiti pê Jeju japrỳ namehkwỳ
pê me pahcurê xwỳn carõ kên japôj to me ipa to. Ne ihtỳj Jeju japrỳa na me
hapôj to prãm. Cwỳrjapê ri ampo carõ kên mã mehcakôc to me hane he:
amã, ca cupê acato — hane. 15 Mã hũmre kam me pahcurê xwỳn carõ ita
— Wa ramã ite Jeju pupun, ne Pawrô pupun. Ne jũmjê mãca
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 19
Ne cutea mehcahhyr kamihtẽm. Ne mehcahhya to mehcahhy, ne cute
ame haxôp, ne amecupê mehkà cokjêr, mã ma ikre ata pê me cator.
17 Mã Epet jõ krĩ kam mehcunea pê Juta catêjê me, mehcahkrit mehkrĩ
atajê te me itajarẽn par, ne me hahkre pej. Na ri me cumã Jeju japrỳ
cupa xà kam mã rỳ hàhhuc. Ne mam me cumã hũpa ata jirôa pê me
cumã Jejujaprỳ cupa. 18 Mã me hàhtôa te mempar atajê te amji to me
Jeju namehkwỳ prãmte me hỹrmã me mõ, ne cute ame ampo kên ton
atajê na me cumã amji jarẽn, mehàhtôa kam mare mã. 19 Mã me hũxy xi
catêjê jàhtôa te me cuprõn, ne Jeju na mehkwỳ mã me hàr prãmte, cute
me hõ kàhhôckôt me hàhcaprãr xà atajê incwỳr ne me to mõ. Ne cute me
kam mare mã, mehõ kàhhôc atajê to me caxàr par. Ne cute mehkàhhôc
te caxàr atajê jõ pore cahyt, mã hõ pore catia to cati, ne ihhêj rũm cupê
caku te xĩc jàpên xà jàmcwỳr xà jõ pore. 20 Hõ, Jeju jarẽn xà impejti
itajêpê hane, ne ajco ajcamẽ ne ma ihcakũm to mõ.
Pê Epet jõ krĩ kam me ajpẽn par nare
Ampo itajê cunea jirô pê mã ri Pawrô te amjijaxàr xà na amji kam
hapac, ne cumã catyatre na Maxeton jõ pjê me Crec jõ pjê jakren to ihtẽm
prãm. Ne ma hanea ne Krĩpinkrênwỳr ihtẽm prãm, na ri cute me cumã
amji jarẽn to:
— Ite Krĩpinkrên pupun jirô pê, wa ha ma Roman jõ krĩ wỳr imõr to
prãm — hajỹr.
22 Cwỳrjapê ri cute mehtehcajpar catêjê pijakrutpê Timot me Eraxô
kujahêc, Maxeton jõ pjêwỳr. Mã cormã Pawrô Axij jõ pjê kam apu ipa.
23 Mã amcro ata na Epet jõ krĩ kam me hàhtôa ne cutemehkên xà ton,
mã hõtpê quêt Jeju na mehkwỳ picamẽn, cwỳrjapê ri ame kam incryc.
Ne Epet jõ krĩ catêjê kamihtỳj me cumã pahpãm cahàc krekà japrỳ te
kam me hũ xwỳ neajco kam me Tijãnkwỳj ata to me amji kampa. 24 Ne
wakỳre prà jakare to me hàpên catêjê atajê nõjaprỳ pê Temetti, pê ajco
wakỳre prà jakare to Tijãnkwỳjjũrkwa carõ krekà to. Ne pê hàpên xà
ita kôt ajcoampeaj kam mehpore incwa, na pê cumã ihporea to ihpore.
25 Mã cute ajkam me hàpêncatêjê pê mehkwỳ atajê na hàhwỳr, ne cute me
— Me ijõ ikwỳ nõ, he me pajàpên xà itapĩn ri me pajõ pore hapôj.
26 Xà ca nee ate me Pawrô te ampo ton ata na me hõmpun ne mempar
nare? He ihtỳj Pawrô me cumã awjarẽ, ne me cumã: “Pom ampo to ame
pahpãm cahàc krekà to itajê pê Pahpãm nare” hane. Mã me hàhtôa te me
hũjarẽn xà ita par, na ri ihtỳjamji kôt ita ri krĩ kam me hàhtôa ne me to
hanea neAxij jõ pjê cunea kam apu amji kôt me to. 27 Ne ita na me papê
ihkêanre. Quê hacute ahnaa apu mõr na, quê ha me pajàpên xà hamre.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 19
Quêha nee jũm hipêr me papê me pajàpên xà itajê nõ japrôrnare. Ne nee
mã ita pit nare. Quê ha hanea ne mehcuneame pahpãm cahàc krekà pê
Tijãnkwỳj ata jũrkwa catihti ata jicu, ne me to hapac kêt, por mehcunea
Axij jõ pjê me, pjê cunea kam mehcunea ame toamji kam hapac to me ipa
atajê. Quê ha Jeju kĩnteTijãnkwỳj ata to me hapac kêt, ne hũrkwato me
hapac kêt, ne me hicu — hane.
28 Mã me hàhtôti atajê te me ita par, ne Jeju na mehkwỳkam amencryac
to mencryc. Necute me caràr kam mehtẽm, ne me Tijãnkwỳj jarẽn to:
— Epet jõ krĩ kam Tijãnkwỳj catia to cati — hane.
29 Mã me caràar kam me hũjarẽn xà ita krĩ kam apuihcahkũm tu. Mã
me hàhtôa te me ita par, ne cute me Cajo meAritarcô pê Maxeton jõ pjê
catêjê pijakrut ne Pawrô kôtame mõ atajê pro, ne ma me cupjê, cute
mecuprõn xà cati wỳr. 30 Mã Pawrô me hàhtôti atajê mã ihcakôc prãm,
mã ma Jejuna mehkwỳ ame huwahi. 31 Mã hanea ne pjê ata kam Pawrô jõ
ikwỳ nõ kwỳ pêkrĩ jõ pahhi atajê kwỳ te me cumã harkwa kujahêc, quê
neecute me cuprõn xà wỳr mõr nare, mã Pawrô jũpar.
ampo kwỳ jarẽn to ame caràr, ne mehkwỳ hanea neampo kwỳ jarẽn
to ame caràr. Na ri me hàhtôa pê mehahkre kêatre, mã nee cute
ampocwỳrjapê ame caràr to ame ipa ata na me hahkre pej nare. 33 Mã
Juta catêjê te me Arexãnre jator, cute me cumãihcakôc prãmte. Ne cute
me cuna mã me hãm. Mã mehkwỳ amjimã me Arexãnre te to ihcupan na
me harẽ. Mã Arexãnre te hũhkra tohàpêr, ne tee me cuna mã apu amji na
hàprãr to hahkre. 34 Mã cute me Arexãnre pê Juta catêjê nõ na mehahkre
pej, ne mehcunea te me caràr kam ihtẽm. Ne cute mecaràar to me or to
ipijakrut. Ne me caràr to hane he:
— Epet jõ krĩ kam Tijãnkwỳj catia to cati! — hane.
Pê krĩ jõ pahhi catêjê nõ ame hàhtôa atajê cahkũm
Mã krĩ mã hàhhôc catê te hõtpê hũjarẽn to mehhi kwĩn, ne me cumã:
— Epet jõ krĩ jõ xũmre, me ikampa. Ne me acunea pê me pajõ krĩ kam
Tijãnkwỳj jũrkwa jamãr catê, nepê kẽnti impejti côjkwa pĩn ihpỳm, ca
me hamã atajême hahkre pej. 36 He nee jũm te ajtea mã harẽn xà nõ to
harẽnnare. Ne amji mã me aprĩa ne, nee ca ampo kam me amji kam me
gapac nare kam me ton nare. Xa ampo ita to me amji kampa, jirô pê mã
ca ha cormã me to. 37 Ampo caxuw mã ate me hũmre itajê japrôr? Xà ajkĩ
cuteme Tijãnkwỳj jũrkwapê ampo to hàhkĩj, nare, mõrmõ cute me pajõ
pahpãm cahàc krekà xũn na mã ate me haprôr? Hãpà, nee cute me ampo
itajênõ to jũ mãn nare. 38 Quê Temetti me, mehkwỳ mã, jũm na mehcakôc
xà na mã, quê hama cute mehcukij catêjê wỳr me pra, ne me cumã me
amcro nõ ta. He itajêa caxuw ri pahhi, ne cute mehcukij catêjê amehkrĩ.
Na quê ha metaa me cumã jũm na mehcakôc. 39 Ne hipêr ita jirô pê me
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 20
ampo na prãm, ne xa cute me amã amcrohyr xà ata jikaj, quê ha kam
ahtwỳ, ca ha mehcunea jipôc ri me cumãharẽ, quê ha me hahkre pej, ne
jũ na me amã to. Hõhõ, quêt pahteme amji kam me pajapac xà te hajỹr
he. 40 Ne me pahkêanre. Ampo na? Quê ihhêaj to jũm me pajõ pahhiti
pahcukij, jũ mã cu me cumã amji jarẽn to? — hajỹr. 41 Ne cute me cumã
hũjarẽn jirô pê mã cute me cuprõn xà jicu ne ma amehcahkũm.
Pê Pawrô Maxeton jõ pjê me Crec jõ pjê kam apu mõ
Ne mehkên jàhkrihkrit jamre jirô pê, Pawrô te Jeju na mehkwỳna
hàhwỳr, mã cute me cuprõn. Mã cute me cumã hũcanãr xàto ihtỳj,
neme cumã ihtẽm xà na amji jarẽn. Ne maMaxeton jõ pjê wỳr mõ. 2 Ne curi
cator ne apu ipa, ne cute Jeju na mehkwỳjàhtôa mã hũcanãr xà to ihtỳj, ne
cute me hapackre to irya to iry. 3 Jirô pê ma Crec jõ pjê mã cator, ne curi
cute amji to putwrỳ to incrê. Ne ramã cute Xiri jõ pjê wỳr mõr xà caxuwapu
amji mã hàhcuprõn, ne cute amji name cupê Juta catêjê te me toamji kam
hapac xà kêanre, ne ihtỳjamehcuran prãm na me hahkre pej. Mã cute amji
kam hapac, mã nee hipêr Xiri jõ pjê na cumã ihtẽm prãm nare. Ne ita caxuw
ri cumã Maxeton jõpjê pua na ihtẽm to prãm. 4 Mã hõtpê jũmjê ihkôt me mõ
atajê japrỳXôpat, pê Piro kra, pê Amcoti jõ krĩ kam ihpỳm me, Aritarcô me
Xecun, pê Texarõn jõ krĩ kam mehpỳm me, Cajo pê Terpe jõ krĩ kam ihpỳm
me, Timot me Tiquicô me Tropimo, pê Axij jõ pjê kam amehpỳpỳm. Atajê
cunea pê hõtpê Pawrô kôt ajco ame ipa. 5 Ne ma mam me pra, ne Trôwat jõ
krĩ kam me cator, ne curia ame hikaj to ame ipa. 6 Ne me Hakren xà jõ amji
kĩn jirô pê mã, wa haneane ma me tẽ, Pirip jõ krĩ pĩn mehkôt. Ne curia ite
amji to me amcro to xĩc jirô pê mã, wa ite me amjicajpar, Trôwat jõ krĩ kam,
ne me icunea te curi amji to me amcro toxet.
Pê Trôwat jõ krĩ kam Pawrô apu mõ
Ne xap na, mehkôt xà jõ amcro kam, Jeju na mehkwỳte caxwa ri me
cuprõn, me hàpàn xà caxuw cute ame ajpẽnkĩn to prãm to. Mã Pawrô
iràràtia na ihtẽmprãm, cwỳrjapê ri cute caxwa kat hãm me cumã hũjarẽn
kam ihtẽm. Mã ramã ahna awcapàtkô picapôn mã cormã me cumã
awjarẽ. 8 Kỳj pê ikre caxwỳn nõ kam, cute me cuprõn xàata kam, pê
ampeaj kam ihpôc xà jàhtô ne mehcujro. 9 Mã hũmre japrỳ te Ewti ita kỳj
pê, harkwa na põmã me irĩt xà ata na jỹ ne kampa, ita kamhõt xwa mã
mã ramã ihtyc tu. 10 Mã Pawrô wrỳc, ne cute hũmre ita pỳn, ne me cumã:
— Ame amji mã apikrar nare. Cormã ihtĩar ne quê ha ihtỳj ipa — hajỹr.
11 Jirô pê mã ri Pawrô jàpir, mã mehcuneajàpàn ne ame harte. Mã hacpỹ
ma mã Pawrô te me cumã hũjarẽnkam ihtẽm, ne me cumã hũjarẽan to
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 20
apẽ, ne ma tẽ. 12 Mã hũmre ata hacpỹa mã ihtĩr mã ma me to mõ, hũrkwa
wỳr. Neampeaj kam hũrên me cumã amji kĩn, ne me hakry.
Mehakepxà jõ krĩ wỳr mehtẽm xà
Ne pàr kreti kam Axô jõ krĩ wỳr ite me imõr kam me icrà, ne por
côxwa cahê na krĩ xa ata kam me icator. Ne curia wame Pawrô jikaj, quê
ha pjê kam ajpên mõ, ne cormã Axô jõ krĩ mãcato. 14 Ne wa ite Axô jõ krĩ
kam me ajpẽn cajpar, ne mapàr kre mã me ixàr ne me mõ, ne Mehakepxà
jõ krĩ mã me icator. 15 Ne me Mehakepxà jõ krĩ to me tojnõ, ne ma me tẽ,
ne apẽ nõa nawa cormã cô jipôc ri amcrà japrỳ te Quito ata jõ pjê cahê na
me mõ. Ne amcro pyxit jirô pê mã, wa ramã Awjarôti jõ pjê mã me icator,
nehipêr me ina amcro pyxit, wa ma ramã Krĩtêpti mã me icator. 16 Mã
Pawrô ma apu Epet jõ krĩ kam hàhhuc caca, nema hanea ne apu Axij jõ
pjê kam amji to amcro jàhtô caca. Ampo na? Krĩpinkrên mã catorprãmte
hàpôr pit. Mãr quê xwỳ mã Me Hõ Kẽhkẽn jõ amji kĩn jõamcro xwỳjrea
Pê Pawrô te me cumã harkwa kujate
Ne ma Krĩtêpti kam me icator, mã Pawrô teEpet jõ krĩ kam Jeju na
mehkwỳ to mehhimpej catêjê mã ihhôc, neihkujahêc, mãr quê ajpên
Krĩtêpti wỳr me mõ, nePawrô mã mehcakôc to prãmte cute me hỹrmã
ihhôc neihkujahêc. 18 Mã me cator, mã Pawrô te me cumã amji jarẽn ne
— Ỹhỹ, pê wa mam ramã Axij jõ pjê kam me awỳr icator xàata kam,
pê ca ramã amji jipôc ri me ipupu, ne ramã ate me ite amji kam ijapac
xà pupun pejtu. 19 Wa itỳj me pajõ Pahhiti pê Jeju mã apu ijàpên to ipa,
amcroatajê kam, ne cormã cumã ijàpên to ipa. Ne nee hanea ne ajco amji
to icati prãm nare, ne pê maajco ame Jeju caca na pê wa me hũ naapu
xàhti ata to ajco amji cajpẽ cakrô, pê wa itỳj mecumã awcanã, ne nee
pêwa me pajõ Pahhiti pê Jeju jàpên xà mã hikran nare. 20 Ne ajco me akôt
ipa, ne me amã Jeju jarkwa tohahkre to ipa. Ne nee pê wa ame akam ipec
xà nare. Pê wa itỳj me amã awcanã ne ite meatehcajpar xà caxuw, pê wa
amã Jeju jarkwa jarẽan to harẽ, pahte mecuprõn xà me, me gũrkwa kam,
pê wa me amã Jeju jarkwa to hahkre to ipa. 21 Ne ajco mehcunea pê Juta
catêjêmã harẽn to ipa, ne hanea ne me apê mehcahkrit atajê mãharẽ.
Ne pêwa mehcunea mã me huphê na awjahkre, mãr quê mehkênmã
hikra, ne Pahpãm wỳr me apkjê, ne me pajõ Pahhiti pê Jeju to amji mã
22 — Ne hamre, ita caxuw ri Pahpãm Carõ Pejti te Krĩpinkrên wỳrijator.
Na wa ha ma curi mõ. Ne ampeaj kam ri ipê curi ampo te ikên xà ata
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 20
jahkre kêatto hahkre kêt, ampomõrmõ quê ha ajte curi jũ mã ito. 23 Ne
ihnõ ata pyxit ri imã hahkre pej, quê ha me ipro, ne me hacjên xà kam
me ijaxà, ne ame ito jamã, ata na ri PahpãmCarõ Pejti te ramã imã
hũjarẽn, krĩ cuneakôt. 24 Na wa nee ityc xà ita to amji japackre nare, quê
ha me icuran prãm, ne taa me icura. Hõ, ijàpên xà impejti na cuteimẽn xà
ata waquêt ite hipêj to amji kampa. Ne me pajõ Pahhiti pê Jeju te ijàpên
xà na imẽn ata te hajỹr he. Wa ha mehcuneamã Jeju pê me pahkritxwỳ
na harẽn pejti jarẽ, mãr quê hacpỹa mã mehcunea Jeju kôt Pahpãm wỳr
meapkjê, ne cute me amji jaxàr xà ata na ri Pahpãm mã me ahna prãm.
25 — Ne pê wa ajco me amãPahpãm pê me pahcunea to ihhimpej catê
cati na harẽ. Newa ha ma ita caxuw mõ, ne ramã ite hipêr ate meipupun
nare na me gahkre pej. 26 Cwỳrjapê wa ampeaj kam me amãawjarẽ. Na
ca ha me anõ Jeju te amji kam hapac xà mã hikra nehicu, quê ha Pahpãm
nee ita na amji mã icuhtom nare, ne amji mã me anõa cuhtom. 27 Ampo
na? Pê wa ajco hõtpê amji na ijàhtàt nare kam me amã Pahpãm te amji
kamhapac xà jarẽ, cwỳrjapê quê ha nee ita naamji mã icuhtom nare.
28 — Ne me apê Jeju na mehkwỳ to mehhimpej catêjê, ca ha ita caxuwme
hanea ne Jeju na mehkwỳ jamãr peajto me apa, ne caxuw ri Pahpãm Carõ
Pejti te me apyxwỳr. Pê Pahpãm kra mehkwỳ tehcajpar prãmte ty, ne
caprôcunea ajxwỳ, mã ahnaa cute me pahto amji kra. Cwỳrjapêca ha me
hamãr to impeaj ne. 29 Ampo na? He, imãa quê ha ihtỳj jũmjê itẽmjakàn
pê ate me Jeju mãhikran prãmte me awỳr cato, ne me amã ihhêj, ne imã
me gahkre pej. Ne atajê pê quêha ampo jàprê pyràac, na quê hanee me
acaprĩ nare. Quê ha cute me acunea jipej prãmteihtỳj ame ato kêanre to
mõ. 30 Quê ha me akwỳa nõ hanea ne apu to ihcupan to mõ. Ne meapê
mehkwỳa nõ mã apu ihhêj to mõ, cute amji kôat me apêJeju na mehkwỳ
ton to prãmte. 31 Cwỳrjapê ca ha me guphê, ne ma ita kôt me hakop. Hõ,
itacupate wa ite me akam amji to ipijapar to caku to incrê. Na waicwỳar
kam, caxwa me amcro cunea kam iteme acunea mã Jeju jarkwa to hahkre.
32 — Ita caxuw, wa ha Pahpãm mã me apê mehkwỳ atajê cajrẽn, mãr
quê me ato impeaj ne, me ate cute amji kam hapac xà pynãr pejti to
prãm to. He Pahpãm ri me amã ampo pej cuneagõ, ne hanea ne me
apicamẽn na me ato, ca me ajcamẽ. 33 Na pê wa ita ri ame akam ipa, ne
nee me gõpore me, ampo pê me atekjê atajê na prãm nare. 34 Ne ramã
ate me ijahkre pej, pê wa ijũhkra toapê, ne ijũhkra to ijàpên xà ita to
me ikwỳ caxuw amjimã ihpore incwỳr na amjito, pê wa me amã pahte
me cupêampo jamreare atajê tehcajpar to hahkre. 35 Ata to pê me pajõ
Pahhiti pê Jeju me pamã hahkre to hane. Na wa maharkwa to me amji
japackre, ata to pê ihcakôc to hane he: “Ỹhỹ, quê jũm amã ampo gõ, ne
ampeaj kam hũrên gakry, ne quêtjũm mã ate ampo jõr xà ata kôt ca ha
hirôa pê ampeaj kam gakrya togakry” — hajỹr.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 20
Ne cute ihcakôc jicu, mã Jeju na mehkwỳ mehkõn krã name hỹr,
ne Pahpãm mã mehcakôc. 37 Mã mehkwỳ me Pawrô japỳ, ne ame cumã
amji jarẽ, ne mehcunea ame amrã. 38 Ne mehcunea mã amji kĩn nare.
Ampo na? Cute me Pawrôte jũ caxuw hipêrme hõmpun nare na me cumã
ma Pawrôme ite me irer ne pàr kre mã me ixàr.
Pê Pawrô ma Krĩpinkrên wỳr tẽ
Wa ite me cumã amji jarẽn, ne ma pàr kre kam me tẽ, ne me icatyatre
na harã mã, cô jipôc ri pjê japrỳ te Cotkam me icator. Ne amcro nõ na, wa
ma côxwa to kà naPĩrã jõ krĩ kam me ijàhhuc, ne ma hipêr me tẽ, ne maPatara jõ
krĩ mã me icator. 2 Ne curia wa ite me, pom wa pàr kre kam me mõ ata jicu, ne ite
me pàr kre nõ cajpar, ne cumã me ixàr, ne ma Pàrkô jõ krĩ wỳr me tẽ. 3 Ne ite me
cô jipôc ri Xipre jõ pjê ata pupun, ne ma harã mãme tẽ, Xiri jõ pjê wỳr. Ne curi me
icator, Kẽn jõ krĩ kam, necuri cute me ampo to irôrôc jahkà na me irôrôc.
4 Ne hõtpê curi ite me Jeju na mehkwỳ kwỳ cajpar, krĩ ata kam, ne curia ite me
cahê na amji to me amcroto xet. Mã Pahpãm Carõ Pejti te me cumã Pawrô jarẽn,
mãcute me cumã hũjarẽn, mãr quê nee Krĩpinkrên wỳrmõr nare. 5 Mã curi cute
ame ipa xà na, amji mã me amcro hyr xàata me cupê hamre, mã ma pàr kre wỳr
me pra. Mã ma cute me ipynãr, ne ikôt krĩ pê me cator, mehkra me, mehprõ mea
mã. Wa me icunea me ikõn krã na me ijỹr, côxwa to kà na, ne Pahpãm mã me
icakôc. 6 Jirô pê mã wa ite me cumã amji jarẽn, ne ma pàr kre mãme ixàr. Mã ma
hacpỹ mã ikre wỳr cute me amji jaxàr ne me mõ.
7 Wa ma Kẽn jõ krĩ pĩn me tẽ, ne ma Potorma jõ krĩ mã meicator, ne apu
Jeju na mehkwỳ mã me icakôc, ne curia ite meahna amji to me amcro
pyxit. 8 Ne amcro nõ na wa ma me tẽ, ne Xexa jõ krĩ wỳr meicator. Ne
ma Pahpãm wỳr me to ipipkjêr catê japrỳ te Pirip jũrkwa mã me ixàr, ne
curia hũrkwa kam cahê name ijàhhuc. Ne cupê, por pê Krĩpinkrên kam
Jeju na mehkwỳ texet pê me capi atajê nõ. 9 Ne ihkra cahãj te cwat ne
cormã nee mempjê nare, nehõtpê Pahpãm jarkwa to mehcakôc.
10 Na wa amcro jàhtôa kam cahê na meijàhhuc, ne ame ipa. Mã hũmre
japrỳ te Agap itaJuta jõ pjê pĩn cator. Ne cupê Pahpãm jarkwato ihcakôc
catê. 11 Ne ma mõ ne Pawrô cape na xa, ne cute cupê ihtu na hê xà pyr, ne
cutea to amji jũhkra me ihpar cajpre, ne Pawrô mã:
— Ỹhỹ, Pahpãm Carõ Pejti jarkwa kôt wa ha amã awjarẽ. Quê haihtỳj
tohanea he, ne ajkĩ mehcahkritatajê jũhkra mã me gaxà — hane.
12 Wa ite me Jeju na mehkwỳ me, ita kam ijapac, ne ma Krĩpinkrên tête
ame Pawrô juwahi. 13 Mã Pawrô me imã:
— Ampo na mã ca ame acwỳr to hane, ne imã amji kĩnnare ita na ame
ijuwahi? He wa nee icajpre xà ita pit caxuw apu imõr nare. He wa hanea
ne Krĩpinkrên kam, Jejucwỳrjapê ityc xàa caxuw apu mõ — hane.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 21
Wa tee ame huwahi, ne ite me to tojnõ ne me cumã:
— Pahpãm te ampo to amji mã ato jũ mãn prãm atato, quê ha ihtỳj ato
jũ mã — hajỹr.
15 Ne ite me amji to amcro kwỳ kujahêc jirô pê mã, wa ame ijàhcuprõn,
ne ma Krĩpinkrên wỳr me mõ. 16 Mã Jeju na mehkwỳ kwỳ Xexa jõ krĩ
kam amehkrĩatajê te me ijaprôr, ne ma Krĩpinkrên wỳr me ito mõ, Mexõ
jũrkwa wỳr. Mã cute me ijaprôr, wa curia cahê name ijàhhuc. Ne hũmre
ata pê cô jipôc ri, Xipre jõ pjê ata kam ihpỳm. Ne rỳ pêa mã pê cupê Jeju
na mehkwỳ. 17 Mã Krĩpinkrên kam Jeju na mehkwỳ te me Pawrô pupun,
ne ampeaj kam me hakry.
Pê Pawrô Tijac wỳr mõ ne hõmpu
Ne apẽ mã Pawrô ma me ikôt mõ, ne cute Tijac cajpar. Mã ramã Jeju
na mehkwỳ to mehhimpej catêjê cunea te cuprõn, cute me cuprõnxà
kam. 19 Mã Pawrô te ahpỹanre na, Pahpãm te ihcakôc xà kôt mehcahkrit
pê Juta catêjê nare atajê mã ampo pejti ton na, me cumã amji jarẽn par.
20-25 Mã cute mempar jirô pê, mehcunea te amji mã me Pahpãm pejti na
to me hàmnãn, ne me Pawrô mã:
— Ỹhỹ, wa ite ramã me ihkàhhôc pyxit ne me hipêj, ne ma ramã ite
mehkujahêc, mehcahkritatajê wỳr. Mãr quê Jeju na mehkwỳ mã me
axà, neme ihkàhhôc ata cahyt, ne me awpa. Ne ihkàhhôc ata kam wa
ite me cumã ijarkwa kujahêc, mãr quê nee ame pahpãm cahàc krekà
carõ jõ hĩatajê kur nare. Ne nee ame, por me hõkre kam caxwỳr nare
mehprõa me, mempjêa me, ame amji to inxy, nenee quê ame ajpẽn pê
mehprõ caxun nare xà na, wa ite me cumã ihhôc ne me cumã ihkujahêc,
ihkàhhôc ata kam. Ỹhỹ, Pawrô, ita caxuw wa ha me amã me pahkjêjê
kwỳ jarẽ. Ita ri Krĩpinkrên kam, me cupê Juta catêjêjàhtôa ne cute amji to
me Jeju na mehkwỳ. Atajê cunea ame Mojxe xwỳ te amji kam hapac xà to
me amjikampa, ne ramã ate me hahkre pej ne me hõmpun. Ne xwahna,
cute ihmat ri, mehkrĩatajê mã Juta catêjê te ampo te ihcupan xà to pit mã
hahkre to apa na, me ato ihhêj xi na me harẽn par. Ca xwahna me cumã
to hahkre tohane he, quê hapacta ne me Mojxe xwỳ te amji kam hapac
xàata mã hikra, ne hanea ne xwahna me Juta catêjê te amjikam hapac xà
atajê mã hikra, ne ma apu cutemehkra xũmre mã impy kà kryjre ne hitep
tête me cumã. Mã ahna akam me cupê ihkaj na. Na quê ha ita ri acatorna
me gahkre pej, ne ihtỳj me amãn kam to ihtẽm pyrentu. Ita na ri me ato
prãm. Jũ mã cu ha ajte me to? Cu ha pahte mehhêj xi xà ita to me hamre
prãm to, cu ha me to hane he. Ita ri me pajipôc ri, me pahkam me hũmre
te cwatatajê, pê Pahpãm mã ampo to awjahkre. Ne ihtỳj caxuw ame
ipijacri to ipa. Ne ramã me cumã amcro te xet peaj ne nõ. Ne cute amji
mã me amcro hyr ata jirô pê, quê ha Mojxe xwỳ incaca xà kôt ame amji
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 21
cũmpej. Ne caa, ca ha atỳj hanea ne mehkôt mõ, quê hanea ne me hipôac
ri me acũmpej, ca ha caa cute me acũmpej catêjê mã amji cunea jahpanxà
na amgõ. Hamre, quê ha mehcunea me panquêtjê jarkwakôt apa na me
apupu. Na quê ha Axij jõ pjê pĩnJuta catêjê kwỳ japôj atajê teame ato
ihhêj na, ihtỳj me cumã hahkre pej — hane. Hõ, Jeju na mehkwỳ to
ihhimpej catêjê kwỳ te Pawrô mã me hũjarẽn to hajỹr. Mã cute mempar.
26 Ne apẽ, mã ma cute me hũmre to cwat ne me to tẽ, mã hanea ne me
ipijacri xà ita mã me hàr, ne cutePahpãm mã me amji cuhhõn. Jirô pê
mã ri ma Pahpãm tome amji kam hapac xà jũrkwa caxwãm pê me hàr.
Cute amjimã me ipijacri xà jõ amcro pupun prãmte. Ne cutePahpãm mã
hũrkwa wỳr me amji jaxàr.
Pê me Pawrô pro
Mã ramã amcro hyr xà na hàhtêp. Mã Jutacatêjê kwỳ Axij jõ pjê rũm
me cator, ne cute me Pawrôpupun, Pahpãm to me amji kam hapac xà
jũrkwa kam. Ne cute mehcunea curi ame ipa atajê rẽc, cute mePawrô pro
prãmte. 28 Ne cute me caràr kam me to ihtẽm, ne me caràr to:
— Me ikwỳ! Ajpên me pra! He hũmre itapjê cunea kam, me papê
Jutacatêjê te amji kam hapac xà kaj na me cumã ampo tohahkre to ipa!
Na ca ha me itehcajpa! Ne hanea ne amepanquêtti Mojxe te amjikam
hapac xà na ihcakôc kêanre to ipa, ne apu Pahpãm tome amji kam hapac
xà jũrkwa na ihcakôc kêanre to ipa. Jirô pê mã ri ma Pahpãm to me amji
kam pajapac xà jũrkwato cute amehkên prãmte, ma mehcahkrit atajê to
mõ. Ne jũ wỳr quê mehcahkrit atajê ikre pejti ata mã me acjêj — hajỹr.
29 Ỹhỹ, pê me ita jarẽn to me hane. Ampo na? Pê me Pawrô kwỳ
nõ japrỳ te Tropimo, pê Epet jõ krĩ kam ihpỳm, ne ihcahkrit, ne nee
cupêJuta catêjê nõ nare, neKrĩpinkrên kam Pawrô me apu mõ. Pê me
hõmpu, ne ihtỳj cute Pahpãm to me amji kam hapac xà jũrkwa mã me
to hàr na ame Pawrô cãmjĩ. 30 Mã xwahna ata krĩ cunea kôt ipicràn, mã
ajpênamehprõt, ne cute me Pawrô pro, ne ma põ mãPahpãm to me amji
kam hapac xà jũrkwa pê me cupjê. Mã Pahpãm to me amji kam hapac xà
jũrkwa jamãr catêjê te cator jakàn pê, me to harkwa jihê pyrentu. 31 Mã
ramã me hàhtôa te me Pawrô curan kammehtẽm. Mã krĩ jamãr catêjê
pê Roman catêjê jõ krãhtare jõ pahhi te krĩcunea kam, cute me amji
rẽc na me harẽn par. 32 Ne cute krãhtare to cuprõn pyrentu, ne ma me
hàhtôti atajê wỳr mehprõt. Mã me hàhtôa te krãhtare atajê pupun, ne pea
cute me Pawrô cahhyrjicu. 33 Mã me hõ pahhi Pawrô wỳr cator, ne cute
hỹrmãhàhtêp ne ihpro, ne wakỳre pijakrut to mehuwapre na harkwa hyr,
mã cute me to ihcajpre. Jirô pêcute mehcukij, ne me cumã:
— Pỳhàpà, jũm xũmre mã ajte? Ampo to ri cute ihkên? — hajỹr.
Mã mehcunea te me caràr kam mehtẽm, ne ajtea mãmehkwỳ jũjarẽn
xà, ne ajtea mã mehkwỳ ame ampona me harẽ. Mã me hõ pahhi te
mempar, ne cupê cute ampo to kên xà ata na hahkre kêatre. Ne cute
krãhtare mã harkwa hyr, quê me Pawrô jarĩ ne ma kẽn te ikre tỳjti ata
wỳr me to mõ. 35 Mã cute me harĩ ne ma me hàpir xà na me to hàpir to
mõ, ne me to hàhtêp, ne cute me harĩ ne me to kwỳ, cute me curê catêjê
cupate. 36 Mã me hõ kôt me caràr to me mõ, ne me cumã:
— Mehcura! Mehcura! — hane.
Pê Pawrô amji pytà
Mã ma kẽn te ikre tỳjti ata kam cute me Pawrô xir. Mã Pawrô te Crec
jarkwa to me hõ pahhi mã ihcakôc ne cumã:
— Xà wa itỳj pahhi amã icakôc? — hajỹr. Mã pahhi te amji mã ipikrar,
— Pỳhàpà, xà ca ajte atỳj Crec jarkwa to acakôc? 38 Wa xwahna itỳj
amji mã ato apê Ejit catêjê nõ. Por pê pjê jõ pahhi to apu ihkên prãm, ne
me hàprêcatêjê to cwat mir ne me to cuprõ, ne ma põ mã me to mõ ata na
wa apu acãmjĩ — hajỹr.
39 Mã Pawrô pahhi mã:
— Hamreare, ipê Pawrô, ne ipê Juta catêjê nõa wa, ne Krĩjara jõ krĩ
kam pê wa ipỳm, krĩ catia to cati ata kam, Quiriti jõ pjê kam. Ne wa ha
awỳ, ca ito tojnõ wa me hàhtôti itajê mã icakôc — hane.
40 Mã pahhi te ihtỳj cumã harkwa hyr to:
— Gapacta ne me cumã acakôc — hajỹr. Mã me hàpir xà kam Pawrô
jàhhuc, ne xa, necute mehcunea kêt prãmte me cumã hũhkra pẽr. Mã
hamre, mehcunea pinkrên. Mã cute Juta jarkwaa to ihcakôc kam ihtẽm,
1 — Ỹhỹ, me ikwỳ me, me iquêtjê me, me ikjêjême, menxũjê,
me ikampa. Wa ha me acunaa mã ite amji pytàr xà ita to me
amãamji jarẽ — hajỹr.
2 Mã cute harkwaa to me cumã ihcakôc na mempar, ne me ipinkrên, ne
meipinkrên tu. Mã Pawrô me cumã:
Quiriti jõ pjê kam, ne wa ita ri Krĩpinkrên kam amji to ajpa, ne Camar
pê ri imã ampo to hahkre catê. Ne cute ampo to imãhahkre xà ata pê
wa cupê cupy, ne me panquêtti te amji kam hapac xà ata pê hàhtôa to
hàhtô, ne cati, pê to hahkre ne cupy. Ne pê wa Pahpãm mã amji gõa to
cumã amji gõ, tohanea, pom quê ate me cumã amji jõr he. Pê wa nee
cormãne Jeju pê Pahpãm kra na hahkre pej nare. 4 Na pê wa ajco Jeju na
mehkwỳ pro to ipa, ite mehcuranprãmte, ne pê wa ajco me hũmre pro,
ne pyjê pro, ne cuteme amji jacjên xà kam ajco me to awcapê. 5 Ne quê
Juta catêjê jõ pahhi cunea pê prohti kamihtỳj ita na me ijarẽ, ne ampeaj
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 22
kam pê wa ajco me to hajỹr to ipa. Na pê wa Tamatcô jõkrĩ kam me cupê
prohti kam me caxuw ihkàhhôc py, cute me hõmpun ne me cahyt, neite
Jeju na mehkwỳ pro na cute me itehcajpar to prãm to. Ne wa ma curi to
mõ, ite mejũmjê atajê ihpro ne wakỳre to me huwapre, ne ajpênhacpỹ ne
Krĩpinkrên wỳr me toimõr, ne ame to kêanre prãmte.
Pawrô ipintuw na cute amji jarẽn xà
— Ne pê wa ma mam mõ, ne ramã Tamatcô jõ krĩ na ahtêp, pê ramã pyt
ikrã jimoac kam jỹ, pê wa ihprõt pê kỳj rũm, côjkwa rũm ampo pràti catia
nõ ata pupu, pê iwỳr mõ. 7 Hamre, pê wa pjê kam ipỳm, ne ihcakôc kampa,
pêimã ihcakôc ne imã: “Xawrô, Xawrô! Ampo na mã ca apu ito kên?” hane.
8 — Hamre, pê wa ihcukij ne cumã: “Pahhi, me anõ mã ca?” hane. Mã
imã: “Ipê Jeju, mãr wa Naxare jõ krĩ pĩn icator, ca apu itokêanre ata wa”
9 — Pê hanea ne, por pê wa hũmre me mõ atajê, hàhcujro pupu, nenee,
por pê imã ihcakôc xà ata na hõkre par pej nare. 10 Hamre, wa ite hipêr
ihcukij ne cumã: “Ampo to wa hapahhi ajte?” hane. Mã imã: “To xa ne
ma Tamatcô jõ krĩ wỳr tẽ, curia quê hajũm amã awjarẽ, he ate imã ite
amji mã ampo na prãmti ata ton na ato prãm” hane. 11 Ne pê hàhcujro
pràti ata ito to kên, pê ito tũm pyrentu. Pê me hũmre ikôt me mõ atajê,
ma Tamatcô jõ krĩ wỳr me ijaprô ne me ito mõ, ne me ito cato.
hapac catê, ne hõtpê Mojxe xwỳ jõkàhhôc caca xà kampa. Na pê Juta
catêjêTamatcô jõ krĩ kam mehkrĩ atajê ihtỳj ajco meAnana kampa. 13 Ne
pê ajpên mõ, ne iwỳr cato, ne imãharkwa to: “Ikjê Xawrô, hacpỹa ma rĩt!”
hane. Hamre, pê wa irĩt pyrentu, ne hõmpu.
14 — Pê imã hũjarẽn to: “Me panquêtti jõ Pahpãm te ri amji mã acapi,
ne quê ha amã hàpên xà to hahkre. Ca ha Pahpãm kra pê catyt kam ipa
catê ata pupu, quê ha taa amã ihcakôc, ca ha kampa. 15 Ampo na? Quê
ha ato Pahpãm kra mãimprar catê. Ca ha mehcunea mã, ate ampo pupun
neimpar atajê na, amji jarẽ. 16 Ne mẽr, ampo mã ca jỹ ne apu hikaj? To xa,
ne ito tojnõ, wa cô kam acumrã, ca amji tehcajpar xà na Jeju na ahwỳ,
quê ha Pahpãm ate amji kam gapac xà kên me gàpên xà kên itajê to tojnõ
nehicu” hane. Hõ, pê imã hũjarẽn to hane, pê wa harkwa kôt to.
Pê Pawrô hàpên xà na amji jarẽ
— Na pê wa Krĩpinkrên wỳr amji jaxà, ne Pahpãmto me amji kam
hapac xà jũrkwa kam Pahpãm mã icakôc, ne irĩat kam hõmpu. 18 Pê imã:
“Acator pyrentu, Krĩpinkrên pê. Ampo na? Jũ wỳr quêita ri jũm akampa,
ate ito gũjarẽn xà ata na” hane.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 22
— Pê wa ma apu ijitõt, ne ma Krĩpinkrên pê apu icator prãm nõ, na
pê wa cumã icakôc ne cumã: “Ijõ Pahhiti, he mehcunea mã ramã ita ri
ijàpên xà kêanre atajê na ijahkre pejtu. Pê wa ajcohõtpê cute me akam
hapac catêjê te me cuprõn xà jũrkwa wỳr ipa, ne mehpro ne mehcahhy.
20 Ne pê Tewãw hanea ne hõtpê me cumã ato ihcakôc. Cwỳrjapê pê me
Tewãw curan na imã impeaj to impej. Nepê ramã me Tewãw curan xàa
kam, pa pê wa itỳjmehtehcajpa ne me cumã mehkà jamã, ata na ramã me
cumãijahkre pejtu” hane.
21 — Pê Pahpãm pê Pahhiti imã: “Wa ha ma ihmat ri akujate, ca ha
mehcahkrit atajê wỳr tẽ” hane — hane.
22 Ỹhỹ, cute me Pawrô te me cumã mehcahkrit atajêjarẽn, mã cute
— Mehcura! Ne me to pjê caprã, quê hamre! — hajỹr.
23 Ne me caràar kam cute me to ihtẽm, ne mehkà krỳ ne kàj mã me to
awcapê, ne me pjê jacrô cakrỳ, ne kàj mã me to awcapê. 24 Mã krãhtare
jõ pahhi ata te mehkwỳmã harkwa hyr, quê kẽn te ikre tỳjti ata kam
me Pawrô jaxà, ne mehcahhy, quê ampo cwỳrjapê ame caràr ata to me
cumãawjarẽ, ampo na mã ajte ame caràr to hane. 25 Mã Pawrô cahhyr
xà caxuw, cormã ame huwapre kwỳa kam, mã Roman catêjê nõa pê
pahhitehcajpar catê ata mõ ne cape na xa, mã cute ihcukij, ne cumã:
— Mõrmõ ajkĩ ate ampo na me Roman catêjê nõ cukij nare kam
mehcahhyr xà ita na me amã impej? — hajỹr.
26 Mã pahhi tehcajpar catê ata te ita par, ne amji mãipikrar, ne ma me
hõ pahhi wỳr tẽ ne cumã:
— Co he, ca ha gàpên xà ita to impeaj ne! Nãmri hũmre ita pê Roman
catêjê nõa ri — hajỹr.
27 Mã ma pahhi Pawrô wỳr tẽ ne cute ihcukij, ne cumã:
— Imã amji jarẽ, xà ajkĩ ampeaj kam mã apê Roman catêjê nõ? —
hajỹr. Mã Pawrô cumã:
— Ampeaj kam ri ipê mehnõa wa — hane.
28 Mã pahhi cumã:
— Ite hajỹar ne ipê Roman catêjê kwỳ nõa wa cakrô, pê wa nee curi me
kam ipỳm nare, ne ajtea mã pjê nõ kamipỳm. Ne ite amji to Roman catêjê
kwỳ prãm topê wa amji jahpan xà na ihpore catia ne cugõ — hane. Mã
— Ỹhỹ, quêt inxũ pêRoman catêjê nõa, cwỳrjapê ri ihkôat ipê
Romancatêjê nõ — hane.
29 Mã ihcahhyr catêjê atajê te apu ihcahhyr xàa kam, mã cute cupê
Roman catêjê nõ na amji jarẽn, mã cute mempar, ne amji mã me ipikrar,
ne me cumã hikran, ne mecupê cator pyrentu. Mã pahhi te Pawrô pê
Romancatêjê nõa na hahkre pej, ne apu hũpa. Ampo na? Cute Roman
catêjê incaca xà kaj na me huwapre na harkwa hyr, na ri apu hũpa.
Pê Pawrô prohti kam me cuna mã xa
Mã pahhi cormã hũpar pej, ne amji jahkre pej prãm, ampo na mã
ajte Juta catêjê ame Pawrô na ihcakôckên. Cwỳrjapê ri cute mehcajrẽn jõ
pahhi catêjê me, prohti kam me cati atajê cunea me cuprõn na me cumã
hũjahkre. Jirô pê mã ri cute me wakỳre te Pawrô cajpre ata pôn, ne ma
me hỹrmã me to mõ, ne me to cator, ne me cuna mã cute me hãm na
mecumã harkwa hyr. Mã cute harkwa kôt me ton.
1 Mã Pawrô prohti kam me hõmpun tỳjti ne me cumã:
— Me ikjêjê! Pê wa icapẽnti na caxwãm catia mã Pahpãm
cuna mã amji toajpa, ne ahnaa cormã ita kam to xa he — hane.
2 Mã Anana pê Pahpãm mã mehcajrẽn catêjêjõ pahhi catihti ata te me
cahê na mehcuhhê catêjê atajê mã Pawrô jarkwa kam me cakwĩn na
harkwa hyr. Mãcute harkwa kam me cakwĩn. 3 Mã Pawrô Anana mã:
— Pỳhàpà, ihhêj ne põ rũm apejti, ne acaxwãm pê akêanre! Quêha
Pahpãm hanea ne acakwĩ, ate icakwĩn ita jahpan xà na. Ne me panquêtjê
incaca xà kôt mehcukij catê itana ca akrĩ. Mẽr hõhõ, ampo na mã ate
icahhyr nagarkwa hyr? Ca me panquêtjê incaca xà ihkaj na apuito
4 Mã me hũmre me Pawrô na mehcuhhê atajê me cumã:
— He ca apu Pahpãm mã mehcajrẽn catêjê jõ pahhitixũn, ne ahna ihkaj
5 Mã Pawrô me cumã:
— Me ikjêjê, wa nee ite cupê pahhiti ita na hahkre pejnare. Wa hahkre
pej na mã, wa nee cumã icakôc xà ita tohajỹr nare. Ampo na? Pahpãm
jarkwa na cute mehhôc catêjê jõkàhhôc kam pê mehhôc to me hane he:
“Nee ame akwỳ jõ pahhiti na acakôc kên nare” — hane.
6 Ne Pawrô te prohkam me hakrã pijakrut na me hahkre pej, mã
mehkwỳ pê Xato xwỳ kôt me ipa catêjê, ne mehkwỳ pê Parixêw catêjê.
Mã cute me to ipicapôn prãmte kỳj cati pêa mã hũjarẽn, ne me cumã:
— Me ikjêjê, inxũ pê Parixêw catêjê nõa, na ri ipê Parixêw catêjê nõa
wa. Ne pa wa ita ri, cute me amji cukij xà kam xa, mã ameicukij. Ampo
ipa, na wa ita ri xa — hajỹr.
7 Hõ, cute me cumã ita jarẽn to hajỹr. Mã Parixêw catêjê me Xato xwỳ
kôt me ipa catêjê te me ajpẽn mãn kam mehtẽm, mã prohkamcute me
hapackre catêjê atajê picapôn. 8 Ne ampo na mã ame ajpẽn mã? Nee mã
ampo na amẽ ajpẽn mãn nare. He me cupê Xato xwỳ kôt me ipa catêjê
ma apu hacpỹ mã mehtyc tĩr na me harẽn par caca, ne hanea ne ma apu
côjkwa pĩn Pahpãmjarkwa to memprar catêjê na me aprã, ne hamreare
na me harẽ, ne me carõjamreare na amji mã me harẽ. Mã Parixêw catêjê
ampo itajê cunea na amji mã me to hajỹr to me ipa. 9 Na ri kypê ajpẽn mã
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 23
ame caràr to me ipa nare. Mã Parixêw catêjê kwỳme, Mojxe xwỳ te me
hapackre xà me cumã to hahkre catêjê atajê me, me hãm, ne hanea ne me
caràar kam, cute me harẽn to:
— Wa nee ite me hũmre ita kam ihkên xà nõ pupun nare. Quê ihhêaj
to ampeaj kam côjkwa pĩn Pahpãm mã imprar catêjê nõ cumã ihcakôc,
nare, quê me carõ nõ cumã ihcakôc, cu ha ahnaa mã me — hajỹr.
10 Ne ihtỳj me ipijapu to me mõ, ne ampeaj kam me ipijapu xà ita catia to
cati, na ri krãhtare jõ pahhi mãcute ihhêaj to amji pê ame Pawrô jirên na
hũpa. Cwỳrjapê ri cute krãhtare wrỳc na me cumãhũjahkre, quê me wrỳ
ne me Pawrô capa, ne ma kẽn te ikre tỳjti ata wỳr me to amji jaxà. Mã
krãhtare wrỳc ne cute me cupê Pawrô caxàr, ne ma hacpỹ mã me tomõ.
11 Mã caxwa ata kam Jeju pê me pajõ Pahhiti te Pawrô mã amji to ipipẽ
— Apu pa nare, awcanã. Ca ate ita ri Krĩpinkrên kamijarẽn, ne ca ha
atỳj hanea ne Roman jõ krĩ kamijarẽ — hajỹr.
Pê Pawrô curan na me amji pa
Mã apẽ, mã Juta catêjê kwỳ te me amji to cuprõn, neampeaj kam me
ipijacri tỳaj kam, me hàpàn nare, ne amehkõm nare kam, cute mePawrô
curan na me amji ton. 13 Ne por pê me hũmre me ajpẽn pa atajê pê me
hàhtô na me cwarẽnta jirôa pê. 14 Ne ma Pahpãm mã mehcajrẽn catêjê jõ
— Ỹhỹ, wa ite me ijàpàn nare kam me Pawrô curan na ampeaj kam me
amji ton, ne wa ha xa mehcura, ne cormã me ampo krẽ, ne me ikõ. 15 Na
ca ha ita caxuw prohti kam catêjê me, krãhtare jõ pahhi mã me awjarẽ,
quê ajpên ita ri me Pawrô to mõ. Ca ha me hõ pahhi mãahêj, ne cumã:
“Wa hipêr me Pawrô jũjarẽn parprãm, ca ha ajpên me ite cuprõn xà wỳr
to mõ” hane. Quê ajpên to mõ, wa ha ramã pryjahkà kôt me hikaj, ne
catorxwỳjrea na pry kôt mehcura — hane.
16 Mã Pawrô tàmxwỳre ata aracri xa, ne cute me ajpẽn par xà ata
namempar, ne ma kẽn te ikre tỳjti ata wỳr tẽ, neinquêtti wỳrhàr, ne cute
cumã hũpar xà ata jarẽn par. 17 Mã Pawrô te krãhtare nõ na hàhwỳr, ne
— Ijaparire ita japrô ne to mõ, gõ pahhi wỳr. Quê haihtỳj cumã ampo
ata jarẽ — hajỹr.
18 Mã krãhtare te haparire japrôr ne mahõ pahhi wỳr to mõ, ne hỹrmã
to hàr, ne hõ pahhi mã:
— Ỹhỹ, por cute me Pawrô jaxàr mã xa ata te ina hàhwỳr, wa ite awỳr
haparire ita japrôr ne to mõ, quê amã ampo ita jarẽ — hajỹr.
19 Mã me hõ pahhi te intuwre ita jũhkra na ipyr, ne mame cupê to
hũjawry, ne cute ihcukij to:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 23
— Ampo ca apu imã harẽn prãm? — hajỹr.
— Ỹhỹ, wa nee apu amã ampo jarẽn prãm nare, quê ha Juta catêjê
Pawrô curan prãmte me amãihhêj, ne hipêr me hũpar prãmte cute me
cuprõn xà ri quêtti na me ana ahwỳ. 21 Ca ha nee me kam gapac nare,
ampo na he ame amã ihhêj. Ne mehũmre te me ajpẽn par atajê jàhtô te
cwarẽnta jirôa pê, quê haquêtti mã me amxu ne prya kôt mehcura. Ne
mehcunea neme hàpàn nare, ne mehkõm nare kam, xa me quêtti curan,
ne cormã ame hàpàn ne amehkõm na cute me amjiton, ne cama ramã
amji caxuw meakampa — hane.
22 Mã krãhtare jõ pahhi te cumã:
intuwre ita kujahêc, mã tẽ.
Pê pahhi Peri wỳr me Pawrô kujate
Mã krãhtare jõ pahhi te krãhtareto ipijakrut ne cumã hàkjêr ne me
— Wapohti na me krãhtare to me xẽj to ajkrut ne me haprô, nehanea
ne cawrô kam krãhtare to me xetẽnta ne mehaprô, ne hanea ne kruwxwa
na krãhtare to me xẽj to ajkrutne me haprô, quê meahcuprõ, ne Xexa jõ
krĩ wỳr me pra, caxwa ryre kam. 24 Ne hanea ne me Pawrô mã cawrô nõ
mã me acato, quê kam jỹ, ca me huwahi to impeaj ne, ne ma pahhiti pê
Periwỳr me to mõ, Xexa jõ krĩ kam — hajỹr.
25 Jirô pê mã ri pahhi ata te ihkàhhôc pyr, ne cutekam ihhôc to hajỹr
26 — Ỹhỹ, Peri pê pahhi catihti ita, xà apeaj? Ipê CrawtiRixij, ne itea wa
amã ihhôc, ne amã ihkujahêc.
27 — Juta catêjê te me hũmre ita pro ne ajmãrmehcuran. Wa ite me cupê
Roman catêjê nõ na hahkre pej, neite ijõ krãhtare to me cupê hũtàr. 28 Ne
wa ite ampo na cute ame to kên to hajỹr na hahkre peaj to prãmtehaprôr,
cute me hapackre catêjêwỳr. Ne me cupê Juta catêjê pêprohkam, ite
me cuna mã hũmre ita xãm. 29 Ne ite nee ihtycxà caxuw, nare, cute me
haxàr xà caxuw, cute ampo kên ton nare na, hahkre pej. Ne menquêtjê
caca xàkôt cute ampo kên ton na ame harẽ. 30 Ne wa ramã ite Juta catêjê
kwỳ te me Pawrôcuran na me amji ton na me hahkre pej, ne ite to amji
kamijapac, ne ite amã ihkujahêc. Ne ite me cumãn, quê acunaa mã me
Pawrô kên na harẽ. Hamre, ita na pitmã wa ite amã ihhôc, apej pêa mã
mõ. Ipê CrawtiRixij — hajỹr.
31 Mã krãhtare catêjê te hõ pahhi par, ne cute mePawrô japrôr, ne ma
caxwa ri me to mõ, Antipatrij jõ krĩ wỳr. 32 Ne apẽ, mã krãhtare catêjê
te me cwatxẽnta atajêmehpar kam ame ipa atajê te hacpỹa mã kẽn te
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 24
ikre tỳjti ata wỳr meamji jaxàr ne me mõ. Mã cawrô kam krãhtare
mepra atajê ma Pawrô to me mõ, Xexa jõ krĩ wỳr, ne me tocator. 33 Ne
mã me Pawrô jaxàr. 34 Mã pahhiti te ihkàhhôc cahyt ne Pawrô cukij ne
— Hã, pjê jũ kra mã ca? — hajỹr. Mã cumã:
— Ipê Quiriti jõ pjê kra — hane. 35 Mã cumã:
— Quê ha xa cute me akôt harẽn kên catêjê me cato, wa ha
cormãakampa — hane. Jirô pê mã cute krãhtare catêjê mãharkwa hyr,
quê Heroti xwỳ jũrkwa mã me Pawrô jaxà, ne me huwahi tu. Mã cupê pjê
jõ pahhiti ata jũrkwa kam, cute me haxàr.
Pê Juta catêjê Pawrô pro rẽ
Ne amcro te xĩc jirô pê mã ri, ma Anana pê Pahpãm mã
mehcajrẽn catêjê jõ pahhi ita me, prohti kam mehkwỳ kwỳ
me, ma Xexa jõ krĩ wỳr me mõ, ne cute mencaca xà jahkre pej catêjê
me, mã hanea ne cute me hũjarẽn catê japrỳ te Tertur ata japrôr, ne ma
me to cator. Ne Peri pê pahhiti wỳr me hàr. Necute Pawrô to mehcakôc
kên kam mehtẽm. 2 Ne cute me Tertur na hàhwỳr, ne Pericuna mã me
hãm, mã Tertur te Pawrô kôt harẽn kên kamihtẽm, ne pahhi mã harẽn
— Ỹhỹ, pahhiti! Apeaj to apej, ne ate amji jahkre peaj toamji jahkre pej.
Cwỳrjapê wa me ipej pêa mã me amji toajpa, rỳ pêa mã wa me ipej pêa
mã amji to me ajpa. Neramã ate ampo jàhtôa ne to impej to mõ, me pajõ
pjêita kam. 3 Ne ate me imã ampo jàhtôa ne hõr, pjê cunea kam, amcro
me caku cunea kam, ne tahnaa ri me imã impej. 4 Ne wa ha nee apê
ijàmtàr to iryti nare, ne wa awỳ, ca ipar to hatujre ne.
5 — Wa ite me hũmre ita jahkre pej, mã ihhêj rũm cupêhà pyràac ne
ipa, mã ampo kên cunea hapôj to ipa. Ne Juta catêjê kam xwahna to,
ne pjê cunea kam to, ne krĩ cunea kôt xwahna ton to ipa, ne ihkên ton
to ipa. Ne cupê Naxare jõ krĩcatêjê kwỳ jõ pahhi, ne ihtỳj ame pajõ
pjê jõ pahhito kên prãm to ipa. 6 Ne tee apu Pahpãm to me amji kam
hapac xà jũrkwa to kên prãm, ne ampeaj kam ihtũm prãm. Na wa tee
me to jũ na to prãm, me icaca xàa na. 7 Mã krãhtare catêjê jõ pahhi pê
Ritij ita te meijũhkra kam, hàprêa kam, Pawrô caxàr. 8 Ne cutea ri awỳr
hũmre ita cukij ne hĩakampa, ne pom wa me ampo jarẽ itajê, quê ha
taaharẽ — hajỹr.
9 Mã Juta catêjê mehcuhhê ne me Tertur jũjarẽnxà kampa, ne me taa
xwỳjê me harẽn to:
— Ampeaj kam riampo kên ton to ipa — hane.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 24
Pê Pawrô harkwa to amji pytà, Peri cuna mã
Mã me hõ pahhiti pê Peri te Pawrô te hũjarẽn xà na cumã ihkrã
tohàhhêc. Mã Pawrô tehũjarẽn kam ihtẽm ne me cumã:
— Ỹhỹ, wa ite ramã, apê Juta catêjê kammehcukij catê na caku jàhtôa
na, gahkre pej. Cwỳrjapêwa acunaa mã icakôc, ne amji jarẽ ne amji pytà,
pyrên wa apu ijakry.
11 — Ỹhỹ, wa curmã Krĩpinkrên mã icator. Ne cormãicator na amcro
te tôxi peaj. Ne atỳj mehcukij, quê ha taa me amã awjarẽ. Wa Pahpãm
to ite amji kam ijapac prãmte, wa Krĩpinkrên kam icator. 12 Ne nee Juta
catêjê nõ te ite ampo to jũ mãn toimõr na ipupun nare, ne nee wa apu
jũm caxun to imõr nare, ne wa nee Pahpãm toamji kam me hapac xà
jũrkwa kam, ite jũmjê rẽcnare, cute me cuprõn xà kam. Ne hanea ne krĩ
ata kam, nee krĩ cape na ite jũmjê rẽc nare. 13 Ne nee mehnõ te ampo kên
na ipupun nare, ne nee ijũjarẽn xà nõ na, jũm te ipar nare ita kam, jũ mã
quê me ijarẽn to?
14 — Ne ampo pyxitre ata na ri ampeaj kam me ijarẽ. Waitỳj Jeju te
amji kam hapac xàa kôt, me panquêtjê jõ Pahpãm pynãr to ipa. NeJuta
catêjê pê cama ita naihkaj na. Ne imãa ite amji kam ijapac xà te hajỹr
he, na wa itỳj ihcunea kampa, ne itỳj Mojxe xwỳ jõ kàhhôc kampa, ne
Pahpãmjarkwa to mehcakôc catêjê jõ kàhhôc kampa. 15 Ne wa ha itỳj
Pahpãm jikaj, quê ha jũ caxuwihtỳj hacpỹa mã mehtyc atajê to ihtĩr.
Mempejti atajême, mehkên atajê me, cute hacpỹa mã me to ihtĩr na, wa
itỳj amji mã to hane. 16 Na wa apu ikên ton nare, ne caxwãm catia mã
17 — Ne hamre, pê wa Krĩpinkrên pê icato, ne ma pjêcunea kôt apu
ipa, ne curia amji to caku kwỳ kujate. Necurmã wa ite hacpỹa mã me
ikwỳ wỳr amji jaxàr, Krĩpinkrên wỳr. Ite me cumã ihpore nõ jõr prãmte.
Nehanea ne ite Pahpãm mãampo to ijũjahkre ata jõr prãm. 18 Ne ite Juta
catêjê caca xàa kôt me amji cũmpej jirô pê, Pahpãm to amji kam me
hapac xàjũrkwa mã ixàr, ite me Pahpãm mã ampo jõr prãmte. Me icrê wa
me mõ ne me icuhhê, ne nee wa ame ikênton to me ipa nare, ne ata kam
ri Juta catêjê kwỳ Axij jõ pjê pĩn me cator, cute me ipupun. 19 Ne quê rỳ
mã ajpên cute me ipupun catêjê atajêa me mõ, ne cute ikam me ampo kên
pupun xà atajêa na, me taa acuna mã me ijarẽ, nare, quê, pom prohkam
mehkwỳ ita ri me xa atajêa me amã meijarẽ. 20 Ne pê wa me cunaa mã
ixãm xà ata kam, pê wa neeme kam mare mã ampo kên ton nare. 21 Ne
ampo pyxit peaj ata pê wa to, ne kỳj cati pêamã me cumã icakôc, ne me
cumã: “Ỹhỹ, wa itỳj hacpỹa mã Pahpãm te mehtyc atajê totĩr na amji mã
to hane, ata cwỳrjapê mã ca ameicukij” hane — hajỹr. Hõhõ, Pawrô te
pahhi pê Peri mã amjijarẽn to hajỹr.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 25
Mã pahhi pê Peri te ramã Jeju na mehkwỳ te amji kam hapac xà
jahkre pej. Ne cute me cumã amcro nõ hyr, neme cumã:
— Hamre, ita kam ita pit, quê ha xa krãhtare jõpahhi pê Ritij ata cato,
wa ha cormã me acaca xà ita najũ na me ato — hajỹr.
23 Ne cute krãhtare pê Pawrô jamãr catê ata mã harkwa hyr, ne cumã:
— Ỹhỹ, ita ri kẽn te ikre tỳjti ata wỳr Pawrô japrô, ne hamãr to impeaj
ne, quê nee jũ kam ihtẽm nare. Ne kyre pê huwapre, ne ikre kam apu
ipa na to tojnõ, quêt taa apu ipa. Ne quê ihhêaj to me hõikwỳ nõ mã
mehtehcajpar prãm na, ca ha atỳj me to tojnõ, quê taamehtehcajpa —
hane. Ne cute kẽn te ikre tỳjtiata kam me Pawrô xir, mã curia hàhhuc ne
Pê Pawrô Peri me Truxirkwỳj cuna mã xa
Mã amcro kwỳ te me hakren jirô pê mã ri Peri me hĩxi japrỳ te
par prãmte me ahna hàhwỳr. Mã Pawrô te cumã Jeju to cute amji mã
mehhimpej xà jarẽn to hajỹr:
25 — Cu ha me pahcunea catyt kam me papa, ne ma ampo kên tête me
amji jiprõn tome papa. Quê ha amcro nõ na Pahpãm me pahcukijne me
pahkrã kên catêjê me, me pahkrã pej catêjê me, me pahto ajcokjê. Ne
apu mehkrã kên to kên, ne mehkrãpej to impej — hajỹr. Hõ, Pawrô te me
cumã hũjarẽn to hajỹr. Mã Peri te ita par, ne cumã hũpaa to hũpa, mã
— Gapacta ne mõ. Wa ha jũ caxuw ana prãm, ne hipêrgaprô — hane.
26 Ne ihcaprỳ na ihpore na Peri Pawrô jikaj. Cwỳrjapêri cute Pawrô na
hàhwỳr to amcro jàhtôa ne apu cumãihcakôc.
27 Mã Pawrô te curia amji to caku pijakrut kujahêc. Jirô pê mã ri pahhi
pê Peri ata cator. Mã haxà kam pahhitituw nõ japrỳ te Porxij Pexô ata xàr
cakrô, neePeri ata te Pawrô cator na to tojnõ nare. Ampo na? Cute amji to
Juta catêjê cajpuaw prãmte.
Pê Pawrô mã Roman jõ pjê catêjê jõ pahhiti cuna mã amjixãm prãm
Mã pahhiti tuw pê Pexô ita xàr, ne ahna amcro incrê jirô pê
mã ri, ma Xexa jõ krĩ pê cator ne Krĩpinkrên wỳr mõ. 2 Mã
mehkwỳ jakrã jõ pahhi kwỳ me, Pahpãmmã mehcajrẽn catêjê kwỳ me,
cuna mã me hỹr, ne cutePawrô kôt me harẽn kên kam mehtẽm. 3 Pê ramã
Krĩpinkrên jõ pry kôt Pawrô curanna me ajpẽn pa. Cwỳrjapê ri cute me
Pexô name hàhwỳr, quê me cumã Krĩpinkrên wỳr Pawrôkujate. 4 Mã Pexô
— Ma Xexa jõ krĩ kam Pawrô me hacjên xà kam nõ. Nequê ha ina
ahtũm nare wa ha hỹrmã amji jaxà. 5 Quê ha cute ampo kên ton na, quê
ha me gõ pahhiipynã, ne curia me icunaa mã ihkôt me harẽn to kên —
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 25
hajỹr. 6 Mã Pexô te curi me cahê na amji to amcro toôjtô, nare, cute amji
to amcro to tej, ne ma hacpỹa mãcute amji jaxàr, Xexa jõ krĩ wỳr. Ne apẽ
mã mehcukijxà mã hàr ne hỹr, ne cute Pawrô japrôr na me mẽn. 7 Mã
Pawrô cator, mã Juta catêjê Krĩpinkrênpĩn me mõ atajê te me Pawrô krã,
to xwahna to me ipa, ne jũ wỳr quê jũm ihkên nõ na harẽ.
8 Mã Pawrô te harkwa to amji pytàr, ne me cumã:
— Wa nee ite me panquêtti pê Mojxe xwỳ cacaxà cuna mã ampo kên
ton nare, ne nee Pahpãm to me amji kam hapac xà jũrkwa cuna mã ampo
kên ton nare, ne hanea ne nee Xexa pê Roman catêjê jõpahhiti caca xà
cuna mã ampo kên ton nare — hane.
9 Mã pahhi Pexô te Juta catêjê mã hakry tonprãmte, cute Pawrô cukij,
— Xà nee amã Krĩpinkrên wỳr amõr prãm nare, quêamã amõr prãm,
wa curia acukij? — hajỹr.
10-11 Mã Pawrô cumã:
— Apê Roman catêjê jõ pahhiti mã gàpên catê, neRoman catêjê te amji
kam hapac xà kôt mã ca apu icukij. Ne wa ihhêaj to ite ampo to kên mã
impàràpên, gapacta ne atỳj jũ na me ito. Ne hamre, wa ramã ate icuran
xàa caxuw apu ijàhcuprõn, ikên jahpan xà na ijàmjõr xà caxuw. Quê ha
me cupê Juta catêjê te ame ito ihhêj na, quê ha nee jũm me cumã ijõr
nare. Ne nee ite Juta catêjê to kên nare na, ramã ateaijahkre pej pejtu.
Cwỳrjapê wa itỳj Roman catêjê jõpahhiti cuna mã ixãm, ne cumã icakôc
prãm, mãr quê taa icukij — hane.
12 Mã Pexô te harkwa kôt cute me hapackre catêjê me, me ajpẽn par, ne
— Ca Xexa pê Roman catêjê jõ pahhiti wỳr akràr, na wa ha itỳj hỹrmã
akujate — hajỹr.
Pê Pawrô Acrip me Perenikwỳj cuna mã xa
Mã amcro kwỳ jàhtôa jirô pê, pahhiti nõ japrỳ te Acrip pê Heroti xwỳ
kra, mehĩxi japrỳ te Perenikwỳj Xexa jõ krĩ mã cator. Necute pahhi tuw
pê Pexô pupun, ne ajpẽn pyrên me hakryti to prãm to ri hỹrmã me cator.
14 Mã amcro nõ jirô pê, Pexô te Acrip pê pahhitimã Pawrô jarẽn ne cumã:
— Ỹhỹ, ita ri pahhi pê Peri teme hacjên xà mã hũmre nõ ita jaxàr, mã
hikwa. 15 Wa mõ ne Krĩpinkrên mã icator, mã mehkwỳ jakrã jõ pahhi me,
Pahpãm mã mehcajrẽncatêjê jõ pahhi kwỳ me, icuna mã ame imã hũmre
16 — Wa ite me cumã amji jarẽn to: “Wa Roman catêjê incacaxàa na
apu ipa. Ne me icaca xà ata kôt, quê ha xa icuna mã cute ame ajpẽn na
mehcakôc kêanre catêjê me ajpẽn cuna mã me xa. Quê ha mam cute me
cumãn catêjê atajê pê cute amji pytàr xà na ihcakôc. Wanee ita cumam
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 26
cute me cumãn xi catêjê atajê mã, cute jũm curan xà caxuw hõr nare”
17 — Mã ita ri mehcunea cator, wa nee ite hipêr me to amcro nõ mẽn
nare, ne apẽ wa ma ramã mehcukij xà mã ixàr, ne ite hũmre ata japrôr
na me mẽn, ne itỳj apu ihkên cati na ihcãmjĩ. 18 Mã me curê xwỳn catêjê
cator, ne nee ite ampo naihcãmjĩ xà atajê nõ na cute me harẽn nare. 19 Ne
mencaca xàa kôt, cute me ampo pyxit peaj kênre ata na me harẽn. Ne
hanea ne cute me cumã mehcakôckên, por pê jũm xũmre japrỳ to ame
Jeju, pê ramã tyata, mã Pawrô ampeaj kam amji mã hũmre ita tĩar na ipa
na harẽ. 20 Wa nee ite hahkre pej nare ita kam, jũ mã wa ha to ne hahkre
pej. Cwỳrjapê wa ite Pawrô cukij, quê ihhêaj to Krĩpinkrên wỳr cumã
mõr prãm quê mõ, quê ha curia mehcukij. 21 Mã Pawrô te pjê jõ pahhiti
pê Xexa Aguxôpê Roman catêjê jõ pahhiti wỳr amjikràr, ne cute huwapre
itana hãm na iwỳr, ne ahnaa Roman catêjê jõ pahhiti wỳr cato, quê ha
taa jũ mã to. Ita na wa ite ahna krãhtare te hamãr catê mẽn, quê me
hamã, wa ha ahnaa Xexa pê pahhiti mã ihkujate — hane.
22 Mã Acrip cumã:
— Wa itỳj ijõtpê pa hũmre ita par prãm — hane. Mã pahhi Pexô cumã:
— Apẽ na ca ha kampa — hane.
23 Ne apẽ, mã pahhi Acrip me Perenikwỳj cator, cute mecuprõn xà
kam. Mã me hàhtôa ne ahna cute me cuprõn, neme cumã ampeaj ne me
to mõ, mã ihkà impejti kam mõ. Mã krĩ kam me cati catêjê jàhtôa me,
krãhtarecatêjê jõ pahhi catihti atajê me, ramãcute hikaj xà cute me cuprõn.
MãPexô te Pawrô na hàhwỳr mã cator. 24 Mã Pexô te ahna me cumã:
— Ỹhỹ, pahhiti pê Acrip me, pom ca ita ri me acunea me xa itajê, me
ne ita ri amehkrĩ atajê tehũmre ita na icuna mã amehcakôc kêanre.
Nehõtpê ame caràar kam, ihtỳj me hũmre ita curan na me awjahkre.
25 Ne imãa cute nee ampo kên cati ton nare ita kam, ampo na quê ty? Ne
hanea ne cutea Xexa pê Roman catêjê jõ pahhiti wỳr amji kràr, cwỳrjapê
wa ite hỹrmã ihkujahêc na amji ton. 26 Ne ipê cormã hahkre kêatre ita
kam, ampo na wa ha ajte Xexa pê pahhiti mã ihhôc? Cwỳrjapê wa iteme
acuna mã hãm, ate mehcukij xà caxuw. Ne mam cati mãca ha, caa,
pahhiti Acrip ihcukij. 27 Wa ha kampa, ne cormã hahkre pej, ne ahna
ihhôc. Ne jũ wỳr wa ite cute ampo kên ton na hahkre pej nare kam ahna
ihhôc, ne cumã ihkujate, ahna ipê ihkajna — hajỹr.
Pê Pawrô harkwa to amji pytà, Acrip cuna mã
Mã pahhi pê Acrip te Pawrô mã ihcakôc ne cumã:
— Gapacta ne imã amji kôt harẽ — hane. Mã Pawrô te hũhkra
pẽr ne cute ihcakôc xà to amji pytàr kam ihtẽm ne cumã:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 26
— Ỹhỹ pahhi pê Acrip, ita kamite acuna mã amji pytàr xà ita pyrên
ampeaj kam imã amji kĩn. Por Juta catêjê te inaihcakôc kên ata pê, wa
ha itỳj amji pytà. 3 Ne icuxà apê Juta catêjê nõ, ne ramã ate amji kam me
pajapac xà cunea pupun pejtu, ne hanea ne ramã ate, cute me amji kam
hapac xà pihhocatêjê te amji kam me hapac xà jahkre pej pejtu. Mã ihtỳj
cute ina mehcakôc kên. Na wa awỳ, ca catyt kam jỹ ne ikampa.
4 — Ỹhỹ, ramã Juta catêjê cunea te, me ite amji kamijapac xà pupun
pejtu. Ne me cumã ijahkre pej, pê wa icrirena ijõ pjêa kam amji to ajpa,
ne hanea ne Krĩpinkrên kam amji to ajpa. 5 Ne mam Parixêw catêjê kwỳ
mã axà. Ne pom Parixêwcatêjê kwỳ ata pê mehkwỳ atajê cunea jirôa pê
Jutacatêjê caca xà na me hũnãr tu. Ne Juta catêjê mãita na ijahkre pej, ne
quê ha me cumã amã ijarẽn prãm, quê ha ihtỳj amã me ijarẽ. 6 Ne wa itỳj,
por pê Pahpãm mepanquêtti mã jũm to awjahkre ata to me cumã ijũjarẽn
to ipa, ne incwỳrjapê mã ame icukij, ne ina mehcakôc kêanre. 7 Ne wa
me pamã jũm to hũjahkre atajikaj. Ne wa hõtpê, amcro me caxwa cunea
kam, Pahpãm to me amji kampa, ne me jũm ata jikaj. Ne wa Jeju to
Pahpãm me pamã awjahkre ata na me hikaj, ne incwỳrjapê mã ameina
ihcakôc kên. Mã Pahpãmte Jeju pê ihkra na to ipipẽ prãmte, hacpỹa mã
to ihtĩr. 8 Xà quê ajkĩ nee Pahpãm hacpỹ mã jũm to ihtĩr nare? Hãpà, quê
ihtỳj jũm to ihtĩr.
9 — Ỹhỹ, pê mam cormã ipê Jeju jahkre kêatre kam, pê wa itỳj cuna mã
ajco ikên ton to prãm to amji kampa. Na pê wa itỳjajco Jeju na mehkwỳ
to kên to amji kampa. 10 Ita na pê wa Krĩpinkrên kam amji to. Pê wa
mepajõ pahhi catêjê jarkwa kôt ajco Jeju na mehkwỳjàhtôa ne me hacjê.
Ne mehcuran xà kam, pê wa haneane me cuna mã icakôc. 11 Amcro atajê
cunea kam pê wa ajco me to kên to hajỹr to ipa. Cuteme cuprõn xà cunea
kam, cute meJeju mã hikran prãmte, pê wa ajco me to hajỹr to ipa.
Cwỳrjapê pê wa ajco me cumãquêt, ne ajco me to kên. Ne ampeaj kam
hãn me kam icryc, pê wa ma ajco krĩkôt ipa, ne me to kên kryjre nare.
Pê Pawrô hipêr cute amji to ipintuw xà to ihcakôc
— Cwỳrjapê pê wa ma me hõ pahhi jarkwa py ne to mõ, Tamatcô
jõ krĩ wỳr. 13 He ampeaj kam pahhi, wa apu amã amji jarẽ, pê ramã pyt
ikrã cajpuw hỹr kam, pê wacôjkwa pĩn, pyt jirôa pê ampo pràti ata pupu,
pry cahti ri. Pê ampo pràti ita ipu na ajxê tu, ne hanea ne me ikwỳ pu na
ajxê tu. 14 Na pê wa me icunea pjê kam me ipỳpỳm, wa ite côjkwa pĩn me
jũm kampa, pê me imã Juta catêjê jarkwa to ihcakôc to: “Xawrô, Xawrô,
ampo na mã ca apu ito kên to hane? He ca, caa apu amji jaxôp to prãm,
ne ampeaj kam gàprãr xi. Na ca, caa apu amji jaxôp to apa. Ne ihhêj rũm
apê pryti jàprê, mã amnã, ne wakỳti xwahhi to amji caxwỳata pyràac”
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 26
— Pê wa kampa, ne ihcukij to: “Me anõ mã ca?” hane. Pê imã: “Ipê
Jeju, por ca apu ito kên ata. 16 Amji tỳaj ne to xa. Wa ramã ite amji mã
ato imã gàpên catê xà na, amji mã acapi, ne amã amji toipipẽ. Ne ita
hacormã amã ampo jarẽ ne amã to hahkre, ca ha me cumã harẽ. 17 Wa ha
itỳj Juta catêjê pê apytà, ne mehcahkritatajê wỳr akujate, ne hanea ne
mecupê apytà. 18 Ca ha mento jahkjê, quê awcapàtkô pê me cato, neme
apẽ pupu, ne hanea ne me pahcurê xwỳn carôt pê mecato, ne Pahpãm pê
Inxũ Cati wỳr me apkjê. Ahnaa mã quê ha jũm ikampa, ne ampeaj kam
ito amji mã ihhimpej, wa ha itỳj ihkên pê hũtà, ne mam cute Pahpãm to
kên atajê to tojnõ ne to ijapac kêt, ne ma Inxũ Cati na mehkwỳ mã haxà”
Pê Pawrô hàpên xà to ihcakôc
— Pahhi Acrip, he pê wa irĩatkam côjkwa pĩn kampa na, wa itỳj
kampa. 20 Pê wa mam Pahpãm jarkwa jarẽ Tamatcô jõ krĩ kam, ne hirô
pê Krĩpinkrên kam harẽ. Ne Jutajõ pjê kam, mehcahkrit me, meipicacwỳr
kam ajco me cumã harẽ, pê mehkênjicu, ne Pahpãm wỳr me amji jaxà, ne
me kam mare mã cuteme ampo kên ton atajê jicu tu. Ampo na? Mãr quê
neehipêr cute me ampo kên ton nare na cumã me amji jarẽ, ne quêt ampo
pej to pit mã me to me ipa.
21 — Hõhõ, ampo itajê cwỳrjapê pê cuprõnxà kam, Juta catêjê me ipro,
ne ame icuran prãm. 22 Ne amcro ata kam, pê Pahpãm itehcajpar kam
tẽ, neme cupê ipytà, ne cormã itehcajpar to ipa ita na. Cwỳrjapê wa
mehcunea mã Pahpãm jarkwajarẽ, me cati me, me cupê ampo jamreare
atajê mã. Wa nee Pahpãm jarkwa to mehcakôc catêjê me, me panquêtti
Mojxe te amji kam hapac xà jirôa pê me cumã ijũjarẽn nare. Pêjũmjê
atajê hanea ne icuxà Pahpãm te mepamã jũm to hũjahkre ata to ajco me
awjarẽ. Ne hõtpê imã ijũjarẽn xà te hajỹr. 23 Pê Pahpãm me pahtehcajpar
xà caxuw me pamã jũm pê Crixtô to awjahkre, ata pê ihtỳj amji pupun
xà kêanre to amji pupu, ne ty ne hacpỹa mãihtĩr. Cwỳrjapê cu ha me
pahcunea hacpỹa mã ame pahtĩr. Por Jeju pê Crixtô hacpỹa mã ihtĩr xà
ata kôt, quê ha hacpỹa mãJuta catêjê me, mehcahkritatajê cunea tĩr na
me to awjarẽ. Ne me to hũjarẽn xà ata pê, quê ha mecumã hàhcujro xà
pyràac, ne ihtỳj mehcujro xà ata kôtamehtyc xà jahpa — hane.
— Pawrô, mõrmõ ca apu ato kam waj! Ca ate ampo jàhtôato hahkre ita
kam, ca apu ato kam waj! — hajỹr.
25 Mã Pawrô cumã:
— Hamreare, pahhiti, wa nee apu ito kam waj nare, ne ikrãimpeaj
kam wa catyt kam ame amã awjarẽ. 26 Ỹhỹ, pahhi Acrip wa itỳj acunaa
mãicakôc. Ampo na? Ca ramã ate ampo itajê jahkre pej pejtu. He
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 26
mehcunea jipôc ri ampo itajê te hajỹr, ne nee mã pjêpimxur nõ kam cute
hajỹr nare. 27 Pahhi Acrip, xà ca ampeaj kam Pahpãm jarkwa naihhôc
catêjê kampa? Wa itỳj ate me kam gapac na itegahkre pej — hane.
28 Mã pahhi Acrip Pawrô mã:
— Mõrmõ ca atỳj gũjarẽn xà jatujre ita kôt ite amji to Jeju na mehkwỳ
na apu icãmjĩ? Hãpà! — hane.
29 Mã Pawrô cumã:
— Wa ha amã Pahpãm wỳ, ca ha atỳj ijũjarẽn jatujreita kôt, nare,
ijũjarẽn xà cati ata kôt, me apê ipyràac ne Pahpãm pynã, ne Jeju to
amji mã ahimpej. Ne imã me apê ipyràac na me ato prãm, ne nee me
anawakỳre hamreare ne. Ne nee wa ha Pahpãm mã apyxitpeaj cajrẽn
nare, wa ha cumã me acunea te me ikam gapacatajê cajrẽn — hane. Mã
hũjarẽnxà ita jirô pê, me hãm, ne põ mã mehcunea cator. Pahhi pê Acrip
me, pahhi pê Pexô me, Perenikwỳj me, mehcunea mehkôt me ipa atajê
me, me cator.
30-31 Ne me cator xà kam ihtỳj amji mã me harẽn to:
— Hũmre ita te nee ihtyc xà me haxàrxà caxuw ampo kên ton
32 Mã Acrip Pexô mã:
— Quê ha Xexa pê Roman catêjê jõ pahhiti wỳr amji to hũjahkre nare
na mã, quê ha ramã põa pê ihtỳj apu mõ — hane. Ne amehcahkũm, mã
ma hacpỹ mã Pawrô jaxàr catêjê me to mõ, ne cute me haxàr.
Pê Pawrô Roman jõ krĩ wỳr tẽ
Prytikra jõ pjê me, Roman jõ krĩ wỳr. Wa ma, ipê Ruc, ihkôt
mõ, mã cuteJujo pê krãhtare catêjê jõ pahhi nõ mã Pawrô me, mehacjên
catêjê kwỳ jõr. Ne krãhtare catêjêkwỳ atajê pê Roman catêjê jõ pahhiti
tekjê. 2 Pê ramã Atramit jõ krĩ jõ pàr kre Axij jõ pjê wỳr amji kujahêc xàa
kam, na pê wa ma kam me tẽ. Mã Aritarcô pê Maxeton jõ pjê catêjê nõ,
ne Texarõn jõ krĩ kam ihpỳm ata, pê hanea ne me ikôt mõ.
3 Ne apẽ wa Teppro jõ krĩ mã me icator. Pê Jujo ajcoPawrô to impejti,
ne ihtỳj to tojnõ pê ma ajco ipa, ne me hõ ikwỳ nõ catêjê pupu, mãr quê
me Pawrô mã, cute ampo na prãm atajê gõ. 4 Jirô pê mã, wa me Teppro jõ
krĩ pĩn me mõ, ne ma cô jipôc ri Xipre jõ pjê na kỳj rũm me ipijarõ. Ampo
na? Pê kôc me icunaa mã me icajpêr kam tẽ. 5 Na pê wa côxwa cote na,
por Quiriti jõ pjê me, Panpir jõ pjê jõ côxwa ata na me rê. Ne ma Mira
jõ krĩ mã me icator, Rixij jõ pjê kam. 6 Pê curia krãhtare catêjê jõ pahhi,
Mehtehcajpar jõ krĩ pĩn pàr kreti ata mã me cato, ne pê ma Prytikra jõ
pjê wỳr ihtẽm xà carõ. Mã ahnaa kypê hỹrmã me ijator nare, wa ma
cumã me ixàr.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 27
Ne pàr kreti ata kam, wa amji mã me iprĩa ne me mõ, ne me imõr xà
ita na wa ite amji to me amcro kwỳ kujahêc, ne cuna mã nee me imõr xà
ita pejnare, wa ahnaa Xito jõ krĩ cahê na me icator. Mã neekôc te me ito
tojnõ, wa ite me imõr xà to me amji mã meihimpej xà ata wỳr me imõr
nare, na wa ma cô jipôc riKẽnpojre jõ pjê ata jarã mã me mõ. Ne ite me
pjê incràti te cajõt ita jakren, haprỳ pê Xarmô jõ pjê. 8 Ne hanea ne pê wa
me pjê cahê na me imõr xà to me mõ ata nee impej nare, wa ahnaa krĩ nõ
japrỳ te Incjênpej ita na me icator, por Raxa jõ krĩ na pire mã xa ata wỳr.
9 Ne curia wa amcro jàhtôa kam me ijàhhuc. Mã hamre, me imõr xà ita
kên kam hàhhuc, ne ramã Juta catêjê pijacri xà jõ amcro hamre, pê hõtpê
putwrỳ ata na kôcpahtỳjti ajco hapôj, ne jũ wỳr quê jũm putwrỳ atajênõ
na côxwa kam pàr kre to mõ. Cwỳrjapê ri Pawrô tekrãhtare catêjê mã
10 — Ỹhỹ, me hũmre, me ikampa, wa ite ramã me pamõrxà ata jahkre
pej, quê ha ita caxuw ihtỳj kôc pahtỳjtiata ame pahto kên. Cu ha me
pajàhcukrêj jàhtôa ne meto acto, quê ha pàr kre mrõ, côxwa kam, quê ha
me pahkwỳmehhi — hane.
11 Mã krãhtare jõ pahhi catêjê te nee me Pawrô parnare. Ne quê ihtỳj
cute me pàr kre to me ipa catêjê me, me pàr kre jõ pahhi me amji par.
12 Mã por pjê ata kam me hàhhuc xà ata, nee me cumãimpej nare. Mã
ma apu curi amji to me kôc pahtỳjti atajõ putwrỳ jakren caca. Cwỳrjapê
ri hirôa pê mehàhtô atajê ma me hàhhuc xà ata pê me cator, nePàrkô jõ
krĩ wỳr me mõr to hahkre to prãm. Ne krĩ jõ pjê pê Kẽnpojre ata kam me
hàhhuc xà ata pê impejti. Ampo na? Pê ihtỳj cô pihpo ata na me hapôj
xàajkrut, kỳj rũm ita ne harã mã ita. Na pê curi impeaj to impej, na pê
curia amji to me kôc pahtỳjti ata jõ putwrỳ jakren prãm.
Côxwa kam kôcti
Mã pyt cjêj xà jĩkjê rũm, awke rũm kôc tehàpêr kam ihtẽm. Mã
cute me hõmpun, ne ma me mõr xà na, cute me amji parxà ata kam me
to incrà. Ne cute me pàr kre juwahi xàto hàpir, ne ihprĩ na me to mõ,
côxwa to kà na, Kẽnpojre jõ pjê cahê na. 14 Mã ihprõt pê amcrà rũm, pjê
rũm, kôcpahtỳjti cator, ne cute hàpêr kam ihtẽm, ne cute côxwacati mã
me ijaxàr. 15 Ne cute pàr kre camẽn kam ihtẽm, na quê nee me tomõr
xà ata cajpuw me to mõr nare. Cwỳrjapê ri cute me to hàpên catêjê te
me to hàpên jicu, quêt taa kôc jũ kam me ito mõ. 16 Wa ahnaa cô jipôc ri
Cawta jõ pjê ata jarã mã me mõ. Mã amcrà ata tête ma kôc me to pra.
Ne curia wa ite pàr kre krare to me ijàpir, pê ampeaj kam ite pàr kreti
kam me pàr kre krare pyxwỳr xà atahàpên xà tỳaj to ihtỳj. 17 Mã côxwa
kam me hàpên catêjê te me pàr kre krarejarĩ, ne cute pàr cuxê nõ tỳaj
ita to pàr kreti na mehuwapre. Ne mehcunea ame Pjêhpôc jõ pjê cahê
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 27
na côxwajũrurure ata cupa. Quê ihhêaj to curia pjênxôm kamkẽn nõ
taa kôc jũ kam me to mõ. Ne kôc pahtỳjti ata cormã apê. 18 Ne apẽ, mã
cute me pàr kre jàhcukrêj to hũcapêrkam mehtẽm, côxwa kam. 19 Ne
amcro incrê kam côxwa kam me hàpên catêjê teme hũhkra to me pàr kre
jõ pàrcuxê me, cupẽhkàhtime, cute côxwa kam ampo itajê cunea to me
20 Ne amcro jàhtôa kam, ne cute me pyt pupun nare, ne nee me caxêre
pupun nare. Mã cormã kôc hàpêr tỳaj. Wa itỳj me icunea tyc na me amji
21 Ne me ijàpàn nare na ramã amcro jàhtôa, cwỳrjapê ri me hipôc ri
Pawrô xãm ne me cumã:
— Me hũmre itajê, ca rỳ mã me ikampa, icakôc xà ata na, cu curia me
ahtwỳ Kẽnpojre jõ pjê kam, cu ha me ahtwỳ na mã, cu hanee ame hajỹr
to me pahcuhkwỳr nare, ne nee ame ampocunea to me papictor to hajỹr
nare. 22 Ita caxuw wa ha me ana ahwỳ, ca me awcanã. Ne nee ca ha me
anõ atyc nare. Quê ha cama pàr kre to me acto. 23 Ampo na mã wa apu
ita jarẽ? Nee mã ampo na nare. WaPahpãm mã apê, mã caxwa te me
pajakren ata kam, côjkwa pĩn Pahpãmjarkwa to imprar catê te imã amji
to ipipẽ. 24 Ne cute imã hũjarẽn, ne imã: “Pawrô, apu panare, ca ha atỳj
Xexa pê Roman catêjê jõ pahhiti wỳracato. Pahpãm mã akĩnti, na quê ha
pàr kre kam memõ atajê cunea tehcajpa, ne me to ihtyc xà jahpa” hane.
25 Cwỳrjapê ca me awcanã, wa itỳj Pahpãmto amji mã ihimpej, ne ampeaj
kam wa harẽ, quê ha ihtỳj cute imãhũjarẽn xà ita to. 26 Jirô pê mã quê ha
ihtỳj me pahcamẽ, cô jipôc ri, pjê nõ ata wỳr — hane.
27 Ne ramã me ina amcro te cwatôxi kam ri cormã kôcpahtỳjti ata me
ito kên to mõ, côxwa japrỳ te Pjêcajpuw jõ côxwa kam. Mã caxwa awryc
mã ipicapôn, mã pàr kre to hàpên catêjê te me amjicajpẽr, ramã pjê na
me ijàhtêp to me imõr na. 28 Cwỳrjapê ri cute me pàrcuxê nõ to me ampo
pytĩ na hê ne ma me mẽn, cute me côxwa tu to me ipipẽn, ne mehõmpun
prãmte. Ne cute me to ipipẽn, mã pàrcuxê na mehara capô te wintixet,
côhtu na. Ne ipipẽn xà ita jirô pê hipêr cute me to ipipẽn, mã pàrcuxê
na me hara capô te winti ne ihkôt pyxit. 29 Mã ampeaj kam me cumã kẽn
ne côxwa kam me mẽn, pàr kre jõ kam, necute me Pahpãm wỳr kam
mehtẽm ne me cuwỳ, quê apẽpyrentu to prãmte. 30 Mã ma pàr kre to me
hàpên catêjê aracri me hapôj prãm, pàr kre pê. Ne cute pàr kreti krã ri
me pàr kre krare mã hikran, côxwa kam, amji cumam, ne ihhêj ne me
pàr kre juwahi xà mẽnprãm, ihkrã rũm, ne ma cama aracri pàr kre pê me
cator, ne ma jũ kam memprar to prãm. Ne ramã cute me pàr kre krã rũm
pàr kre krare ata mẽn, côxwa kam. 31 Mã Pawrô te krãhtare catêjê me, me
hõ pahhimãn, ne me cumã:
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 28
— Hamre, quê ha pàr kre to me hàpên catêjê itajê pàr kreti kam nee me
hàhhuc nare, ca ha nee me anõ amji pytàr nare — hajỹr.
32 Mã krãhtare catêjê jũpar, ne cute me pàr kre krare ata mã hê jakep,
mã caprỳ ma tẽ.
33 Mã awcahti xà wỳr Pawrô te mehcunea wỳr, cute meampo krẽr
prãmte, ne me cumã:
— Ramã ate me amcro te cwatôxi ita jikaj xà, neeate me ampo krẽr
nare. 34 Wa me awỳ, ca me ampo krẽ. Ca ha atỳj me acunea meapà, ate
me gũcanãr xà caxuw. Ca ha nee me anõ apictornare, ne nee me anõ kĩ
pyxitre nõ ipictor nare — hane.
35 Cute ita jarẽn jirô pê, cute pãw pyr nehipôn, ne mehcunea kam mare
mã to Pahpãm mãihcakôc, hũrên hakry na, ne me hàpàn kamihtẽm.
36 Mã mehcunea jũcanãr, ne hõtpê mehtỳj mã me hàpàn. 37 Pê pàr kre
kam mehcunea me hàhtô na me xẽj pijakrut, ne ihkôt xetẽnta xêj. 38 Mã
mehcunea jàpàn jirô pê, cute cô kam me arỳjhycahàc cunea jaxwỳr, pàr
kre ihcajcoc prãmte.
Pê mehcunea mempeaj na pjê wỳr me cato
Mã apẽ, mã pàr kre to me hàpên catêjê te mepjê nõ pupun, ne me
cupê pjê ata jahkre kêatre. Mãcute me cô kãkãn nõ pupun, por curi pjê
kam kẽnjamreare ata ri. Ne cute xwỳ mã pàr kre te mõr, ne pjêimpejti ata
mã me hê jitep, ne cute me cumã hikran, côxwa kam. Ne cute mehcakrỳn
xà mã hê pôn par, por me to ihkrã maj xà ata me. Ne cute me cupẽhkàhti
jarĩ ihkrã rũm, xwỳ mã amũ amcrà wỳr mõr prãmte. 41 Mã hamreare,
pjênxôam to pjênxôm, mã cumã pàr kre krã xàr, ne curia hàhhuc. Mã hõ
rũm côxwa tecarôt to apu ihkẽhkẽn.
42 Mã krãhtare catêjê te me ajpẽn par, cute mehacjên catêjê cunea jipej
na, quê nee mehnõ cô tohkà na pjê wỳr cator, ne ipimxur ne ma ihtẽm
nare. 43 Mã me hõ pahhi ma apu Pawrô curan to xuwcaca, nenee cute
ihcuran na me to tojnõ nare. Ne quêtcute me cumã harkwa hyr, quê
mehpa na me irêr pejreatajê côxwa kam mehpỳpỳm, ne ma mehpa na
me pra, amcrà ata wỳr. 44 Jirô pê quê ha mehkwỳ hanea ne pĩ po na me
huwahi, nare, quê ha pàr kre jõ pĩ kwỳc na me huwahi ne ahnaa ame rê,
ne mehtyc xà jahpa. Ita na wa me icunea te me amjipytàr, ne pjê mã ame
ijapôj, me ipeaj na.
Pê Pen jõ pjê kam ame mõ
Ne ramã amcrà mã me ipej pêa mã me icator, ne iteme cô
jipôc ri pjê ata japrỳ jahkre pej, mã haprỳ tePen jõ pjê. 2 Mã
curi mehkrĩ catêjê te hõtpê me ito impejti. Mã ta wrỳ ne krya to kry, mã
cute me cuhy catia ton. 3 Mã Pawrô te pĩ kwỳc to cuprõn, ne aracri ihkôt
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 28
cagã pahtỳjtikêanre ata pyr ne cuhy kam haxwỳr, mã cagã cuhy cacro te
intoj, ne cute hũhkra na inxar, nekam ajêt ne apê. 4 Mã mehkrĩ catêjê te
me cagã pahtỳjti ata pupun, mã hũhkra kam ajêt, mã cute ajpẽn mã me
— Ihhêj ne hũmre ita pê mehcuran catê. Ne ramã côxwa pê cator, ne
cute ihkên ton ita jahpan xà na, quê ha itacaxuw ihtỳj ty — hajỹr.
5 Mã Pawrô te cagã cuhy kam to hàpêr, mã cuhykam ihpỳm, mã nee
Pawrô te cagã ata xà nõ cajpẽr nare. 6 Mã cute inxar xà kam mehtu jikaj,
ne haneane mõr pejti kam ihtyc xà na me hikaj. Ne tee me hamã, ne tee
me hikaj, mã ihkên xà jirô pê ihpỳm, mãme hõmpu, mã nee cumã hà nare.
— Pỳhàpà, jũm ita pê pahpãm nõa — hane.
7 Mã hãm xà ata cape na, cô jipôc ri pjê jõ pahhijaprỳ te Puprijô ata jõ
pur. Mã cuteme ito kênre nare, wa curia amcro incrê kam ame ipa. 8 Mã
hũm mã kry, ne kam hahôc mã nõ, mãPawrô xàr ikre caxwỳn mã, ne cute
Pahpãm mã ihcajrẽn, ne ahna hũhkra xir, ne caprãr. 9 Jirô pê mã ri, cô
jipôc ri pjê ata kam me hàatajê cunea me cator, mã cute mehcunea caprãr.
10 Mã cute me imã ampo jàhtôa ne me hõr. Neme imõr xà wỳr ri, cute me
imã, por wa me ampo cunea name prãm atajê jõr, me to imõr xà caxuw.
Pen jõ pjê pĩn Roman jõ krĩ wỳr mehtẽm xà
Wa ite amji to me putwrỳ incrê kujahêc jirô pê, wapjê ata kam
Mehtehcajpar jõ krĩ jõ pàr kreti jàhhucne xa, kaam me imõr xà caxuw,
haprỳ te Caxô me Poruc. Pê pàr kre ita ramã amji tokôc pahtỳjti jõ
putwrỳ ata kujate, pjê ata kam. 12 Wa kam me mõ ne Xiracuxa jõ krĩ kam
me icator, ne curia ite amji to me amcro to incrê. 13 Ne hipêr ma me tẽ,
ne Krĩpàtre mã me icator. Mãapẽ, mã kôc te hàpêr kam ihtẽm, côxwa cati
rũm, waite me imõr to amcro to me ipijakrut, ne Côhkrãcator jõ krĩ mã
me icator. 14 Ne krĩ ata kam wa ite me Jeju na mehkwỳ kwỳ cajpar, mã
cute me ijator, wa me ijàhhuc, ne curia ite me cape naamji to me amcro
to xet ne mehkujahêc. Ne amcro te xetata na wa ma me mõ, Roman jõ krĩ
wỳr. 15 Mã Roman jõ krĩ kam Jeju na mehkwỳ teme icator na me ijarẽn
par, ne ajpên me icajpar to me mõ. Ne cute me icajpar, por krĩ kam me
hàhhuc xà japrỳ te Incrê ata me Apijjõ krĩ kam. Mã Pawrô te me hõmpun,
ne cute Pahpãm mã me hũrên hakryti na amji jarẽn, ne cute me to amji
mã hũcanãr to ihtỳj.
Pê Pawrô Roman jõ krĩ kam hikwa
Wa Roman jõ krĩ kam me icator, mã cute me Pawrô totojnõ, mã ihtỳj
amjia kôt ihkrĩ, krãhtare catêjênõ cape na.
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 28
Ne amcro incrê jirô pê mã ri, Pawrô te Juta catêjê jõ pahhi na
me cuprõn, mã Pawrô te me cumã:
— Ỹhỹ, me ikjêjê, wa nee ite ampo kên ton nare, mepahkwỳ cuna mã,
ne hanea nee ite me pancaca xà cuna mãampo kên ton nare, por pê me
panquêtti me pamãincaca xà gõ ata cuna mã ite nee ampo ton nare.
Cakrô mã ihtỳj Juta catêjê te Krĩpinkrên kam me ijaxàr, ne cute Roman
catêjê mã me ijõr. 18 Cute me icukij, ne me imã hikran prãmte. Ampo na?
Nee cute me ikên nõ na me ijarẽn par nare na ri, mã ihtỳj ajte me icuran
prãm. 19 Ne ma ame imã hikran caca. Cwỳrjapê wa ite mehwỳr, quê Xexa
pê Roman catêjê jõ pahhiti wỳr me ito mõ ne curia me icukij. Ne nee mã
wa me pahkwỳ to ite icakôc kên prãm to icator nare. 20 Pê Pahpãm me
papê Juta catêjê mã, jũm pê Crixtô to awjahkre ata, cu me pahcunea me
hikaj atacwỳrjapê mã, wa wakỳre itajê te ijuwaprea na xa he. Na wa ite
me ana ijàhwỳr, ca me cuprõ, wa ite me apupun, cupahte amji mã me
pahcakôc prãmte — hajỹr.
21 Mã me Pawrô mã:
— Wa ite nee me Juta jõ pjê pĩn ihkàhhôc nõpyr nare, ite me gahkre
pej xà caxuw. Ne hanea ne, nee mepahkjêjê nõ ajpên akôt anaihcakôc xà
kên nõ to mõr nare. 22 Na wa itỳj ampeaj kam, ate amji kam me gapac xà
na me apar, ne me gahkre pej to prãm. Wa ite me apêJeju na mehkwỳ na
xwahna par, pjê cunea kam, krĩ cunea kôt, ne krĩ cunea kam me akwỳ na
mehcakôc kêanre — hane.
23 Mã cute Pawrô na me ajpẽn par, ne me amji mãamcro hyr. Ne amcro
hyr xà ata na mehkwỳ jàhtôa ne ma memõ, por curi Pawrô apu mõ ata ri.
Cute me Pahpãm himpej xà te amjikam hapac xà cunea jarẽn par prãmte.
Mãcute harẽan to pyt. Pê por quê ha jũ caxuw pjê Jeju toihhimpej xà
jõ amcro kam hàhhuc xà ata to pê me cumãhũjarẽn partu. Ne cute
Mojxe xwỳ jõ kàhhôc jarẽn, ne cute Pahpãm jarkwa na mehhôc catêjê
jõ kàhhôcjarẽn, ne tee apu Jeju pê, por pê Pahpãm jũm to awjahkre ata
pro mẽn prãm. 24 Mã me pyxitre hõtpê Jeju to amji mã mehhimpej, mã
cator, ne ame ajpẽn mã, ne maamehcahkũm. Ne me cator xà wỳr, mã
Pawrô te me cumã:
— Pê ramã Pahpãm jarkwa na mehcakôc catêjê nõ japrỳ teIxaj ata
Pahpãm Carõ Pejti jarkwa kôt me aquêtjê mã harẽ. Ne toa me amã
hũjarẽ. 26 Ne pê me cumã harẽn to hane he:
“Mõ, ne atajê mã ita jarẽ, ne me cumã:
‘Ca ha ampeaj kam me kampa, ne nee mempar nare,
ne ampeaj kam me rĩt, ne nee me hõmpun nare’ hane.
27	Nãmri ajte atajê krã tỳaj to ihtỳj,
MEMPRAR CATÊJÊ JÀPÊN XÀ JÀPÊN XÀ JÕ KÀHHÔC 28
ne cute mehapac jihê, ne ame hõt ne amehcuhhê.
Quê ha me to hajỹrnare na mã,
quê ha ihtỳj mentoa to me hõmpu,
ne ihtỳj me hapac to me kampa,
ne ihtỳj mehkrã kam me kampa,
neihtỳj iwỳr me amji jaxà,
mãr wa me caprã” hane.
Hõ, pê Pahpãm me cumã hane.
28-29 — Na wa ha me amã harẽ, ca me hahkre pejpyrentu. Ampo na?
Pahpãm te mehcahkritatajê wỳr amji jarẽn xà impejti ita kujahêc. Na quê
haihtỳj quêt me kampa. Por Jeju pê mehkên pê me hũtàr catê na harẽn
xà ata na, quê ha ihtỳj quêt me kampa — hane. Ne Pawrô te me cumã ita
jarẽn jirô pê mã ma ajpẽn to me cator.
30 Mã caku pijakrut kam curia Pawrô ihkrĩ. Cute jũmmã hũrkwa na
ihpore jõr, ne kam ihkrĩ. Mã hõtpêmehkwỳ me ipa ne me hõmpu, na ri
hõtpê ahna Pawrôjakry. 31 Na pê ajco Pahpãm himpej xà te amji kam
hapac xà jarẽ, ne hanea ne me cumã Pahhiti pê Jeju pê me pahkritxwỳ
jarẽn to ipa. Na pê ihtỳj ihcakôc, ne nee amji mã ampo cupanare, pê nee
ajco ampo ihcahpêrkàr nare. Hamre.
Pawrô Jõ Kàhhôc
Pê Pawrô pê Jeju jarkwa na memprar catêjê nõ, ne hanea ne cupê cupẽhkà
te ikre cahyr catê, ne hàpên xà ata to pê ajco amji to ajpa. Ne pê Jeju na
mehkwỳ jakrã Roman jõ krĩ kam mehkrĩ atajê wỳr, pom cu me hõ kàhhôc
cahyt ita kujate. Na pê hõ kàhhôc ita japrỳ pê Roman Jõ Krĩ Kam Jeju Na
Mehkwỳ Jakrã Mehkrĩ Atajê Wỳr, Pawrô Jõ Kàhhôc (Roman).
Ne hõ kàhhôc ita kam cute me pamã harẽn to hajỹr he. Pahpãm mãa me
pahcunea kêanre, me panquêt xwỳ pê Atãw cukwa kam. Na pê me pahcunea
me pahtyc xà wỳr me pamprar xà. Ne pê Jeju amji to me pahkritxwỳ,
ne me pajaxà kam ty. Ne ihtyc xà ata to, cu ha ampeaj kam amjimã me
pahhimpej, quê ha ihtỳj Pahpãm me pahna amji capa. Ne hanea ne Jeju kam
me pahhônco xà ita me, hanea ne Pahpãm Carõ Pejti te me pamã, pahteamji
kam me pajapac xà intuw impejti jõr xà ita kôt, quê ha Pahpãm me pahna
Pê Pawrô me cumã amji jarẽ
Hàpà Roman jõ krĩ kam, me apê me ikwỳ pê, Jeju kam, pahte
ajpẽn to me pahkjêjê atajê. Pê Pahpãm mã me akĩn, na pê me
ato hõ tekjê. Ipê Pawrô pê Jeju Crixtô mã ijàpên catê, ne hanea ne ipê
harkwa na cumã iprar catê. Ne itea wa me amã ihkàhhôc ita kamihhôc
ne ihkujahêc. Ne wa ijõtpê Pahpãm me Pajõ Pahhiti pê Jeju Crixtô mã me
acajrẽn to hane he:
— Ỹhỹ, me ijõ Inxũ Cati, ca ha Roman jõ krĩ kam, me akwỳ mehkrĩ
atajêcaprĩ, ne me caxwỳn caxwãm pê me cumã me acarĩcti gõ, mãr quê
nee ame amji mã ampo cupa nare — hane. Ne Pahpãm pê mehcunea
mã, ite Jeju pê me pahkritxwỳ, ne cupê me pahkên pê me pahpytàr catê
naharẽn xà impejti itajê caxuw icapi ne ixãm. Ne pê rỳ pêa mã, Pahpãm
ramã me pamã Jeju to hũjarẽnxà impejti ita to awjarẽ, ne to awjahkre. Pê
harkwa na cute mehcakôc catêjê Pahpãm jarkwa jõ kàhhôc kam, Jeju pê
me pajõ Pahhiti pê Pahpãm krajũjarẽn xà impejti ata na mehhôc. Ne Jeju
pê mepaxũmrea pyràc na, me pamã hahkre pej. Ampo na? Cupê Tawi
ne me pamã, cupê Pahpãm kraa to Pahpãm kra, ne curũam cator, ne nee
cute jũ caxuw ampo kên ton nare, ne impej pit na, me pamã hahkre pej.
Ne hanea ne carôat tỳjti te ihtycjirô pê hacpỹa mã to ihtĩr xà ata kôt, me
pamã cupêPahpãm kraa to ihkra na hahkre pej. Quê Jeju hamreare na
mã, wa nee ipê harkwa na cumã iprarcatê nare. Ne ihcãmtàa rũm, pê
Pahpãm ito cumã harkwa na iprar catê, neimã harkwa hyr to hane he:
— Ỹhỹ, Pawrô, ca ha pjê cunea kam, krĩxàre cunea mã, ijarẽn to apa,
ne ito amji mã mehhimpej na me to, quê ito amji mã mehhimpej, ne me
ikampa — hane. Pê wa harkwa kôt to, pê ca hanea ne me awpa, na pê
Pahpãm Jeju Crixtô tekjêa na amji mã me acapi. Na ri me apê mehkwỳa.
Pê Pawrô mã ihtỳj me cumã Pahpãm jarkwa jarẽn prãm
Ỹhỹ, pê wa hõtpê ajco Pahpãm mãme acunea pyrên ijakryti na amji
jarẽ. Ampo na? He pjê cunea kam Jeju Crixtôcãmtàa rũm ate amji mã
me Pahpãm to hajỹr, ne ate amji mã me to ahimpej na, cumã me gahkre
pej. 9-10 Ne wa ijĩ me ite amji kam ijapac xà cunea to Pahpãm mã apê, na
wa mehcunea mã ihkra pê Jeju pê me pahpytàr catê na harẽn xà impejti
atajê jarẽn to ipa. Ne Pahpãm mã, ite me acajrẽn to ipana ijahkre pej, na
quê ihtỳj ahna ijarẽ. Ne wa hõtpê hãn ne cumã amji cajrẽn to hane he:
— Me ijõ Inxũ Cati, ate amji kam gapac xàa na Roman jõ krĩ kam me
akwỳ mehkrĩ atajê wỳr itẽm, ne ite me hõmpun na ito — hane.
11 Ne ampo na wa apu cumã amji cajrẽn to hane? Nee mã ampo na nare.
He imã me apupun prãam to me apupun prãm. Ne me amã Pahpãm Carõ
Pejti te mehkwỳ to impej xà caxuw, me cumã cute amji kamhapac xà te
amji jahkre pejti nõ jõr xà ata nõ gõ, mãr quê Carõ Pejti carôat kôt me
acaxwãm pê me ato impej, ne me ato ihtỳj. Mãr ca xwỳ kam amji mã me
to ahimpej to me apa nare. 12 Ne pom jũ caxuw pahte me ajpẽn pupun
xà ata caxuw, cu ha me pahcunea me ajpẽn pupun kam tẽ. Ne me ajpẽn
pupun xà ata kam, cu ha pahte Jejuto amji mã me pahhimpej xà ata na
me ajpẽn tehcajpar to me mõ.
ipa na, ate me ijahkre pej na, me ato prãm. Mã hãn ne hõtpê ampo, ma
me atête icahpêrkàr to ipa. Ne waramã ite krĩxàre kwỳ pê mehcahkrit, ne
nee me cupê Juta catêjê nare atajê kôt, me cumã, por ite me amã Pahpãm
jarẽn to ijũjarẽn atajêa to, wa hãn ne mecumã ijũjarẽn to ipa. Ne nee
ijũjarẽn xà atajê kôt hamrenare. He ihtỳj ite me cumã ijũjarẽn xà itajê kôt
Pahpãm wỳr me apkjê. Na wa itỳj cormã me cuxà me awỳr icator, ne me
amã, por me acahê na me cupê Jeju jahkre kêatre, mã nee amji mã me
toihhimpej nare atajê mã harẽn prãm.
14 Ne mẽr ampo na mã wa ame ato hane? Nee mã wa ampo na ame
ato hajỹr nare. He ipê pjê cunea kam mehcunea mã Pahpãm jarẽn catê,
naquê ha jũm pê krĩ cati kam mehkrĩ catêjê nõ, nare, cupê ahkêt kam
ihkrĩ catêjê nõ, nare, cupê mehkrã kre te amji jahkre pej catêjênõ, nare,
cupê ampo jahkre kêatre catêjê nõ cakrô, wa ha itỳj cumã Pahpãm jarẽn
xà impejti itajê jarẽ. 15 Na wa itỳj me awỳr itẽm, ne Roman jõ krĩ kam
me akrĩ catêjê mã, Jeju pê me pahkritxwỳ ne me pajaxà kam ihtyc, ne
hacpỹa mã ihtĩr na harẽn xà impejti itajê jarẽn to ipa to prãm.
Nee Pahpãm jarkwa jũ na Pawrô pahàm nare
Ne nee wa Jeju pê me pahkritxwỳ na me amã harẽn ita na amji jũ na
ipahàm nare. Ampo na? He Pahpãm carôt tỳj na ri cupê, cute amji mã
me to ihhimpej catêjê cunea kên pê me hũtàr catê. Na ri cupê mam me
cupê Juta catêjê pytàrcatê, ne hanea ne cupê mehcahkrit, pê Juta catêjê
nare atajê pytàr catê. 17 Pê rỳ pêa mã Pahpãm jarkwa na ihkàhhôc kam,
mehhôc ata kam, hũjarẽn to hane he:
“ Quê ha jũm ito amji mã ihhimpej, wa ha, cupê jũ caxuw icuna mã,
cute ampo kên ton catê nare ata to amji kam ijapac. Na wa ha itỳj
ahna amji capa, quê ha icahê naihtĩr na ipa rohnỳtti mã ” hane.
Hõhõ, Jeju jũjarẽnxà impejti ita te ri me pamã ita jarẽn.
Mehcunea mã Pahpãm ipa na, hahkre pej
Ne ramã Pahpãm te me pamã pjê ita kam mehkrã kêanre kam incryc
amji kam me hapac xà cunea tũmti, ne ihkêanre. Ne nee ampo pejti, hêj
xi nare to me amji kam hapac to me ipa prãm nare. Ne atajê ri Pahpãm
te ame to kên xà na, ramã me pamã hahkre pej. Ampo na? Mehkên xà
itajê, ma cute me Pahpãm jahkre pej xà ata to me cupê amxu. 19 Ne pê
ramã hanea ne Pahpãm me cumã amji to ajpẽ, cute me kam hapac, ne
me hahkre pej prãmte. Mã nee xãmte cute mempar, ne amji mã me to
ihhimpej nare. 20 Ne pê ramã jũm te Pahpãm pupun xà nare ata, pjê me
côjkwa itaton pêa mã, kam ampo itajê cunea to. Ne hàpênxà atajêa kôt,
quê ha cupê Pahpãam to Pahpãm, ne ihtỳj na me hahkre pej. Nehanea ne
cutea ri carôt tỳjti to hàpên xà itajê ton na me hahkre pej. Cwỳrjapê quê
ha nee jũm, cute ampo pupun xà itajê na hàprãr to amji jarẽn to:
— Wa nee ite xãmte Pahpãm te ihkrĩ na hahkre pej nare — hajỹr nare.
Nee mehcunea mã Pahpãm to amji mã mehhimpej prãm nare
Ne cute me Pahpãm jahkre pej cakrô, nee amji mã meto cati prãmte
— Ampeaj kam ri apê Pahpãam to Pahpãm — hajỹr nare. Ne cute me hàpên
xà pejti ton atajê pyrên me hakryti na cumã me amji jarẽnxà kaj na, ajte ampo
kên to pit mã me amji kam hapac to me ipa. Ne cute me amji kam hapac xà kôt
hamreare atajêa to pit mã me amji kam hapac to me ipa. Ne mehkrã kam ampo
kên to cute me amjikam hapac xà itajê pê ihhêj rũm awcapàtkôti kam amõr xà
na, ate amji pupun xà nare ata pyràac, na quê ha nee me cumã me cute amji
kam hapac xà impej hamreare ne. 22 Ne me cupê amji jahkre kêatre, na ri ihtỳj
mehkrã kreti na ame amji to mehhêj to me ipa.
23 Ne nee ajte cute me Pahpãm tĩr rohnỳtti mã ata to amji mã me
hàmnãn to ipa nare, ne ihcunea na me harẽn pejti to ipa xà kaj na, ihtỳj
mehõ pahpãm cahàc pê, ampo cunea krekà atajê to amji mã me hàmnãn
to me ipa. Atajê pê me hũmre krekà me, pryjara krekà me, ampo pry
krekà me, cagã krekà carĩcti, cakôc nare atajê, ne mempar nare cakrô,
mã ajte meharẽn to impejti to me ipa, ne toa amji mã mehhimpej.
24 Ampo na? He me hũmre itajê te amji jahkre kêatre, na ri ihtỳj me
hicu, ne me cumã harkwa to:
“Hamre, ca ha amjia kôt, ate amji kam megapac xà kên itajê ton to
ame apa, wa ha nee hipêr me ato ihimpej nare” hajỹr.
Na ri ramã me hũmre ame ajpẽn to kêanre, mã hanea ne pyjê ame ajpẽn to
kêanre, cute me ampo kên kam me pahpahàmti atajê ton to ame ipa incwỳrjapê.
25 Ne cute me Pahpãm hêj xi nare ata jicu, ne ma me hõ Pahpãm cahàc
krekàkêanre hêj xiti ata wỳr me hàr. Nenee ajte me amji mã Pahpãm te pjê ton,
ne kam ampo ton catê ata kĩn nare. Ne hanea ne, nee me cumã harkwa to:
— Apeaj to apej, ne apê me ijõInxũ Cati pê me ijõ Pahpãm — hajỹr
nare. Ne ajte cute pjê kam me ampo ton atajê mã me harkwa to:
— Apê me ijõ inxũcati pê me ijõ pahpãm, na wa ato pit mã, me amji
japackre, ne atoa me amjimã me ihimpej to me ipa — hajỹr. Ne pjê kam
pahte ampo itajê mã me pahcakôc to hajỹr xà na ihkaj na, ne ihkêanre,
ne quêtPahpãm mã ri me pahcakôc xà te hajỹr na impejti.
Mehcunea te amji kam hapac xà kên pit
Mã mehcunea mãnea mã mehkên xà kêanre kam mepahpahàmti atajê
ton to me ipa, kam ajte cute me to incrà tu. Cwỳrjapê riPahpãm te me
kam incryc xà to me cumã harkwa to:
“Gapacta ne, ate me ampo kên tonto prãm atajê cunea ton to me apa”
Cwỳrjapê ri pyjê me, me hũmre te me ajpẽn caxun jicu, ne pyjêa me
ajpẽn caxu. Ne Pahpãm mã cute me ajpẽn to hajỹr xà ita na ihkaj na.
27 Mã me hũmre te me hajỹar ne cute mehprõ caxun jicu, ne me hũmrea
me ajpẽn caxun prãam kam ame ipa. Ne ihtỳj ajpẽn caxuw me ampo kên
itajê ton to me ipa, na quê ha Pahpãm me ahna mehkên xà ata to ihtỳj tu,
quê ha ame to kêanre ne.
28 Pê Pahpãm me cumã amji to ajpẽ cakrô, mã nee mempar, ne me hahkre
pej prãm nare. Cwỳrjapê ri Pahpãm te me hicu, mãcute mehkên ton xà atajêa
me to ihhimpej to ipa. Cwỳrjapê ri jũ caxuw cute me ton jicu nare. Mã tee
intête me hapackre, mã nee me hũpar nare. 29 Ne cute me ampo kên ton xà
Nemehkwỳ pê, ampo cunea to amji mã ihtũm prãm to me ipa. Ne jũ wỳr quê
mehkên ton tête me amji jiprõ, ne ihtỳj ajpẽn jũ na me cumã ampo kĩn. Mã
ihtỳj me ajpẽn curan to me ipa. Ne ihtỳj me harkwa to me ajpẽn cujtên to me
ipa, ne ihtỳj ame ajpẽn mãihhêj to me ipa. Ne mehkwỳ te jũ mã me ton nare
kam, cama me cupê ame ampo to ipictor to me ipa. Ne ihtỳj mehhêj xi to me
xwahna to me ipa. 30 Ne ihtỳj ajpẽn na mehcakôc kêanre to me ipa. Ne ma
ame Pahpãm curê, ne nee me hõpahhi kam mare mã, ahna mehcakôc kên na
me hàhtàt nare, ne me cumã amji to cati prãm to pit mã, mehcakôc to:
— Pa ri me acunea jirôa pê icati — hane. Ne ahpỹanre na cumã, cute ampo
kên ton xà jàhtôa ton to, to ipipẽ to me ipa, ne nee me hũmjê me, menxyrxwỳ
impar nare. 31 Ne me cupê ampo pejti ton jahkre kêatre, na ri ihtỳj me ampo
kên pit ton to me ipa. Ne neecute mehcakôc xà to mehcakôc atajê na, me amji
par nare. Ne ihtỳj mehkwỳ to me hàprê to me ipa, ne nee me cumã jũm caprĩ
xà nare. 32 Ne ramã cute me hajỹr catêjê caxuw Pahpãm te me to ihhimpej xà
ton, mã cute ahna mehhôc ne me hahkre pej, ata jarẽn xà te:
“Por ampo kên ton to me ipa atajê ri mehtycxà, ne nee Pahpãm cahê
na ame ipa xà nare.
Quê ha ihtỳj mehkên mã me cumẽ” hajỹr.
Na me cumã hahkre pej cakrô, mã ihtỳj cormã me ampo itajê ton to me
ipa, ne mehkwỳ me, me ajpẽn mã:
— Ate me ampo kên ton itajê kôt, imã meapeaj to me apej — hajỹr to me ipa.
Cute me to kên jahpan xà na Pahpãm mã me hàmjõr xà
Ỹhỹ me ikwỳ, ca ihhêaj to mehkên itajê na me harẽn pa, ne nee me
amji mã harẽn to:
— Jũmjê itajê kêanre, ne pa nare, nee quêt ikênnare — hajỹr nare.
Ampo na? Ca ihhêaj to hanea ne me akên itajêa ton to me apa. Cwỳrjapê
ca atỳj ate me amji jarẽn xà ata tome caa, me amji curê capa. 2 Ne me
pamã, quêt catyt kam Pahpãm te ipa na hahkre pej. Na quê ha catyt kam
mempej catêjê me, mehkên catêjê to ajcapô, ne mempej catêjê impej mã
— Ramã ite me amã ampo kên jarẽn, ne me amã ihcawpa, ca mãnea
mã ate me ton, na wa ha me akên mã me amẽ — hane.
3 Ne me ca, ca ha ate catyt kam me apa nare na, nee ca ha me jũmjê kên
jarẽn pa, ne me harẽn to:
— Jũmjê itajê catyt kam me ipa nare, nemehkêanre, cwỳrjapê quê ha
Pahpãm mehkên mã mecumẽ — hajỹr nare! Ampo na? He ate me hajỹar
ne me akêanre ita kam, ca ha nee Pahpãm te ato kên xà ita pê jũ kam
atẽm nare. 4 Ne ca ihhêaj to me anõ garkwa to:
— Pahpãm pej ne hàhcaprĩ, cwỳrjapê quê ha nee ite ikên ton itajê
jahpan xà na ikên mã imẽn nare — hajỹr nare! Ampo na? HePahpãm
jàhcaprĩ na ri incaca xà amji mã ampeaj ne hapôj to ipa. Na quê nee akên
mã amẽn pyrentu nare, ne ihtỳj hipêr amji mã ampi ne akôpĩr to mõ, ca
ihhêaj to akên ton jicu, quê ha nee akên mã amẽn nare.
Quê ha Pahpãm me pajàpên xà jahpan xà na me pamãamgõ
Ne quê ha jũ caxuwPahpãm te me pahcukij, ne me pahto ipicokjêr
xà jõ amcro cato, quê ha incryac kam, ahpỹanre na mehkên catêjê kên
mã me curẽ, mehkên jahpan xà na. Na ca ha me anõ te akrã kêanre,
mã Pahpãm jàhcaprĩhti te me amã me akên itajê cawpa cakrô, ca ha
mãnea mã akên ton to apa na, ca ha me ca ramã amji caxuw Pahpãm mã
mencryc to apicamẽn to me mõ. Ne ahpỹanre na pjê kam, cute ampo ton
to me ipa xà na Pahpãm te me hõmpun, ne me hahkre pej xà atajêa kôt,
quê ha me cumã hàmjõr to mõ. 7 Ne por catyt kam, cute amji kam me
hapac xà impejti to me ipa kam me to incrà atajê ri, Pahpãm mã me amji
cajrẽn to me hane he:
— Me ijõ Inxũ, ca ha ca me ito me icati, ne ipejti na meijarẽ. Ne nee
jũmjê te me ito icati, ne ipejti na meijarẽn na imã me to prãm nare. Wa
cama acahê na me ikrĩrohnỳtti na me amji to prãm — hane. Atajê mã quê
haPahpãm mehtĩr rohnỳtti mã na me to, mãr quê cahê na me ipa rohnỳtti
8 Ne mehkwỳ te nee me hajỹr nare, ne mehkênto pit mã me amji kampa.
Ne ma ame catyt kam ampo pejti atajê caca, ne ampo cupan xà kên
atajê to pit mã me amjijahôt to me ipa. Ne cute me hajỹr catêjê, quê ha
Pahpãm me kam incryac kam, me ahna cute mehkên ton atajêa to ihtỳj
tu. 9 Ne por pjê cunea kam me ampo kên ton to me ipa atajê, quê ha me
amji pupun xà kêanre to me amji pupu. Quê ha xa mam me cupêJuta
catêjê me amji pupun xà kêanre to me amji pupu, jirô pê quê ha cormã
mehcahkrit atajê haneane me amji pupun xà kêanre to me amji pupu.
10 Ne quêt catyt kam, cute me amji kam hapac xà impejti to me hàpên
to me ipa atajê, quê ha Pahpãm me cumã ampo pej pit gõ, ne me cumã
— Wa ha me acati na me ato, ca ha mehcunea kammare mã me acatia
to me acati, quê ha me apupu, ne mehcunea me apejti na me gahkre
pej. Ne wa ha me amã icarĩcti gõ, quê ha neehipêr me amã ampo hũpa
nare — hane. Quê ha mam me cupê Juta catêjê to hane, ne hapu na
mehcahkrit to hanea.
Pahpãm mã pjê cunea kam ampo krĩxàre cunea pipẽnpit
Ne Pahpãm pjê cunea kam, mehcunea to amji kam hapacxà to ajpẽn
pit. 12 Ne mehcahkrit pê Pahpãm te me to ihhimpej xà jahkre kêatre.
Ampo na? Nee me cumã Mojxe xwỳ jõ kàhhôc hamreare. Cakrô, hõtpê
me caxwãm pêcute amji to me ihhimpej xàa kôt, hajỹar ne, nee ihkôat
me ipa nare. Na quê ha ihtỳjPahpãm, cute mehkên ton jahpan xà na,
mehkên mã me cumẽ. Ne pê rỳ pêa mã me cupê Juta catêjê, Pahpãm te
me to ihhimpej xà jahkre pej cakrô, nee me to amji japackre nare, ne
ihtỳj mehkên xà cunea ton to me ipa. Jahpan xà na quê ha Pahpãm me
cumã harkwa to:
— Me amã, ite me ato ihimpej xàcunea na, ijahkre pej cakrô, ca nee me
ito amji japackre nare, cwỳrjapê wa ha Mojxe xwỳ jõ kàhhôc kam, ite me
ato ihhimpej xà atajê kôt, me akam icryc xà kêanre to me atoapê — hane.
13 Ne nee mã catyt kam jũmjê atajê te meMojxe xwỳ te me to ihhimpej xà
cunea jahkre pej xà atajê kôt, Pahpãm te jũmjê atajê na amji caxàr nare.
hàpên to meipa na, quê ha Pahpãm cormã jũmjê atajê na amji capa.
14 Quê ha mehcahkrit te Mojxe xwỳ jõ kàhhôccukwa kam me Pahpãm te
me to ihhimpej xà jahkre pej nare cakrô, ne amjia kôt me caxwãm pê, me
hĩa kam cute amji kam me hapac xà impejti ton to me mõr na, quê ha ihhêj
ne ramã me kam, me caxwãm pê Pahpãm te me to ihhimpej xà ata kôt
ame ipa. 15 Ne quê ha catyt kam, cute amji kam me hapac xà impejti ton to
me ipa atajê, quê ha ramã caxwãm pê Pahpãm te me to ihhimpej xà na me
harẽ. Ne quê ha hanea ne ampo pej to, ne ihtỳj ahna amji jarẽn to:
— Wa ite ampo pejti ton — hane. Ne hanea ne jũm te cute ampo kên
ton na hõmpun narekam, me taa ahna amji jahkre pej, ne ihtỳj amji mã:
— Mã ajte, ite ampo kêanre itaton — hane. Hajỹr xà ita ihtỳj caxwãm
pê cumã Pahpãm jarkwa na harẽ.
16 Hõhõ, pom wa ite me amã ijũjarẽn xà toijũjarẽn xà ita kôt, quê ha
jũ caxuw me pajõ Pahhiti pê Jeju Crixtô, Hũm jarkwa kôt me pahcunea
cukij, ne me pahto ajcokjê. Ne cumã me pahcaxwãm pê pahte amji kam
me pajapac xà cunea jahkre pej, cwỳrjapê ri hãn ne catyt kam me pahto
Cu ha nee jũmjê jirôa pê me pampejti na, amji to mepajàmnãn nare
Ne wa ha ita caxuw Pahpãm na mehkwỳ kam me apêJuta catêjê mã,
wa ha ita na ihhôc. Pom ca meapê Juta catêjê me amji to me gàmnãn to:
— Me ipê Juta catêjê, cwỳrjapê ri Pahpãm mã jũmjê atajê jirôa pê
me ikĩn. Ne pê Pahpãm me imã Mojxe xwỳ jõ kàhhôc kam, cute me ito
ihhimpej xà cunea gõ, ne wa ite me Pahpãm te me ito ihhimpej xà pupun,
na ri me imã amji jahkre pej. Ne me ite Pahpãm te me ito ihhimpej xà
cunea to amji mã me hajỹr to ipa, cwỳrjapê quê haito impejti ne — hane.
18 Ne me amã Pahpãmte ampo ton xà na amji mã me ato prãm xà ata na
hahkre pej. Ne ramã ate me hõ kàhhôc to hahkre, ne me amã catyt kam,
ate me ampo pej pit ton xà na, amji mã me capi na, me amã amji jahkre
pej. 19 Na ca atỳj me amji jarẽn to:
— He me ipê hàhcujro xà pyràac, na wa itỳj awcapàtkô pĩn, jũmjê
tũm pyràac, ne nee catyt kam cumã Pahpãm te me toihhimpej xà impejti
ata jahkre pej nare, na wa itỳj amji kôt me to mõ. 20 Ne me ipê, mehkà te
amji jahkre kêt catêjêatajê mã, amji jahkre pej japôj catêjê. Ne hanea ne
me ipê ahkrare mã ampo to hahkrecatêjê, mãr quê catyt kam me ipa —
hane. Ne caame amji caprỳ jarẽn to me apa. Ca hanea ne me amji jarẽn
— Ampeaj kam ri ramã meimã Pahpãm te me ito ihhimpej xà cunea
jahkre pej partu, ne ite me ampo cunea jarẽn xà atajê pê ampeaj kam, ne
nee ihhêj xi nare — hane.
21 He pom me apê me cumã ampo to hahkre catêjê ita? Ne mẽr ampo na
mã ca ajte nee me amji mã ampo to hahkre nare? Ne ca me hapackre to:
— Nee ame gàhkĩj nare — hajỹr cakrô, mõrmõ ca atỳj me cuxà me
ahkĩ. 22 Ne me hũmre japackre to:
— Ca ha nee me aprõ kaj na, ahti na, jũm cahãj caxunnare — hane. Ne
hanea ne pyjê japackre to:
— Ca ha nee me apjê kaj na, ahti na, jũm xũmre caxun nare — hajỹr
cakrô, mõrmõ caatỳj ate me cuxà ahti na jũm caxun. Ne cama apu
pahpãm cahàc krekà caca cakrô, mõrmõ ca atỳj hũrkwa mã me acjêj, ne
kam ampo to me cupê ahkĩ. 23 Ne ca me amji jarẽn to:
— Pê rỳ pêa mã Pahpãm me imã cute me ito ihhimpej xà gõ — hajỹr
cakrô, mõrmõ ca atỳj me cuxà, ate harkwa jirô pê me apỳm, ne me cumã
ihpahàm catia ton to me apa. 24 Ne pê Pahpãm jõkàhhôc ramã me ato
hũjarẽn to hane he:
“Me apê Juta catêjê pê Pahpãm na mehkwỳ.
Ne me amã cute amji kam hapac xà jahkre pej cakrô, ca nee ihkôt me
hakop, ne me ton nare.
Cwỳrjapê ri mehcahkrit atajê ihtỳj me akôtPahpãm japrỳ to
mehcakôc kêanre to me ipa” hane.
Ỹhỹ, ipê Pawrô, ne ipê hanea ne Juta catêjê kwỳa nõ wa. Cwỳrjapê
ri imã pahte amji kam me pajapac xà cunea jahkre pej. Ne pê rỳ pêa mã
“Me apê itekjêa na, cute me gahkre pej xà na, ca haamji mã me apy
kà kwỳ kryjre ne me hakep, me akra xũmremea mã” hane.
Cu ha me Pahpãm te me pahto ihhimpej xà cunea kôt me papa, ne hanea
ne amji mã me pampy kà kwỳ jakep, ne ahnaa cu ha me Pahpãm cajpuaw,
ne cumã me papê Juta catêjê impejpit, ne me papê mehkwỳa. Nãmri cu
ha pahte cama me amji kà kwỳ jakep, ne nee amji mã me Pahpãm te me
pahto ihhimpej xà kôt me papa nare na, jũ wỳr cu ha Pahpãm cajpuaw.
Ampo na? Pahpãm mã pahte cama me amji kà kwỳ jakep, ne nee cute
amji kam hapac xà kôt me papa nare ita kôt, cumã hamreare. 26 Quê ha
jũm pê Juta catêjê nare, ne nee amji pê ihkà kwỳ jakepnare cakrô, ihtỳj
Pahpãm te me to ihhimpej xà kampa, neihkôt ipa na, quê ha Pahpãm mã
cupê ramã cute amji mã mehkà kwỳ jakep atajê nõa, ne cupê hõ tekjêa.
27 Cwỳrjapê quê ha mehcahkrit atajê me anaihcakôc to me hane he:
— Por Juta catêjê atajê mãihkàhhôc kam Pahpãm te me to ihhimpej xà
cunea jahkre pej, ne mempy kà jakep cakrô, mã ajte nee kam me hapac,
ne ihkôat me ipanare — hane. He me cupê Juta catêjê nare, pê nee
mempy kà kwỳ jakep nare cakrô, ihtỳj Pahpãm te me to ihhimpej xàa kôt
me ipa, atana ri me Pahpãm cajpuaw.
28-29 Ne mẽr hõhõ, me pahkà kwỳjakep ata me, pahte amji kam me
pajapac xà to me pahte amjipyràc xà atajê kôt, Pahpãm mã hamreare.
Ne quêt, porPahpãm Carõ Pejti kôt, Pahpãm te me pahto ihhimpej xàa
kôt me papa na ri cumã impej, ne cumã me papê mam, mehkwỳ pê Juta
catêjê impeaj. Ne quê ha pjê kam me hũmre me pahkà jakep nare na me
pahpupu, ne nee amji mã, me papê Pahpãm kôt meipa catêjê na me pahto
hajỹr nare. Ne Pahpãm nare, quêt cumã me papê mehkwỳa, na quê ha
taa me pahto ihcakôc to impejti ne.
Jũ wỳr quê Pahpãm me pahnõ mã ihhêj
Ỹhỹ me ikwỳ, ca ihhêaj to Juta catêjê to ite me amã icakôc xà ita
kampa, ne nee ca me anõ amji mã garkwa to:
ne jũ na xà na mã amji mã mehkà jakep? Imã ihhêj ne Pahpãm te mam
me to ihhimpej xà itajê kôt hamreare — hajỹr nare. 2 Ampo na? Por cute
mencaca xà to me amji pyràc xà itajê cunea impej pit. He Pahpãmpê
ramã rỳ pêa mã amji mã me capi, ne me cumã haprỳ ita gõ, ne mecumã
cute amji kam hapac xà cunea pê harkwa ita gõ. Ne ihkôt me cumã:
“Ca ha ite me amã ijarkwa jirên xà itajê cunea to, ma me amji jahôt to
me apa, ne ma me to amji kampa, ne ihkôat me apa” hane.
Mã mehkwỳ kwỳa te ihhêj ne, nee mempar nare. Ne mehkwỳ nee me
harkwa to mehcakôc xà na me amji par nare ita kam, xà ajkĩPahpãm te
hajỹar me caxuw, ne ampo na ihcakôc xà to, ne nee amji jarkwa na amji
par nare? 4 Hãpà! He Pahpãm catyt kam ihkrĩ, ne ihhêj xi nare, ne ihtỳj
mehcunea hêj xi xà jipôc ri harkwa na amji kampa. Ne pê ramãrỳ pêa mã
Pahpãm jõ kàhhôc kam, cute me to hũjarẽn to hajỹr he:
“Quê ha jũm te, Pahpãm te apu ihhêj xi na harẽn na, quê ha ramã
mehcunea mã apu ihhêj to ipa na me hahkre pej.
Quê ha cute catyt kam me Pahpãm toihcakôc na,
quê ha ramã mehcunea catyt kam, cute to ihcakôc na me hahkre pej”
Ihcunea na Pahpãm pejti, na ri ma amji tête amehkêncatêjê curê
Mã mehkrã kên catêjê kwỳ me to hũjarẽn xà impejti kaj na me to
— Wa itỳj Pahpãm kĩnte ampo kên jikôtti cunea ton to ipa, mãr quê
ahna me ipupu, ne cormã me Pahpãm caca xà me, itekjê to me ajpẽn,
ne me hõmpu, ne amji mã me ijarẽn to: “Jũmjê itajê kêanre, ne Pahpãm
ri quêt impeaj to impej” hane. Ita kam, jũ mã quê, ne ajte Pahpãm ite
me ikên xàton ita kôt me ito tỳj tu? He me icaca xà kêanre ita kôt, ramã
mehcunea te me Pahpãm pejti na me hahkre pej. Ne ite me hajỹr xà ita
kam, ihhêj ne nee Pahpãm catyt kam me ito impejti nare — hane. 6 Ne
por jũm apu hũjarẽn to hajỹr to mõ ata kêanre. Ampo na? He Pahpãm ri
quêt catyt kam ipa. Ne quê catyt kam ipa nare ita kam, jũ mã quê, ne ajte
pjê ita kam ajpẽn pê mehkên me, mempej to caprãr pa?
— Wa itỳj Pahpãm kĩnte ame ihêj xia jarẽn to me ipa, mã me ikampa,
ne me Pahpãmcakôc xà me, me icakôcxà to me ajpẽn, ne me amji mã me
harẽn to: “Pahpãmcakôc xà ri quêt impej” haneita kam, jũ mã quê, ne
ajte Pahpãm me ikên mãme imẽ? He me icakôc xà hêj xi xà ita kam, ramã
mehcunea te me Pahpãm pejti, hêj xi nare na me hahkre pej — hane. 8 Ne
mehcakôc xà to cute me hajỹr xà na impej nare. Mã mehkrã kên kwỳa
mehcakôc xà to:
— Hã, cu ha pahte amji kam me pajapac xà to me kêanre to me papa,
mãr quê ihkêanre ata kôt, me Pahpãm jàhcaprĩhti na me hahkre pej —
hane. NePahpãm mã mehcakôc xà te hajỹr na ihkaj na. Ne hanea ne ramã
mehkwỳa kwỳ nõ te ito ihcakôc to hajỹar. Ne ihtỳj ame ito ihhêj to me
ipa. Ne cute ame ito ihhêjjahpan xà na, quê ha Pahpãm ame to kêanre ne.
Ne mehcakôc xà kêanre te hajỹr catêjê ri, ihtỳj mehkên mã me hàr xà.
Nee pjê ita kam jũm pê catyt kam ipa catê nare
He xà ajkĩ mehcahkrit atajê jirôa pê, me cupêJuta catêjê mã me cute
amji kam hapac xà impej? Hãpà! He Pahpãm mã mehcunea pipẽn pit.
Ampo na? He mehcunea ihtỳj ajpẽn jĩkjê na mehkênton to me ipa. Ne
ramã mehcunea te ajpẽn jĩkjê na, cute mehkên ton to me amji pyràc tu,
ita kam, jũ mã quê me, ne mehkên ton to me ipa jicu, ne me to hapactu?
10 Ne pê ramã ihkàhhôc kam Pahpãm jarkwa me to hũjarẽn to hane he:
“Pahpãm mã, nee jũm te ampo pejti ton nare.
Ne nee jũm Pahpãm na hàhcukjêr, ne catyt kam cumã ipa jahkre pej
12 	Ne ramã mehcunea Pahpãm pê me ipipkjêr, ne ihkaj na ampỳa mã
ame ipa, ne me ipictor.
Na ri nee jũm catàt kam, ampo pejti ton to ipa nare.
13 	Ne me harkwa pê ihhêj rũm kre kam, cute me harêt xà.
Ne mehcakôc xà atajê kro, ne ihkêanre, ne ihtỳj ihpĩn mehhêj xi xà
kêanre hapôj.
Ne mehcakôc xà itajê jàhcurê pêihhêj rũm patti xwa cacô jàhcurê, ne
15 	Ne ihtỳj me hũjarêan kam me jũm jaxôp, ne mehcuran pyrentu to
16 	Ne por jũ ri me ipa xà ata ri, hãn ne me hakàn pê ampo kêanre
Mã me hakàn pê me cumã amji kĩn nare na amehkrĩ.
17	Ne nee me cumã ajpẽn to impejti to mehkrĩ jahkre pej nare.
Mã cama ame ajpẽn mã, ne ihtỳj me ajpu.
18 	Ne nee amji mã me Pahpãm cupa nare” hane.
Hõhõ, pê Pahpãm Mojxe xwỳ mã Juta catêjê caxuw cute me to
ihhimpej xà jõr to hane. Ne pê Pahpãm te me to ihhimpej xà ita, nee me
cupê Juta catêjê caxuw pit mã nare, ne me pahcunea caxuw pê Pahpãm
Mojxe mã cugõ. Na cu ha catyt kam pahte me cahyt ne memparna, cu ha
pahte me ampo to kên xà atajê na me amji jahkre pej pyrentu. Cwỳrjapê
cu nee me pahnõ Pahpãm mã me pajarkwa to:
— He wa nee me ite ampo pejti ton xà itajê na me amji jahkre pej nare.
Ne nee hanea ne ite me ampo kêanre itajê jahkre pej nare kam me ton —
hajỹr nare. Cwỳrjapê quê ha Pahpãm amcro nõ na mehcunea mã harẽn
— He me amã ite me ato ihimpej xà cunea jahkre pej cakrô, ca nee ate
mempar nare, cwỳrjapê wa ha hahpan xà na me ato tỳj tu ne — hane.
20 Ne nee rỳ jũ caxuw jũm te, Pahpãm te me to ihhimpej xà kam
hapac, necatyt kam ihkôt ipa nare. Cwỳrjapê jũ wỳr cu Pahpãm te me
to ihhimpej xàa kôt me papa kam me to pancrà. Ampo na? He cu me
pajõtpê ampo to mehcupa. Ne jũ wỳr quê ha jũ caxuw Pahpãm me pamã:
— Ca ijarkwa cunea kôt me apa, cwỳrjapê ri ihcunea na imã me apej
pit, na wa ha itỳj ana amji capa — hajỹr nare. Ne por ihkàhhôc kam
Pahpãm jarkwa ata, cute cumã mepaxũmre kên na me pajarẽn xà caxuw
Jeju te ri Hũm te me pahna amji caxàr na ton
Ne ita kam, mõrmõ ca ha me anõ amji mã:
— Pỳhàpà, jũ mã wa ha ajte me, ne Pahpãm cuna mã meipej, quê me
ina amji capa? — hane. He Pahpãm te ita caxuw ajteare mã me pamã,
cute amji kam hapac xà intuw ita to hahkre, ne nee Mojxe xwỳ jõ kàhhôc
pêa mã ramã Pahpãm jarkwa jõ kàhhôc kam, cute harkwa na mehcakôc
catêjê te me ita jarẽn. 22 Ne Jeju Crixtô pê ri curmã Pahpãm te amji kam
hapac xà intuwti ata. Na quê ha jũm krã kêanre, ne ihkên ton jicu, ne
Jejua toamji mã ihhimpej to ipa, quê ha Pahpãm cumã:
— Ate ikra to ihcunea na amji mã ahimpej, mã cute me ato amji
kritxwỳ, cwỳrjapê ri imã ihcunea na me apej pit. Cwỳrjapê wa ha me ana
amji capa, ne nee ate ito kên xà atajê to amji japackre, nehahpan xà na
akên mã amẽn nare — hane. Ne Pahpãm te, mehcunea te Jeju Crixtô to
me amji kritxwỳ atajê cunea na, amji caxàr, atajêpê me cupê Juta catêjê
me, mehcahkritatajê. Ne cumã me ipipẽn pit, ne nee cumã jũm pê ajteare
mã nare. Pahpãm mã mehcunea te, cute amji kam hapac xà to pit mã,
amji mã mehhimpej na me to prãm.
23 Ne mehcunea hõtpê mehkên ton to me ipa ita kam, quê ha nee me
Pahpãm te me cumã cute amji kam hapac xà impejti tohũjahkre xà ata
wỳr me cator, ne kam me hàhhuc nare. 24 Mã quêt Pahpãm jàhcaprĩa na
amjia kôt cute me pahte ame to kên itajê to tojnõ, ne hicu, ne me pahna
amji caxàr, na cu hacpỹa mã meajpẽn to ikwỳ nõ. Ne ampo na ri cute me
pahto hajỹr? Nee mã ampo na nare, Jeju Crixtô te amji to me pahkritxwỳ,
na ri cute Hũm te me pahna amjicaxàr na ton, mã cute me pahna amji
caxàr, mã pea me pahkên catia pê me pahto cator.
Pahpãm te me pahkritxwỳ na me pamã Jeju xãm
Mã Pahpãm te catyt kam ipa na me pahte me hahkre pej prãmte ri,
cutepjê ita wỳr me pahwỳr ihkra pê Jeju kujahêc, mã iwrỳc. Ne cute amji
tome pahkritxwỳ, ne me pahkên xà mã me paxàr xà atajê cunea mã cute
amji jõr, ne pĩ kamihtyc. Ne pahte Jeju to me amji kwỳ xà ata pê ri, Pahpãm
te ame pahto kên xà ata pê, me pahpytàr xà. Naquê ha jũm te Jeju pê
ihkritxwỳa toihkritxwỳ na amji mã to hajỹr na, quê ha nee ihkên xà kêanre
ata mã hàr nare. Ne Pahpãm te, me cumã catyt kam ihkrĩ, ne impejti na
amji jarẽn prãmte ri, cute me pahkritxwỳ na me pamã Jeju xãm. He pê
pyrentu nare. Ne cama ahna me hamã, mãr quê ihhêaj to xwỳ mã amjia
kôtamehkên ton jicu, ne hỹrmã me apkjê. 26 Ne ita caxuw Jeju cator xà ata
me ajkaam, mã Pahpãm mã ihkôt mehcunea te mehkên jicu pyrentu na me
to prãm, mãr quê me ahna amji capa. He Jeju teamji to me pahkritxwỳ. Ne
me pajahpan xà na ihtyc xà ata kôt, cu ha pahte cume mãa mã me pahkên
jicu, ne to amji mã me pahhimpej. Na quê ha Pahpãm pejti, ne catyt kam
ihkrĩ ata, me pahna amji capa. Ita na quê ha pjê kam, mehcunea me Pahpãm
te catyt kam ipa, ne catyt kam me pahtoimpejti na me hahkre pej.
27 Cwỳrjapê cu ha nee me pahnõ amji to pajàmnãn to:
— Ampo na ri Pahpãm te ina amji caxàr? He wa ite, cute ampo cunea
na, cute me pamẽn atajê ton par, na ri cute ina amji caxàr — hajỹr nare.
Ampo na? He me pahte ampeaj kam Jeju pê me pahkritxwỳ na amji mã
me to hajỹr xà ata kôt, quê ha Pahpãm me pahna amji capa. Ne jũ wỳr
cu me pahnõ pahcakôc xà to hane. 28 He cu nee me pahnõ Pahpãm te me
to ihhimpej xà cunea ton nare. Ampo na? He cu tee ramã ame ton to me
hahkre ita kam, jũ wỳr quê Pahpãm mepahna amji capa. Ne quêt Jeju
to amji mã me pahhimpej, mã cute amji to me pahkritxwỳ ata kôt ri,
Pahpãm te me pahna amji caxàr.
29 Mã ihtỳj Juta catêjê kwỳ kwỳa me hũjarẽn to:
— Nee me Pahpãm pê mehcahkrit atajê Pãm Catinare — hane. Ne cama
amehhêj to me ipa. He Pahpãm pê hanea ne, mehcahkrit Pãm Cati, ne
cupê me pahcuneaPãm Cati. 30 He Pahpãm pyxit peaj, ne cute amji kam
hapac xà pyxit peaj. Ne hanea ne, Jeju pyxit peaj to mehcunea te amji mã
me hajỹr xà ata kôt, quê ha ihtỳj mehcunea na amji capa, ne amji wỳr me
cupêJuta catêjê me, mehcahkrit atajê mea mã me to cuprõ. 31 Na quê nee
jũm ihcakôc to:
— Mẽr hõhõ, wa ha nee hipêr ihkàhhôc kam Pahpãm te me to ihhimpej
xà ata kôt ipa nare. Ampo na? He ramã Jeju te ite ampo ton xà itajê
cuneaton par, ijaxà kam — hajỹr nare. He cu ramã Jeju to amji mã me
ihhimpej itajê, amji mã me hũpahti to me kam pajapac pejti to me papa.
Pê Aprãw Pahpãm to amji mã ihhimpej, na pê ahna amjicapa
Ne ita caxuw wa ha me amã me iquêt xwỳ pê Aprãw xwỳ kôt
harẽ. Ne pê Pahpãm mã, cuna mã hũmre ita pejti, ne catyt kam
ajco ihkrĩ. Nejũ mã mõrmõ pê ajte ne Pahpãm cuna mã impej ita hane?
He xà pê ajkĩ Pahpãm ampo cunea na cumã harkwa atajê ton cwỳrjapê
mã, pê ahnaamji capa? Hãpà! 2 Quê hane na mã, quê ha ramã taa amji to
— He wa amjia kôt ite ampo itajê cunea ton par, cwỳrjapê ri Pahpãm mã
ipejti na, quê ha ihtỳj ina amji capa — hane. 3 He quê nee amji to hàmnãn
to hajỹr nare. Ata na pê Pahpãm jarkwa jõ kàhhôc kam ramã harẽ he:
“Pê nee Aprãw amjia kôt, hàpên xà to atajê kôt Pahpãm ahna amji
Ne pê kypê Pahpãm to amji mã ihhimpej nare, na pê cumãimpej, pê
ahna amji capa” hane.
Ne por jũm apê ata ri, ihtỳj hàmcwỳr xà. Ne jũ wỳr quê hõ pahhi
amjia kôt cama cumã ampo gõ. Ne por cute hàmcwỳr xà ton ata, hõ
tekjêa ri, ne nee mã amjia kôt hõ pahhi te cumã hõr nare. 5 Ne Pahpãm
te nee hajỹr nare, ne quêt amjia kôt, cute amji kam hapac xàa na, ihtỳj
cumã me pajàpên nare catêjê mã ampo gõ. Na cu ha Pahpãmmã me amji
jarẽn to hane he:
— He wa tee ramã apu ate me ito ahimpej xà ita cunea kôt me ipa to
me hahkre ita kam, jũ wỳr wa ha me to. Cwỳrjapê wa ha cama Jeju to
amji mãme ihimpej, quê ha taa amji to me ikritxwỳ, ne taa me ijaxà kam
ate me ito ahimpej xà itajê cunea ton to amã ipa — hane. Quê ha Pahpãm
me pahto hũjarẽn to hane he:
— Ate ikra to amji mã me ahimpej to hajỹr, cwỳrjapê ri imã me apej.
Ne me apê catyt kam me apa catêjê, na wa ha itỳj me ana amji capa, ne
nee ate me ito kên jahpan xà na, me akên mã me amẽn nare — hane.
6 Ne pê ramã pahhi xwỳ pê Tawi atajũmjê jakryti na, Pahpãm jarkwa
kôt, hõ kàhhôc kam, me ahna ihhôc to hane he:
He pahte Pahpãm jarkwa jirô pê me pahpỳm, ne ihkaj na me pahkên
xà ton, mã cute hicu, ne to tojnõ, ne ihhur, ata pyrên ri ame
Por Pahhiti te pahte me ampo kên ton atajê kôt me pahkôt harẽn
kêanre nare, ata pyrên ri ame pajakry” hane.
He xà ajkĩ me hakryti xà ita me cupê Juta catêjê te amji mã mempy kà
jakep catêjê atajê mã pit mã? Hãpà! He hanea ne mehcahkrit atajê te amji mã
me amjikà jakep nare atajê mã, ihtỳj me hakry xà ita. He wa ramã ite me amã
Pahpãm jõ kàhhôc kam, cute Aprãw xwỳ to ihcakôc to hajỹr na, harẽn he:
“Pê nee Aprãw amjia kôt hàpên xà to atajê kôt, Pahpãm ahna
amjicaxàr nare.
Ne pê kypê Pahpãm to amji mã ihhimpej nare, na pê cumã impej, pê
ahna amji capa” hane.
Mẽr hõhõ, xà pê ajkĩ Aprãw xwỳ amji mã impy kà kwỳ jakep jakàn pê
mã, pê harẽn to hane? Hãpà! He pê amji mã ihkà kwỳ jakepxwỳjrea na,
pê Pahpãm cumã harkwa to hane. 11 Aprãw te amji mã ihkà kwỳ jakep
xwỳjrea na, pê ramã Pahpãm ahna amji capa. Ampo na? He cute amji mã
Pahpãm to hajỹr cwỳrjapê. Na ri cuteamji kà kwỳ jakep xà ata te ramã
Pahpãm mã Aprãw xwỳ pejti na harẽn. Na pê Pahpãm cumã harkwa to:
“Ca ate kypê ito amji mã ahimpej nare,
cwỳrjapê ri imã apê ihhêj rũm rỳ jũcaxuw jũm te ampo to ihcupan
nare ata pyràac.
Na wa ha itỳj ana amji capa” hane.
Ne pê ramã Pahpãm Aprãw te amji mã ihkà jakep xwỳjrea na, harẽn to hane.
Cwỳrjapê ri Aprãw pê, por nee cute amji mã mehkà jakep nare, ne ihtỳj amji
mã me Pahpãm to ihhimpej atajê cunea xakat. MãPahpãm te atajê cunea na
amji caxàr. 12 Ne hanea ne Aprãw pê, cute amji mã cuxà mehkà kwỳ jakep,
ne Pahpãm to amji mã mehhimpej atajê cunea xakat. Ne xà ajkĩ cute amji mã
ihkàjakep cwỳrjapê mã cupê me hakat? Hãpà! He Pahpãm to amji mã ihhimpej
cwỳrjapê ri cupê, por mehcunea Pahpãm to amji mã mehhimpej atajê xakat.
Pê Pahpãm Aprãw mã pjê to hũjahkre to hane he:
— Ỹhỹ Aprãw, he pê ca nee ite me ato ihimpej xà cunea kôt apa nare
cakrô, ca atỳj ate ito amji mã ahimpej, cwỳrjapê wa ite ana amji caxàr.
Na wa ha amã pjê ita cunea gõ, mãr ca me atàmxwỳmea mã me to
ahimpej — hane. Pê Aprãw kampa ne amji mã:
— Pỳhàpà, pom cormã ikra nare ita, mã ajte ramã me itàmxwỳ to
Pahpãm te imã hũjarẽn. Wa itỳj cute imã hũjarẽn xà itajê na to amji mã
He pê nee Pahpãm Aprãw mã harkwa to:
— Ca ha xaa ite amã ihimpej xà itajê cunea to, ne ihkôt apa, wa ha
cormã hahpan xà na, amã pjê ita cunea gõ — hajỹr nare. Ne pê quêt
— Wa ha amjia kôt amã pjê ita gõ. Ca ate, ite amãapê pjê ita jõ pahhi
na ato ijũjahkre xà ata na to, amji mã ahimpej, cwỳrjapê wa ha amã
cugõ — hane. Ne Pahpãm me pahto amji kam hapac to hanea, pom quê
pê Aprãw to amji kampa he. Ne quêha me pamã ampo to awjahkre, cu
ha cute ampo to hũjahkre xà ata na amji mã me to pahhimpej. Cwỳrjapê
quê ha me pamã cugõ. He pahte me Pahpãm te me pamã harkwa jirên xà
ton ata kôt pit mã, me pamã cute to hũjahkre xà ata jõr nare. Quê hane
na mã, cu mempar nare itakam, jũ wỳr cu ha me cupê cupy. 15 Ne quê ha
jũm mã Mojxe xwỳ jõ kàhhôc kam Pahpãm te me to ihhimpej xà jahkre
pej cakrô, neeme ton nare, quê ha ihtỳj Pahpãm ahna kypê kam incryc
nare. Quê Pahpãm jõ kàhhôc kam, cute me to ihhimpej xà ita hamreare
na mã, quê nee jũm hahkre pej, ne kam hapac nare ita kam, quê ha nee
me cumã harkwa to:
— Ca ate ijarkwa jirô pê apỳm na ri me akam icryc — hajỹr nare.
Aprãw pê mehcunea te Pahpãm to amji mã mehhimpej catêjê atajê xakat
Mẽr hõhõ, cu ha Aprãw xwỳ cuxà, me pahte Pahpãm to amji mã
me pahhimpej na, quê hame pamã ampo pej cunea jõr xà ata caxuw,
pêAprãw mã cugõ. Ne me pahte Mojxe xwỳ jõ kàhhôc kam Pahpãm
te me pahto ihhimpej xà atajê cunea kôt me papa nare cakrô, quê ha
na mã quê ha me pamã ampo pej itajê gõ? Nee mã ampo na nare. He
me papê Aprãwtàmxwỳa, ne me papê hũràac. Ampo na? He cu pahtỳj,
cuxà Pahpãm to amji mã me pahhimpej. Na ri Aprãw pê me pahcunea te
Pahpãm to amji mã me pahhimpej catêjê xakat, ne me papê mehtàmxwỳa
pyràc. 17 Ne pê ramã Pahpãm, hõ kàhhôc kam cormã Aprãw ihkra nare
kam to hũjarẽn to hane he:
“Imãa, ramã apê me hàhtôa pãm” hane.
Pê kampa neihtỳj amji mã me to hane, ne amji mã:
“He cormã ikra nare cakrô, mã ahnaa Pahpãm te imã me itàmxwỳ
jàhtôa to hũjahkre, na quê ha ihtỳj imã cugõ.
Ampo na? He ihtỳj Pahpãmhacpỹa mã mehtyc to ihtĩr.
Ne hanea ne ihtỳj harkwa kôt ampo amji to ita kam, quê ihtỳj cormã
jũm kra nare ata mã ihtỳj ihtàmxwỳ gõ.
Na wa itỳj amji mã to hane” hane.
Ne por pê Pahpãm Aprãw mã ihtàmxwỳ jàhtôa ne to awjahkre
ata caxuw, pê ramã ahna caku xẽj, ne ramã ihweaj to ihwej. Ne amji
mãa ramãcupê jũm tyc, ne cupê ihkra nare ata pyràac, ne hanea ne hĩxi
pê Xarakwỳj ata pê ihkre crà, ne ramã ihwejtu cakrô, mã ihtỳj Aprãw
Pahpãm te cumã ampocunea to hũjahkre ata na hikaj. Ne cute ampeaj kam
amji mã Pahpãm to ihhimpej, cwỳrjapê ri cupê mehcunea te Pahpãm to
amji mã mehhimpej catêjê xakat. Na ri cute Aprãw cuxà Pahpãm to amji
mã mehhimpej atajê pê ramã mehtàmxwỳa pyràc. Ne Pahpãm te cumã
tohũjahkre xà ata, na ihtỳj cute cumã ton. 20 Ne nee Aprãw xwỳ te jũ caxuw
Pahpãm to amji mã ihhimpej jicu nare, ne nee cuteampo to cumã hũjahkre
xà atajê na to amji kam hapac to ipicokjêr to ipa to:
— Pỳpỹn, mõrmõ quê ha Pahpãm imã ikra nõ gõ, nare, quê ha nee imã
ihnõ jõr nare — hajỹr nare. Cwỳrjapê ri Pahpãm te cute amji mã toihhimpej
xà caxuw cumã carôt jõr, na ri Aprãw te Pahpãm pejti na harẽn to:
21 — Ampeaj kam apej, ne ate imã ampo to gũjahkre xà atajêjõr xà
ato hane — hane.
22 Pê Pahpãm mã, Aprãw te ihhêj ne nee ampo to ihcupan nare, ne catyt
kam ipa, na pê hacpỹa mã to amji kwỳ, ne ahna amji capa. Ampo na? He
Aprãw tePahpãm te ampo to cumã hũjahkre xà atajê na, ampeaj kam to
amji mã ihhimpej na pê. Ne pê Pahpãm jõ kàhhôc kam ramã ita na ihhôc
“Ite Aprãw mã ampo to ijũjahkre, mã ihtỳj ijarkwa ita to amji mã
ihhimpej. Cwỳrjapê ri imã cupê jũm te nee ampo to ihcupan nare
ata, necatyt kam ipa.
Na wa ite hacpỹa mã to amji kwỳ, ne ahna amji caxàr” hane.
He Pahpãm te hõ kàhhôc kam Aprãw xwỳ to hũjarẽn xà ata, nee
mãAprãw pit caxuw nare, ne me pahcunea caxuw pê harkwa ita to. Ne por
Pahpãm carôt tỳjti te hacpỹa mã Jeju to ihtĩr ata, pahcunea te to amjimã
me pahhimpej catêjê caxuw ri. He pahte Pahpãm to amji mã me pahhimpej,
cwỳrjapê ri cumã me papê catyt kam me papa catêjê. 25 Jeju te amji to me
pahkritxwỳ, ne me pajaxà kam ihtyc xà mã amji jõr, me pahkên jahpan xà na.
Mã Pahpãm te hacpỹa mãto ihtĩr, mãr quê me pahna amji capa, ne me pamã:
— Ate ikra tĩar pê me akritxwỳ ata to amji mã me ahimpej, cwỳrjapê ri imã
me apê catyt kam me apa catêjê pit, na wa ha me ana amji capa — hajỹr.
Pahte amji pupun kêanre to me amji pupun xà kam mepajakry
Me pajõ Pahhiti pê Jeju Crixtô te amji to me pahkritxwỳ, ne me
pajaxà kam ihtyc. Na cu ita kam, amcro ita kam, pahtỳj cute amji
kam hapac xà ita na amji mã me to me pahhimpej. Cwỳrjapê ri Pahpãm
te me pahna amji caxàr, ne hacpỹa mã hipêr me pahto amji kwỳ. 2 Ne Jeju
to pahte amji mã me pahhimpej xà ata kôt ri, cutea Pahpãm te amji kam
hapac xà impejti ita na me panxôr. Cwỳrjapê cu mãnea mã, amjimã me
to me pahhimpej ita na. Na quê ha jũ caxuw, amcro nõ na, Pahpãm carôt
jàhcujro ata to, me pahcunea to impejti ne. Ne me pampejti ata kam, quê
ha mehcuneame papê Pahpãm pyràc, ne me pampejti na me pahpupu. Na
wa me ijakry mea mã me amcro ita jikaj to me ipa.
me ijakry pej pêa mã me ipa. Ampo na? He wa me pahte amji pupun
xà kêanre xà ata pĩn, hacpỹ ne me pahwỳr ampo cunea na pahte me
pajũcanãar kamamji mã me pahprĩa ne, me papa xà ata cator na, me imã
hahkre pej. 4 Ne quê ha Pahpãm me pahte amji pupun xà kêanre ita kam,
me pahte me pajũcanãar kam, amjimã pahprĩa na me pahpupu, ne me
pamã harkwa to:
— Pom ate amji kam me gapac xà na, ite me apupun ita na ri imã me
apej pit — hane. Cu ha me kampa, ne impar xà ita kôt, cu ha cormã cute
me pamãampo pejti to hũjahkre xà ata na me hikaj. 5 He xà cu ha ajkĩ
ihcaprỳ na, cormã Pahpãm te me pamã ampo to hũjahkre xà ata na me
hikaj? Hãpà. He quê ha ihtỳj me pahwỳr cato. Ampo na? Nee mã ampo
na nare. He Pahpãm mã me pahkĩan to me pahkĩn. Cwỳrjapê ri cute me
pamã Carõ Pejti kujahêc, mãr quê Carõ Pejti itacumã me pahcaxwãm pê
me pahkĩnti na, to awjarẽ.
Pê me pancwỳrjapê Jeju ihtyc mã amji gõ
He ampeaj kam Pahpãm mã me pahkĩn, na pê cormã me pahkêanre xà
ata kam, pê Jeju me pancwỳrjapê ty. Pê cu tee me pampejti na ame amji
to hahkre to me papa xà ata kam ri, Jeju Crixtô te amji to me pahkritxwỳ,
ne me pahcunea kên jahpan xà na, me pajaxà kam ihtyc. Ne pê ramã
Pahpãm mã, cute ihkra tyc na amji mã amcrohyr xà ata hahkre pej, na pê
ahnaa hane. 7 Ca ha pijamã jũm te mehkwỳ jahpan xà na ihtycprãm ata
na me acato? Quê! Ca ha ame hapêê ne ihhêaj tocormã jũm mã me acato.
Ne ca atỳj ihhêaj to me jũm te ihnõ impejti cwỳrjapê ihtyc prãm ata mã
me acato. Hamreare, jũ wỳr ca me jũm te ihnõ kêanre jahpan xà na, haxà
kam ihtyc ihprãm ata na me acato. 8 He me pahcunea kêanre cakrô, mã
Pahpãm mã me pahkĩan to me pahkĩn, na ri cute ihcãmter pê Jeju Crixtô
kujahêc, mã me pahcunea jaxà kam ihtyc.
9 Ne ita caxuw pĩ kam Jeju tyc xà ata kôt ri hacpỹa mã Pahpãm te
mepahna amji caxàr. Cwỳrjapê cu ha me pa, me amji mã:
ata to ame pahkam incryc nare. Ne me pahcukij, ne me pahto ipicokjêr
xà jõ amcrokam, cu ha quêt pahtỳj ame papa — hane. 10 He pê mam me
papê Pahpãm curê xwỳn. Cakrô mã ihcãmter tyc xà ita kôt, cute hacpỹa
mã me pahto amji kwỳ nõ. Ne hamre, ita caxuw me papêPahpãm jõ ikwỳ
nõ ita kam, cu ha me papê, pom Jeju tyc, ne hacpỹa mã ihtĩr ata na cu
ha me, ne me ty, ne hacpỹa mã me pahtĩr, ne Pahpãmcahê na me pahtĩr
rohnỳtti mã na me papa. 11 Jipy me pajõ Pahhiti pê Jeju Crixtô te hacpỹa
mã me pahto Hũm jõ ikwỳ nõ ita kam, cu ha me pajakrya to me pajakry.
Pê Atãw me pahcunea me pahkên mã me pamẽ
Ne ca ihhêaj to me anõa amji cukij to:
— Jũ rũm mã ajte me pahkên xà ita cator? — hane. He nee jũ rũm
cator nare, ne me pahcunea quêtti pê Atãw xwỳ ata pê Pahpãm jarkwa
jirô pê ihpỳm, ne cute pĩxô intête cumãn atakrẽr. Cwỳrjapê ri mehkên ata
pjê cunea kam ipicràn. Na cu me papê hũràac, ne me pahcunea kêanre,
cwỳrjapê cu ha me pahcunea me pahtyc pa. 13 Ne Pahpãm te Mojxe
xwỳ mã cute me to ihhimpej xà cunea jarẽn. Mã cute ahna ihhôc xà ata
cumam ri ramã mehcunea kêanre, ne ihtỳj cute me ampokên jahkre pej
nare kam, me ton to me ipa. Mã Pahpãm te, cormã me cumã cute me to
ihhimpej xà jõr nare ita kam, jũ mã quê me cumãn to:
“Ate me ijarkwa jirô pê apỳm, na ri me acunea kêanre” hane.
Pê Crixtô quêt me pahcunea me pampej mã me pajaxà
Ne Pahpãm te pĩxô intête Atãw mãn, mã cute ihkrẽr, ne ramã me
pahcunea kên mã me pamẽn, ne me pamã to hahkre. Ne me pahnõ te
ihkôtpĩxô ata krẽr nare cakrô, cu pahtỳj me pahte me pahtyc kam me
pahtẽm, ne me pahtyc to mõ. Ne me pahtyc to me pamõr itaa kam, mã
ahnaa Mojxe xwỳjõ amcro kam hàhhuc. Ne Atãw pê me pahcunea mã
me pahkên to hahkre jakàn pê mã ri Jeju Crixtô cator, pjê wỳr. Pê cupê
Atãw pyràac cakrô, cutenee me pamã ampo kên to hahkre nare, ne quêt
me pamã ampo pej to pit mãhahkre, ne cute me pampej mã me pamẽn xà
ne mehtyc, ne mehtyctu. Ne Jeju Crixtô teamji kam hapac xà pejti kôt ri,
quêt nee jũm tyc nare. Ne Pahpãm te amji kam hapac xà pejti ata ri Atãw
tekjê jirôa pê cati. Na quê ha me hàhtôa ne mehtyc xà pê me hũtà. Ne nee
cute me hũtàr jahpan xà nahàhwỳr nare, ne cama me hũtàr to ipa.
16 Ne Atãw te ihkên xà ton ata kôt ri mehcunea te mehkên xà jàhtôa ne
me ton. Mã Pahpãm me cumã:
— Imã me akêanre, na wa ha itỳj me acurê mã me amẽ — hane. Ne
quêt Jeju te amjia kôt amji to me pahkritxwỳ, ne me pajahpan xà na ihtyc
xà ata kôt ri, Pahpãm mã me pahcunea impej pit. Mã Pahpãm me pamã:
— Imã me apeaj, na wa ha me apej mã me amẽ — hane. Hõ, pê amjia
kôt, cama me pamã pahte me hajỹr xà ita gõ.
Cu ha me Jeju kôt me ampo kên cunea tohjê
He ampeaj kam ri me hũmre pyxit peaj te ihkên xà ton ata jahpan xà
na me hàhtôa ne mehtyc. Ne ita caxuw mam hũmre ata jirôa pê, hũmre
nõ pyxit peaj pê Jeju ata te ri, quêt ampopej pit ton ata kôt ri me pahwỳr
ampo pej pit japôj. Ne Pahpãm te me pahcunea mã cute amji kam hapac
xà intuw jõr, cu pahte ahna me amji to pôj xà caxuw. Na cu ha me Jeju
Crixtô kôt me ampo kên cunea tohjê, ne pahtỳj catyt kam me papa.
18 Ne pom Atãw pyxit peaj te ihkên pyxit peaj ton xà ata to ri, cute me
pahcunea curê mã me pamẽn. Ita na ri hanea ne Jeju pyxit peaj te ampo
pejtipê catyt kam ata ton, ne cute to me pahtyc pê me pahcunea pytàr,
mãr cu me Pahpãm cahê na me pahtĩr rohnỳtti mã. Ne hanea ne me
pamã cute amjikam hapac xà intuw jõr, mãr cu catyt kam ame papa, ne
nee ame pahkên ton to prãm to ame papa nare. 19 Ne pom hũmre pyxit
peaj pê Atãw xwỳ, neecute Pahpãm jarkwa par nare, ne hirô pêihpỳm,
ne cute me pahte me pahkên ton to me pamã hahkre. Ita na ri Jeju pyxit
peaj te Pahpãm jarkwa kam hapac, ne hacpỹa mã Pahpãm wỳr cute
mepahto amji jaxàr, mã ihtỳj Hũm te me pahna amji caxàr.
20 Ne pê Pahpãm Mojxe xwỳ mã, cute me to ihhimpej xà jarẽ, pê ahna
amji jahkre pej. Ne ampeaj kam ri ampo kên jàhtôa to hàhtô, ne cati. Ne
Pahpãm peaj to impej, ne hàhcaprĩ catia ita, ma cumã ipicamẽn to mõ, ne
cati. Ne cute to kên itajê jakren tu, ne hirôa pê cati. 21 Na ri me pahkên xà
pahtỳjti atajê cama me pahtyc xà mã me pagõ, mã me pahcura ita kam,
jũ kam cu me pahnõ cupê tẽ. Mã Pahpãmjàhcajrẽn, ne hàhcaprĩa na ri
catyt kam hãn ne me pamã cute amji kam hapac xà intuwti jõr to ipa,
mãr quê ihkôat me pahna amji capa. Ne mepajõ Pahhiti pê Jeju Crixtô
ata kôt, cu ha hacpỹa mã me pahtĩr rohnỳtti mã na, cahê na ame papa.
Ihhêj ne ramã mam pahte amji kam me pajapac xà kêntũm ata tyc
Pahpãm jàhcaprĩa na mã, cu pahte cuna mã me pahkên ton cakrô, mã
ihtỳj cormã me pamã ampo pej pit ton to ipa. Na ri ramã mehcunea te
me pahna Pahpãm jàhcaprĩ na me hõmpun itakam, xà cu ha ajkĩ mãnea mã
me pahkên ton kam me to pancrà, mãr quê Pahpãm te me pahcaprĩ na hipêr
me hõmpu? 2 Hãpà! Xà ca ha jũm tyc mã acakôc, quê ha ajkĩihtỳj akampa?
Quê! He jũ wỳr quê akampa. Ne ramã me papê jũm tyc pyràac. Ampo na?
He quê ha me pahcurê xwỳn pê Xatanaj te akên mã amẽn to prãmte awỳr tẽ,
ne amã akên ton na awjahkre, ca ha apê mehtyac pyràc, ne nee kam gapac,
ne cumã acakôc, ne ihkôt amji kam gapac, ne ampo kên ata ton nare. Ata pê
ihhêj ne ramã me pahtyc, na quê nee hipêr jũm mepahte ampo kên ton na
me pahton nare. Cwỳrjapê cu nee hipêr amjia kôt me ampo kên ton nare.
Cô kam cute me pahcumrãr xà ata pê me pajapac xà kên jarêt xà pyràc
He ramã me amã, ate mehajỹr xà na, me amji jahkre pej tu. Pê cu
me pahkên ton jicu, ne Pahpãm wỳr me apkjê, ne me Jeju Crixtô pê me
pahkritxwỳ na ahna meamji capa, ne pea mehcunea mã to ajpẽ to harẽn
to me papa, ita na pê cu me to prãm. Cwỳrjapê ri jũm te mehcunea kam
mare mã cô kam me pahcumrãr. Ne me pahna cô pijapỳn ata te ramã me
pantête, pahte amji kam me pajapac xà kên tũm cunea juwahi na harẽn.
Ne huwahi xà ata pê ihhêj rũm me pahte me pahkên jarêt xà ata, ne cupê
cute me Jeju Crixtô jĩ jarêt xà ata pyràac. Ne me pahte me pahkên jarêt
pajapôj xà ata pê ihhêj rũmcute me Jeju Crixtô jarêt, mã hacpỹa mã ihtĩr,
ne cator pyràac. Ne pahte amji kam me pajapac xà to me papintuw, ne
catyt kam me papa xà ita te ri ihcunea na me pajarẽn xà. Ne ramã Jeju
Crixtô kam mepahte me ajpẽn hônco, mã ihtỳj pahte me pahkên ton xà
nare na me pahtehcajpa, ne ihtỳj catyt kam me pahtehcajpar to ipa. Pê
Pahpãm carôt tỳjti impejti to hacpỹa mã ihkra pê Jeju Crixtô toihtĩr, na
quê ha me pahtyc jirô pê mã, hacpỹa mã me pahto ihtĩr.
Xatanaj nee hipêr me pahto ihhimpej nare
Ne mam pahte amji kam me pajapac xà tũm kên xakat pê Xatanaj pê
me pajõ pahhi, na ri ihtỳj me pahto ihhimpej, cu cumã me apê. Ne Jeju
te pĩ kam ihtyc xà ata me ajkaam, pahte amji kam me pajapac xà tũm
kên atato hamre, mãr quê Xatanaj nee hipêr me pahto ihhimpej nare.
Cwỳrjapê quê hanee hipêr cupê me pajõ pahhi nare, cu ha me pa xwỳjê
neehipêr cumã me pajàpên to mehprãm nare. 7 Ca ha ate atyc na, ca ha
nee hipêr akên xà nõ ton nare. Ampo na? Jũ wỳr quê jũm ty, ne hipêr
ampo kên to. Ne me pajaxà kam Jeju tyc ita kam, jũ wỳr quê jũm pê me
pajõpahhi, ne hipêr me pahnõ te ampo kên ton na me pahto.
8 Ne ramã ihhêj ne Jeju Crixtô kôt ame pahtyc ita kam ramã hacpỹamã
ihkôt ame pahtĩr na pahte amji mã me to hajỹr. 9 Ne Pahpãm te hacpỹa
mã Jeju Crixtô to ihtĩr ita kam, jũũ caxuw hipêr ihtyc xà te to ihhimpej
xà nare na, me pamã hahkre pej. 10 Ne me pahte me pahkên ton jahpan xà
na ri ihtyc. Ne ihtyc pyxit peaj, na quê ha nee hipêr jũũ caxuw ihtyc nare.
Ne ita caxuw Jeju ihtĩar na apu ipa, ne cama me pamã Hũm carôt tỳjti to
ajpẽ, ne harkwa kôt ipa.
Cu ha nee hipêr me ampo kên ton to me papa nare
Cwỳrjapê ca ha me amji jarẽn to hajỹr to me apa he:
— Ramã Jeju Crixtô tyc, mã cute me harêt, ata kôt ri ramã cute pahte
amji kam me pajapac xà tũm kên cunea jarêt. Cwỳrjapê cu ha nee hipêr
pahte amji kam me pajapac xà kên ita kôt ame papa to prãm nare. Ne
peaj, ne cume mãa mã pahte Pahpãm cajpuaw xà caxuw ame pahtĩar na
ame papa — hane.
12 Cwỳrjapê ca ha nee hipêr ate amji kam me gapac xà tũm ita to me
amji mã me ahimpej nare, ne me ate amji mã ampo na prãm xà kêanre
ata kôt ame apa nare. 13 Ne ca ha nee me anõ akên ton xà nõ mã acukrã
xà nõ jahkre, quê ton nare. Ne Pahpãm mã, ca ha quêt me amji jõr to me
apa. Ne Pahpãm te me atyc xà pê me apytàr, ne me amã me ate amji kam
me gapac xà tuw jõr ata kam, ca ha atỳj cumã meamji jõr to me apa. Ne
quê ha me ate catyt kam ampo pejti ton to me apa xà na, me atehcajpar
to ipa. 14 Ne Pahpãm mã, ramã me apê catyt kam me apa catêjê, mã cute
me ana amji caxàr. He xà ajkĩ me amã Pahpãm te me atoihhimpej xà jõr
atajê cunea kôt hakop jahkre pej na mã, cute me ana amji caxàr? Hãpà!
He amjia kôt, me akên xà kam, Pahpãm mã me acaprĩ, mã cute me ana
amji caxàr. Cwỳrjapê ca ha nee hipêr amji na ate amji kam me gapac xà
tũm kên jamãr, quê me ato ihhimpej nare.
Cu ha ampo pej ton to pit mã amji mã me pahhimpej to mepapa
Ne ca ihhêaj to me anõ amji jarẽn to:
— He nee mã pahte me Pahpãm te me pahto ihhimpej xà cunea kôt
me hakopjahkre pej cwỳrjapê mã, cute amji wỳr me pahto ipipkjêr, ne
me pahna amji caxàr nare, ne ihtỳj amjiakôt cute me pahna amji caxàr.
Cwỳrjapê wa itỳj Pahpãm jarkwa jirô pêipỳm prãm, ne itỳj hirô pê
ipỳm — hane. Co he! Acakôc xà ita to hajỹr nare! 16 Ampo na? He ca ha
me anõ gõ pahhi mã amji gõ, hamre quê ha taa ato ihhimpej na, me amã
hahkre pej pejtu. Ita kôpit na, ca ha me anõ te akênmã amji jõr na, quê
ha ihtỳj taa ato ihhimpej to ipa. Na quê ha gàpên xà ata jahpan xà na
gàmcwỳr xà ata pê atyc xà. Nare, ca ha me anõ tePahpãm mã amji jõr na,
quê ha ihtỳj taa ato ihhimpej to ipa. Na quê ha cumã gàpên jahpan xà na
ana amji capa, ne amji kôat ato, ca ha me atycxà jirô pê, hacpỹa mã atỳj
17 Na ca ha Pahpãm te me ato impejti xà ita pyrên me gakryti na cumã
pêajco me ato ihhimpej to ipa. Ne ita caxuw nee cute hajỹr nare, ne quêt
Pahpãm te me amã ampo to hahkre atajê to, ca ha me gĩ cunea kam, me
amãamji kĩan kam, amji mã me to ahimpej to me apa. 18 Quê ha pahhi
kêanre te me pajàpên xà kam me pamãquêt ata te ihtyc, quê ha cute me
harêt na, cu ha nee hipêr cumã me pajàpên to prãm nare. Ita jĩkjê na mã
Pahpãm te pahteamji kam me pajapac xà kên tũm ata to hamre, na quê
hahipêr me pahto ihhimpej nare. Cwỳrjapê cu ha pahtỳj ame papa, ne
Pahpãm mã me apê.
Cu ha Pahpãm mã me amji jõr to me papa
He pê ca mam me akên xà atajê me, ahti na ate me axy kên to me apa
xà tũmti atajêa mã, ajco me amji jõr to me apa, ne amji mã me toahimpej
to me apa. Ne ita caxuw, ca ha catyt kam, ampo pej tetetti to pit mã me
gàpên to me apa xà caxuw, ca ha Pahpãm mã me amji jõr to me apa. 20 Pê
ca mam ajco me akên to pit mã, amji mã me ahimpej to me apa, nenee
Pahpãm mã ampo na prãmti atajê to me nare. 21 Ne mẽr ampo pej mã, ca
ate amji kam me gapac xà kam me pahpahàmti ata jahpan xà na ate me
ipyr? Hamreare! Ne pom ate amji kam me gapac xàita pê ri me atyc xà.
22 Ne ramã Pahpãm te, ate me akên ton jicu xà caxuw me amã carôt jõr.
Na ca haita caxuw cumã pit mã me gàpên to me apa. Cwỳrjapê ca ate
Pahpãm mã ramã me amji jõr, ne me amji jõrtu, ne cutea ri catyt kam me
apa na me aton, ne cupêa ri me gõ Pahhiti. Ne quê ha hacpỹa mã me ato
me atĩr, ca ha me atĩr rohnỳtti mã na, cahê na ame apa.
23 Mẽr hõhõ, me pahkên mã me pajàpên to me papa, mã cute me pamã
hàmjõr xà ata pê me pahtyc xà. Ne Pahpãm nare, quêt cama cute mepamã
pahtyc nare xà jõr ata pê ri hacpỹa mã cute me pahto me pahtĩr xà, cuha
cahê na ame papa rohnỳtti mã. Na cu ha me pajõ Pahhiti pê Jeju Crixtô kam
me amji hônco, quê ha ihtỳj me pamã jũ caxuw me pahtyc xà nare gõ.
Jeju te pahte amji kam me pajapac xà kên ata pê me pahpytàr
Ỹhỹ, Jeju kam me ikjêjê, he ca atỳj me acunea te, pom ite me amã
He meakwỳa kwỳ pê Juta catêjê, na ri me amã Pahpãm te Mojxe xwỳ
mã, cuteme ato ihhimpej xà juwahi ata cunea jahkre pej. Ỹhỹ, quê ha
cormã jũm ihtĩar na ipa, quê ha ihtỳj Mojxe xwỳ jõ kàhhôc kam, cute
me hapackre xà ita jũm ata to ihhimpej to ipa. Ne jũ caxuw ty, quê ha
neehipêr Mojxe te me hapackre xà ita to ihhimpej to ipa nare.
2 Mẽr hõhõ, quê ha pyjê nõ mã cormã impjê ihtĩar na ipa, quê hanee amji
mã iràn xà na impjê nõ ton nare. Nãmri quê ha cute ihtyc na, quê haihtỳj
me pancaca xà to pahte me amji pyràc xà ita to ihhimpej to ipa jicu, ne ihtỳj
jũm me hikwa na to tojnõ, quê ha cume hikwa. 3 Nãmri quê ha cormã impjê
ihtĩar na ipa na, quê ha hĩxi te iràn xà na impjê nõ me hikwa na, quê ha me
pancaca xà to pahte me amji pyràc xàata kôt cupê cahãj xyre ata, ne ihkêanre
ne. Nãmri quê ha impjê cupê ty, quê ha hakàn pê impjê nõ me hikwa na, quê
ha nee me pancaca xàa kôtcupê jũm cahãj xyre ata pyràc nare.
Cu ha ita caxuw Jeju pit mã me pajàpên to me papa
Ne me ikjêjê, ate me hajỹar. Ampo na? He Jeju Crixtô kam ate me
ajpẽn hônco ata kam, ihhêj ne ramã ihkôt me atyc. Na quê ha neeMojxe
te me ato ihhimpej xà ata hipêr me ato ihhimpej nare. Ne hacpỹa mã Jeju
Crixtô ihtĩrna ri cupê me gõ Pahhiti. Na ca ha atỳj cute me amã harkwa
to ihcakôc xà itajê cunea na me kampa, ne me cumã apê. Ne por jũm
cahãj pê impjêihtyc, mã hipêr hikwa tuw ata, quê ha nee hipêr impjê
tyc ata kam hapac nare. Ne por impjên tuw me hikwa ata, quê ha amji
caxuw kam hapac to ipa. Ita na ri me pahte amji kam me pajapac xà te
hajỹar. Na cu ha mam pahte amji kam me pajapac xà wej tũmti ita jicu,
quê ha nee hipêr me pahto ihhimpej nare, ne Jeju quê ha quêt me pahto
ihhimpej to ipa. 5 Ne pê cormã me pahte amji kam me pajapac xà tũm
ata me pahto ihhimpej reria mã, pê cu amjia kôt ajco pahte me amji mã
ampo kên ton to prãmatajê ton to pit mã me papa. Ne pê Mojxe xwỳ jõ
kàhhôc kam, cute me hapackre xàajco ampo kên itajê ton tête mepamãn
cakrô, pê cu pahtỳj ajco mãnea mã me ton to me papa. Cwỳrjapê ri me
caxuw cumam Mojxe xwỳ jõ kàhhôc kam me pancaca xà ata cuneapê me
pahcator. Ampo na? He ihhêj ne ramã ame pahtyc. Ne ita caxuw cu ha
me Pahpãm tĩar Carõ Pejti ata kampa, ne ihkôat me papa, ne nee hipêr
mepancaca xà tũm jõ kàhhôc kam ihhôc ata to me amji japackre nare, ne
pahtỳj ame papa.
7 Ne mõrmõ ca ha me anõ amji mã:
— He por Mojxe xwỳ jõ kàhhôc kam, Pahpãm te me pahtoihhimpej xà
wej ata pej nare — hajỹr na. Co he! Ca ha nee garkwa ita to acakôc to
hajỹr nare. Ampo na? He cute me pahto ihhimpej xà ata te ri, me pahte
ampo to mehcupan xà atajê pupun na iton, cu pahte me hõmpun, ne me
hahkre pej. Ne cute mepahto ihhimpej xà ata te hũjarẽn to hajỹr he:
— Ca ha nee amji jũ na ame ampo kĩn nare — hajỹr. Quêhũjarẽn to
hajỹr nare na mã, wa ha hahkre pej nare kam, pa ramã amji mã:
— Wa itỳj me hũ na imã ampo kĩn, ata te nee ito ikên nare, ne
cormãipeaj — hane. 8 Me ajkaam wa ijũpar pyrentu, ne tee ame amji jũ
na ampo kĩn ita jicu to ame hahkre, ne jũ wỳr wa me hicu. Ampo na? Ite
amji kam ijapac xà tũm ita, ma ite me hũ na ampo kĩn ita na ito, ita kam
jũ wỳr wa me hicu. Ne Mojxe xwỳ jõ kàhhôc te riimã ikên ita to ipipẽ,
wa ite hahkre pej. Quê ha Pahpãm nee me pamã Mojxe te me pajapackre
xà jõr nare na mã, quê ha pahte amji kam me pajapac xà kên tũm ata nee
me pahkên na me pahton nare.
Mojxe jõ kàhhôc ata ampỳare mã Pahpãm pê ame papana me pajarẽ
He pê wa icrire naa mã nee Mojxe jõ kàhhôc kamPahpãm te me
pahto ihhimpej xà itajê impar, ne hahkre pej nare. He pê wa ajco ampo
kên pit ton to ipa, ne nee kam imã amji kĩn nõ nare. Ne wa ite Mojxe jõ
kàhhôc kam, cute me pahto ihhimpejxà itajê kam ijapac, ata caxuw wa
ite ampo kên ton to ipa ita na amji pupun, ne ahna amji jahkre pej. Ne
ihhêj rũm ipê mehtyc, ne imã amji kĩn nare. Ne cu ha catyt kam cute me
pahto ihhimpejitajê kôt me hakop, ne ihkôat me papa na mã, cu ha ramã
me pajapac xà ata cama ajte me pahtyc xà wỳr me pajagã.
11 He wa mam itỳj, pom Mojxe jõ kàhhôc te ampo kên ton tête imãn
atajê cunea ton to ipa. Mã ite amji kamijapac xà tũm kên ata pê imã
ihhêj, ne imã:
— Gapacta ne ampo itajê cunea ton to apa, he nee akên nare, ne
apeaj — hajỹr cakrô, pê cute ipej na ijarẽn xà ata kaj na, iteikên itajê ton
to ipa itajê ityc xà mã igõ. Na wa ihhêj ne ramã ityc. 12 Cwỳrjapê cu me
pahte Mojxe xwỳ jõ kàhhôc tetetti, impejti ne ihcuhtacti na me hahkre
pej, Pahpãm te ahna me pahto ihhimpej xàa na.
13 He xà ajkĩ Pahpãm te me pahto ihhimpej xà impejti ita mã me pamã
amji kĩn nare na me pahto, ne me pahtyc xà wỳr me pajagã? Hãpà.
Hepahte amji kam me pajapac xà tũm kêanre atajêa te, Pahpãm te me
pahto ihhimpej xà impejti atajê kôt, me pamã amji kĩn nare name pahto,
ne me pahtyc xà wỳr me pajagã. Pê wa mam ikên xà ton to ipa atajê te
cama ikên mã irẽn to mõr na hahkre pej. Na pê wa amji mã:
— Wa ite Pahpãm te intête me cumãn xà kam ijapac, ne ite ampo
kêanre itajê ton na amji jahkre pej. Ne ita caxuw ite mam ite amji kam
ijapacxà tũm ita kêanre na hahkre pej, ne hõmpun — hane.
Pê cu mam cormã amji mã me ampo kên capi
Ne Pahpãm Carõ Pejti pĩn ri Mojxe jõ kàhhôc kam, cute me pahto
ihhimpej xà atajê cator. Ne Carõ Pejti ita te ri catyt kamharkwa kôt me
papa xà caxuw, me pamã carôt jõr. Ne pa nare. Ihkĩn te ipê hũmre, ne
icarôt peacre, na wa ite amji kam ijapac xà tũm kêanreitajê kôt ampo kên
cunea ton to ipa. 15 He wa nee ajte pa icaca xà te ajpẽn jĩkjêhti ita na amji
jahkre pej nare, ne hãn ne ikrã acto tu. He xà wa ha ite itỳj imã ampo ton
prãmti atajê to? Hãpà! Wa nee ton nare. Ne ajte imã ampo ton prãm nare,
ne imã ihkĩn nare atajê, wa itỳj to. 16 Ne nee wa ajte ampo pejti ton to
amji kam ijapac to ipa nare, ne tee intête amji mãn to:
— Wa ha nee hipêr ampo kên ata ton nare — hajỹr cakrô, itỳj to,
ampeaj kam ri cute ijarẽn na imã hahkre pej. 17 Wa nee ikên xà ton xà
itajê intête amji jiprõn nare na, ramã imãamji jahkre pej. Ne icaxwãm pê
icaca xà kêanre itajê xakat ri hãn ne, iteampo kêanre ton xà itajê na imã
awjahkre, wa hãn ne to.
18 He ite amji kam ijapac xà tũmti ita kam, nee imã ampo pejti ton xà
hamreare. Ampo na? He wa te apu ampo pejti ton na amji to prãm cakrô,
wa nee ajte amji mã hamãr ne ton nare. 19 He ampo pejti atajê ri imã ton
prãm cakrô, wa nee ajte ton nare. Ne ampo kêanre itajê ri imã ton prãm
nare cakrô, wa itỳj to. 20 He wa nee amjia kôt ampo kên ton nare, ne ite
amji kam ijapac xà tũmti ata ri, ite ampo kên ton na imã awjahkre, wa
ajte nee intête amjijiprõn nare ne itỳj to.
21 Hõhõ, pê wa mam hane he, pê wa ajco ite ampo pejti ton xà caxuw
amji mã capi cakrô, nee ajte ton nare, ne cama amji mã ampo kên pit
capi. 22 He ite amji kam ijapac xà impejti kam ri, Pahpãm te me pahto
ihhimpej xà kam ijapac pejti xàatajê pyrên ri, icaxwãm pê ijakry. 23 Cakrô
pê wa nee ajte kam ijapac ne ihkôat ipa nare, ne ajco ampo kên pit ton
to ipa. Cwỳrjapê ri ite amji kam ijapac xà ita tuwpejti me, ite amji kam
ijapac xà tũm kêanre itaihhêj ne ihtỳj apu ajpu. Ne ite ampo kên tonto ipa
ita pê ihhêj rũm, me hacjên xà pê icator xà nare ata. 24-25 Ne wa icaxwãm
pê itỳj Pahpãm te amji kam hapac xà kôt ampo pej pit ton to prãm cakrô,
mã ite amjiton xà itajê kôt hamreare. Pê wa ajco ampo kêanre atajê ton
to ipa intête, nee ajte amji jiprõn nare. Ne pê imã amji kĩn nare, pê wa pa
— Jũm mã quê ha ajte ite ampo kên ton xà itajê te, ityc mã ijõr xà ata
pê ipytà? — hane. Nee mã jũm nare. He me pajõ Pahhiti pê Jeju Crixtô te
ri ampo kên cati ita cunea pê ipytàr!
Quê ha Pahpãm Carõ Pejti me pahtĩr ita na me pahtoipa
Hamre, ita caxuw quê ha, por Jeju Crixtô kam me ajpẽn hônco to
me ipaatajê, quê ha nee Pahpãm jũm curê mã mẽn nare. Ampo na?
He Pahpãm Carõ Pejti ita te ri Jeju Crixtô kam pahte me ajpẽn hônco na
Me ajkaam, cute mam me pahte amji kam me pajapac xà kên tũmti ata
te, me pahto ihhimpej xà pême pahto cator. Na cu ha nee Pahpãm kaj na,
ampỳa mã cupê ame papa, ne ihkên catia ata mã me pancjêj nare.
Quê ha nee hipêr pahte ampo kên ton xà atajê mepahto ihhimpej nare
Ne pê Pahpãm Mojxe xwỳ mã cute me to ihhimpej xà gõ atajê cunea
impej pit. Cu nee mempar nare. Ampo na? Jũ wỳr cu apu amji mã me
hamã, neme kampa. Cwỳrjapê ri Pahpãm te me pahna amji ton to:
— Tee ame ite me to ihimpej xà ton to me hahkre ita kam, quê ha nee
curê mã cute me mẽn xà ata pê me amji pytàr nare. Cwỳrjapê wa ha
mehwỳrikra kujate, quê ha mehkritxwỳ na amji to, ne taa mehkên xà ita
pê me hũtà — hajỹr. Ne ma cute me pahwỳr Jeju kujahêc, mã cute me
hũmrea naamji ton, ne ita ri pjê kam apu ipa. Ne ihtỳj Hũm te, Mojxe xwỳ
mã cute me to ihhimpej xà atajê na, me pajaxà kam amji mã impar kên
to ipa nare. Jicu xà kam, nee ampo cwỳrjapê ihtyc prãm nare kam, cupê
me pahkritxwỳ te hajỹr romã mã, cama cute amji na me hamãr, mã cute
me pajaxà kam mehcuran, mã ihtyc. Ata to ri cute me pahkên xà catia
ata pê me pahpytàr. Ne cute me pamã carôt jõr na, cu pahte amji kam me
pajapacxà kên tũm ata kôt me papa jicu, ne pahte amji kam me pajapac xà
tuw pejti, Pahpãm Carõ Pejti pĩn ajpên cator ata kôt, cu me papa.
5 Ne por mam cute amji kam hapac xà tũm me to ihhimpej to ipa atajêa
kôt me ipa. Ne Pahpãm Carõ Pejti quêt me to ihhimpej to ipa atajê ri,
ihkôat me ipa. 6 Ne quê ha jũm te, cute amji kam hapac xà tũm ata kôt
ipa na, quê ha ihtỳj jũ caxuw ty, ne ihtyc tu. Ne quê ha quêt jũm te
PahpãmCarõ Pejti kôt ipa na, quê ha nee cumã ampo cupa nare, ne ihtỳj
ihcarĩcti kam, ihtĩar na ipa rohnỳtti mã. 7 Ne por jũm cute amji kam
hapac xà tũam kôt ipa ata pê Pahpãm curê xwỳn. Ampo na? He hũpar
nare, na ri nee Pahpãm te to ihhimpej xà ata kam hapac nare. Ita kam tee
apu ihkôt amji ton to hahkre, ne jũ wỳr quêapu amji mã hamã ne to. 8 Ne
por amjia kôt cute amji kam me hapac xà tũam kôt me ipa atajê ri, nee
Pahpãm Carõ Pejti ri, me pahcaxwỳn me, me pajĩ tĩrrohnỳtti mã na to
Quê ha Pahpãm Carõ Pejti te nee me akam ihkrĩ nare na, ca ha nee
me apêhõ tekjê nare. Na ca ha nee mam, ate amji kam me gapac xà tũm
ata kôt me apa nare, ne quêt Carõ Pejti jarkwa kôt me apa, mãr quê me
akam ihkrĩ. 10 Ne quê ha Jeju Crixtô, Carõ Pejti kôt, me akam ihkrĩ cakrô,
quê ha ihtỳjjũ caxuw me gĩ apu ty, me ate Pahpãm te me ato ihhimpej
xà atajê jirô pê me apỳpỳm cwỳrjapê. Ne me acaxwỳn nare, quê ha ihtỳj
ihtĩr rohnỳttimã. Ampo na? He ihtỳj Pahpãm te me ana amji caxàr. 11 Pê
Pahpãm Carõ Pejti hacpỹa mã Jeju Crixtô to ihtĩr, ata ri me akam ihkrĩ.
Ne taa mã quê ha hacpỹa mã, me amã me gĩ to ihtĩr.
12 Ita kam me ikjêjê, cu ha nee me pahte amji kam me pajapac xà tũam
ata kôt me papa nare. 13 Nãmri ca ha me ate amji kam me gapac xà tũam
kôt ame apa na, ca ha ramãme atyc xà wỳr ame pra. Ne ca ha me ate
Pahpãm Carõ Pejti carôt kôt me akên ton jicu na, ca ha Pahpãm cahê na
me atĩr rohnỳtti mã na, me apa. Ne nee jũ caxuw me akên catia pê, cuhy
cati ata wỳr me aprar, ne kam me apỳpỳm nare.
Pahpãm Carõ Pejti ri, ihkra na me pahto
Ne por Pahpãm Carõ Pejti amji kôt me to ipa atajê cunea pê mehkraa
to mehkra. 15 Mẽr ampo na mã Pahpãm te me amã Carõ Pejti jõr? Xà
ajkĩ ate cama me cumã gàpên xà caxuw, nare, ajkĩ cute me gigẽc rên xà
caxuw mã? Hãpà. He cute me ato ihkra xà caxuw ri, cute meamã Carõ
Pejti ita jõr. Na ca ha atỳj Carõ Pejti carôt kôt cumã:
— Inxũ — hane. 16 Pahpãm Carõ Pejti me, me pahcaxwỳn ajkam
ihhônco, ne me pamã:
— Me apê Apãm Cati kraa to ihkra — hane.
Cu ha jũ caxuw, Jeju me, me ajpẽan, ne me pampejti ne
Ne pom hãn ne me hũmjê tycjakàn pê, mehkra te me hàhcukrêj cwỳr
xà, ita kôpit na mã, cu ha Jeju Crixtômea mã, Hũm te cumã ampo jõr xà to
hũjahkre atajê cwa. Cu ha Jeju Crixtô me, me pahcunea te cute amji pupun xà
me pahcarôt tỳjti, capẽnti, impejti kam ame papa. 18 Ne wa pjê ita kam, pahte
me amji pupun xà kêanre kênre atajê to amjikampa, ne hanea ne ampo pejti
to me pajàmcwỳr xà atajê me to ajpẽn mã hapyre mã. Ne pahte ampo pejti to
me pajàmcwỳr xà ata ri, pahte me amji pupun xà kêanre atajê jirôa pê catiato
cati. Ne pahte me ampo pejti to me pajàmcwỳr xà ata kam, cu ha nee hipêr
ampo kên itajê to me amji japackre nare. 19 Ne pê Pahpãm pjê kam ampo cunea
to, itajê pê me hũmre me, pryre me, ampo jara me, tep me, ampo cunea. Quê
ha ampo itajê cunea ihtỳjjũ caxuw, Pahpãm te me pahto ipipẽ xà ata kam,
mepapê ihkra na cute me pahpupun na, me pajikaj.
Quê ha jũ caxuw Pahpãm ampo cunea to impej
Ne mẽr ampo na mã ame amcro ata jikaj? Nee mã ampo na ame amcro
ata jikaj nare. He pêmam Atãw xwỳ Pahpãm cuna mã ihkên xà to, na ri ihkôt
ampo cunea kên mãhàr. Ne nee mã amjia kôt ihkên mã hàr nare. Ampo na? Pê
Pahpãm ramã cute ita ton xà to amji kampa. 21 Ne quê ha ihtỳj jũ caxuw amcro
ata na, Pahpãm te ampo cunea ton atajê hacpỹa mã impej pa. Ne cute me pahto
ihkra ita kam, quê ha hacpỹamã me pahto impej pa. Me ajkaam, quê ha hanea
ne cute ampo cunea ton itajê impej partu, quê ha nee hipêr ihcacu, ne ihkên
nare. 22 Ne me pamã, pjê kam ampo cunea kàj xà, mã amrã na, hahkre pej. Ata
pê ihhêj rũm pyjê mã mehkra xà, mã me ihcajpẽ ita na mãampo cunea kàj xà.
Cu cormã Pahpãm te me pamã me pajĩ to ipintuw xà ata jikaj
Ne pê Pahpãm mam me pamã Carõ Pejti jõr cakrô, mã cormã me
pahkàj xà, cu me amrã, pahte amji to me papintuw xà jikaj xà cahhur to,
pahte me hikaj xà ita kam. 24-25 Ne cu me pahte amji mã me Pahpãm to
hajỹr, ne amji mã me pahprĩa kam me hikaj, ne me amji mã:
— Wa nee cormã ite me, por wa me hikaj ata pupun nare cakrô, wa itỳj
Pahpãm te ampo cunea to impej, ne imã ijĩ to ipintuw na amji mã me to
hane. Cwỳrjapê, wa ha itỳj me hikaj — hane.
Carõ Pejti Pahpãm mã me pahcakôc na me pahtehcajpa
Ne jũ caxuw, pahte me hikaj to hicu prãm xà ata kam, quê ha
papê Pahpãm mã amji cajrẽn jahkre kêatre, cwỳrjapê quê ha Carõ Pejti
ihtỳj ihcakôc nare kamihcarĩcti kam, aracri Pahpãm mã me pahcajrẽn.
27 He Pahpãm te me pahcaxwãm pê me pahte amji kam me pajapac xà
pupun pejtu. Ne hanea ne cumã Carõ Pejti te amji kam hapac xà jahkre
pej. Quê haCarõ Pejti Pahpãm te me pamã ampo jõr to prãm xà ata na,
quê ha me pamã ahwỳ.
28 Me pamã, mehcunea mã Pahpãm kĩnti, mã cute amji kam hapac
xà mã me hacjên xà caxuw ri, amji mã me capi atajê wỳr ampo kên
teimprar, ne ame to jũ mãn xà atajê pĩn impejti te amji to ipixô, ne me
hỹrmã imprar na, me pamã hahkre pej.
Jeju pê me Pahhàkà cati
Ne Pahpãm te amji mã me pahcapi, ne taa amji mã:
— Pom itajê quê ha me cupê ikra pê mehtõ kà pê Jejupyràac, na quê ha
me to “Ihàkà” — hane. 30 Ne pê Pahpãm ramã me pahto amji kam hapac
xà to amji kampa ata to ri, me pahto amji kampa. Ne hanea ne cute amji
mã me pahcapi. Ne hanea ne cute catyt kam me papa catêjê na amjicaxàr,
ne quê ha hanea ne me pamã me pahcarôt tỳjti, impejti, capẽntigõ, cu ha
me papê hũràac ne kam me papa.
Quê ha nee me pahcurê xwỳn ame pahto jũ mãn nare
Ne pom Pahpãm te me pamã ampo pejti cunea jõr itajê kôt ri, ramã
me pamã Pahpãm pê me pajamãr catê na hahkre pej. Heramã Pahpãm
me pahcahê na ipa ita kam, xà quê ha ajkĩ ihtỳj ampo me pahtohjê?
Hãpà! 32 Ne hanea ne me pajaxà kam, ihkra tyc xà caxuw, cute hõr to
xuwcaca nare, ne ihtỳj ihtyc mã hõr ata kam, xà quê ha ajkĩ nee me pamã
ihkôtampo pejti itajê nõ jõr nare? Hãpà, quê ha ihtỳj me pamã cugõ!
Jũ wỳr quê pahte ampo kên ton itajê, cupêcumã me pahkĩnti ita cahpêrta
Ne Pahpãm te ri ramã me pahto hũjarẽn to:
— He imãa, pom itajê pê catyt kam me ipa catêjê, na wa ha me ahna
amji capa — hajỹr xà ata kam, jũm quê ampo kên na me pajarẽ? 34 He
ata jipy, ramã hacpỹa mã ihtĩr, ne ma Pahpãm jĩkjêrũm awpôc rũm, me
to ihhimpej xà krĩ xà kam jỹ, ne cumã me pahcajrẽn to ihkrĩ. Ata kam,
jũ mã quêha ajte jũmjê me papê ampo kên ton catêjê na me pamãhacjê?
Quê, hamreare!
Jũ wỳr quê ampo kên Pahpãm pê cumã me pahkĩnti ita cahpêrta
Me pajõ Pahhiti pê Crixtômã me pahkĩan to me pahkĩn.
Ne ampo quê cumã mepahkĩnti ita tête ihcahpêrta, quê hicu?
Hamreare, wỳr quê ampo ihcahpêrta!
Cu ha me amji pupun xà kêanre to me amji pupu, quê ha cormãcumã
me pahkĩn ita na.
Ne quê ihhêaj to ampo te me pahto jũ mãn xà ata kam, quê ha cormã
cumã me pahkĩn ita na.
Me papê Pahpãm tekjêcwỳrjapê ri Pahpãm curê xwỳn te ame pahto
kêanre ata kam, quê ha cormã cumã me pahkĩn ita na.
Quê ha ampeaj kam me pamã prãm cakrô, quê ha cormã cumã me
pahkĩn ita na.
Quê ha me papê hamreare cakrô, quê ha cormã cumã me pahkĩn ita
Quê ha jũmjê ame pahcuran prãm toame ipa cakrô, quê ha cormã
cumã me pahkĩn ita na.
Ne jũm me pahcuran cakrô, quê ha cormã cumã me pahkĩn.
Ne pê ramã rỳ pêa mã Tawi xwỳ Pahpãm jõ kàhhôc kam me pahto
“Me ijõ Inxũ Cati, he acurê xwỳn acwỳrjapê amcro cunea kam me
icuran to prãm.
Ne me ito ihhêj rũm carà cahàcre hôhti curan xà caxuw, ne ihtỳj me
icuran prãm” hane.
Ne xà cu ha ajkĩ ampo kên itajê cunea cupate me pajõ Pahhiti mã me
pahkĩnti xà ata to, amji mã me pahhimpej jicu? Hãpà, nee cu amjimã
me to pahhimpej jicu nare! He taa mã quêha quêt me pahte ampo cunea
tohjê na me pahto!
Ne nee ampo te Pahpãm mã me pahkĩnti xà ita cahpêrhyr xà nare
na, me pamã hahkre pej.
Cu ha me pampeaj na me papa, nare, cu hame ty, quê ha cormã
Pahpãm mã me pahkĩn.
Quê ha ampo carõ me, cupẽ jarôti me, me hõpahhi kwỳ atajê nee me
Pahpãm mã me pahkĩnti ita tête mehcahpêrhyr nare.
Ne pom amcro ita kam ampo cator ata me, nare, quê ha jũa caxuw,
cormã ampocato ata, quê ha nee Pahpãm mã me pahkĩnti ita tête
ihcahpêrhyr nare.
39	Quê nee côjkwa me pjê krac ri jũa rũm, ampo cator itajê nõ Pahpãm
mã me pahkĩnti ita tête ihcahpêrhyr nare.
He nee ampo te Pahpãm mã mepahkĩnti xà ata tête ihcahpêrhyr xà
Cu Jeju Crixtô pê me pajõ Pahhiti kam pahte me ajpẽn hônco
cwỳrjapê, quê ha Pahpãm mã mepahkĩn rohnỳtti mã.
Pê Pahpãm Juta catêjê mã ampo pej jàhtôa ne cugõ
Ita caxuw wa ha me amã, me ikwỳ pê Juta catêjê pê Ixaher catêjê
to, ite amji cajpẽrxà na amji jarẽ. Wa Jeju Crixtôkam ite amji
hônco ita kam, wa nee PahpãmCarõ Pejti kôt ame amã ihêj nare, ne quêt
ampeaj kam me amã harẽ. Ne hanea ne icaxwãm pê imã, wa ampeaj
kam ame amã amji jarẽn na, imã amji jahkre pej. 2 He me ikwỳ pê Juta
catêjê pê me ikwỳa kwỳ, ne nee Jeju to amji mã mehhimpej prãm nare
ita kam ri, me hũ na ipeacre, ne imã amji kĩn nare. 3 Ita kam wa itỳj, pa
mencwỳrjapê Pahpãm te icurêmã imẽn ne ito kêanre na, amji toprãm.
Ne hanea ne Jeju Crixtô kam ite amji hôncoxà ita pê icapa, ne ampỳamã
Pahpãm pê ixãm, quê ijaxà kam me hàhhuc, nemempej mã me hàr na,
imã me to prãm cakrô, mã nee Pahpãm te me to hajỹr nare.
4 Ỹhỹ, por me ikwỳ pê Juta catêjê atajê ajteare mã me, ne quêt me
ipihho te hajỹr he. Pê ramã Pahpãm me to hõ tekjê xà caxuw amji mãme
capi, ne me to amji kra, ne me cumãa Carôt jàhcujrohti impejti ata to
kampa, ne me ajpẽn pa, ne hanea ne me cumã ihhimpej xà gõ. Ne pê
hanea ne Pahpãm me cumã, cute me to amji kam hapac xà to impejti
xà to hahkre, ne quêt me cumãa ampo pej jàhtôa to awjahkre. 5 Ne
menquêtjê xakat pê ihtỳj Pahpãm kôt me ipa, atajê pê Aprãw xwỳ me,
Ixac xwỳ me, Jaco xwỳ pê Ixaher catêjê xakat. Na ri me ikwỳ pê Juta
catêjê pê mehtàmxwỳa to mehtàmxwỳ. Jirôa pê ri Jeju Crixtô pê Pahpãm
kra te mehĩa na amji ton, ne cupê mehkwỳa nõ. Na cu hame cumã,
Pahpãm pê ri pjê cunea to ihhimpej catêna to pajàmnãn to me papa.
Pê Pahpãm harkwa to ihcakôc ata na ihtỳj cute amjipar
Mẽr hõhõ, Pahpãm te Juta catêjê to kênre nare, ne me to hõ tekjê. Mã
cute me cumã me to Inxũ Cati na amji to hũjahkre xà ata na, nee ajte
mehcunea mãihkĩn, mã ihkôt me ipa nare. Ne hõtpê mencrêrene ihkôt
me ipa. Ita kam, xàajkĩ Pahpãm te nee me cumã amji ton xà ata na amji
par nare? Hãpà! He ihtỳj cute harkwa to ihcakôc xà atana, cute amji par.
Ne mẽr ampo na mã neemehcunea pê Pahpãm tekjê nare? Nee mã ampo
na nare. He Pahpãm te nee amji mã mehcunea capi nare, ne hõtpê me
pyxitre ne amji mã me capi. 7 Ne nee mã Aprãw tàmxwỳ kwỳ cunea pê
Pahpãm tekjê nare. Ne mehkwỳa kwỳ pê hõtpê Pahpãm tekjê. Ampo na?
He pê Pahpãm Aprãw xwỳ mã:
“He pê akra pê Ixac tàmxwỳ tàmxwỳ kwỳ pê itekjêa to itekjê.
Ne mehkĩnte akra nõ pê Ixamar tàmxwỳ tàmxwỳ kwỳ pê, nee itekjê
Cwỳrjapê ri Pahpãm te amji mã Aprãw tàmxwỳ tàmxwỳ kwỳ capi na,
cute amji to hũjahkre xà atana. Cute amji mã me capi atajê pê ri hõtekjêa
to hõ tekjê. Ne cute amji mã mehkwỳ capi nare, ne amji to hũjahkre nare
atajêpê ri, nee me hõ tekjê nare. 9 Ne pê Pahpãm Aprãw xwỳ mã ihkra
xũmre to hũjahkre to hane he:
“Wa ha jũ caxuw hacpỹ ne me awỳr amji jaxà, quê ha Xarakwỳj pê
gĩxi mã ihkra xũmre nõ ihpỳm” hane.
Hanea na pê Xara mã ihkra xũmre pê Ixacita ihpỳm, ne ihkà. Ne
hiahpuro ne ihpỳm. Ne mam ita japrỳ te Exaw, ne hapu na ita japrỳ
te riJaco pê Ixaher catêjê quêtti, ne cupê me Juta catêjê xakat. 11-12 Pê
Pahpãm Repecakwỳj mã:
“Pom hapu na akra xũmre pỳm ita pê quêha mam ita jõ pahhi” hane.
Ne pê cormã ihtua kam ajwar me harij, ne nee cormã me ampo kên me,
impej nõ ton, pê ahna me hõmpun nare cakrô, mã Pahpãm te amjia kôt,
amji mãihnõ ita capi, ne ma apu ihnõ ita caca. 13 Ne pê ramã Pahpãm, hõ
kàhhôc kam, me ahna amji jarẽn to hane he:
“Jaco ri imã ihkĩn, ne Exaw ri imã kĩn nare” hane.
Hõ, pê cormã ajwar mehpỳm nare kam, pê Pahpãm me ahna amji jarẽn
to hane, ne pyxit ne amji mã capi.
Quê ha Pahpãm mã jũm caprĩ to prãm na, quê haihtỳj caprĩ
Ne cu ihhêaj to me pahnõ amji mã me pajarkwa to:
— He Pahpãm te amjia kôt amji mã jũm capi, ne ma apu ihnõ ita
caca ita kam, imã Pahpãm ita nee catyt kam ipa nare — hajỹr nare. He
Pahpãm pejti, ne quêt catyt kam ipa. 15 Na pê rỳ pêa mã Mojxe xwỳ mã
amji jarẽn to hane he:
“Quê ha imã jũm caprĩ to prãm na, wa ha itỳj caprĩ.
Nãmri quê ha imã jũm caprĩ prãm nare na, wa ha nee jũm caprĩ nare”
Pahpãm te ihtỳj mehkwỳ na amji caxàr, ne ma amehkwỳ caca. He
xà ajkĩ me hàpên xà to me hàpên to ipa atajê kôt mã, Pahpãm te me
ahnaamji caxàr? Nare, xà ajkĩ hũmre ata mã, Pahpãm te ahna amji caxàr
na to prãm na mã, cute ahna amji caxàr? Hãpà! He Pahpãm te amjia kôt,
hàhcaprĩa kam, me ahna amji caxàr. 17 Ne pê Pahpãm, hõ kàhhôc kam
ramã ita na amji jarẽn to hane he:
“Ỹhỹ Paro, itea wa Ejit jõ pjê jõpahhi na axãm.
Ne ite gũpar nare me, akrã tỳjti na aton.
He akôt ite mehcunea mã icarôt to ipipẽ xà caxuw, wa ite pahhi na
Ne akôat quê ha mehcunea, pjê cunea kamme ijahkre pej” hane.
amji caxàr na me hahkre pej. Ne hanea ne amjia kôt, cute jũm caca xàa
to amji tête cumã ihkrã to ihtỳj na, me pamã hahkre pej.
19 Ne ca ihhêaj to me anõ ita na icukij to:
— Ne mẽr ampo na mã quê ha Pahpãm jũm mã hũpar nare to, quê
ha hũpar nare xà ata kam, jũ mã quê ha ajte Pahpãm te ahna mẽn, mã
cuteton ata jahpan xà na, ihkên mã cumẽ? Imãa Pahpãm tejũm to hajỹr
xà ita na ihkaj na. Jũ wỳr quê ha ajte jũm, Pahpãm te amji mã ampo na
prãm, ne ahna mẽn xà ata kaj na ihnõ to — hane. 20 Co he! He nee ate
Pahpãm na me amji cukij xà hamreare! Quê ha pjê te pot ata ihcakôc na
mã, xà quê ha ajkĩ ihtỳj jũm te ton catê ata mã harkwa to:
— Ampo na mã ate iton to hajỹr? — hane. He cute amjina cute ton catê
cukij xà hamreare. 21 Ne por jũm xũmre pot to ata te ihtỳj pjê ata kam,
amjia kôt to ipijakrut nehipêj xà. Ne ajteare mã ampo pej pit caxuw, itato
impejti ne. Ne ajteare mã cute ampokên pit caxuw ton ata te, nee cute ton
catê na, ihcakôc xà hamreare.
Pê Pahpãm rỳ pêa mã amji mã me pahcapi
Ata pyràc pej na mã, Pahpãm teme pahton xà kam, cute me pahto
amjikam hapac xà te hajỹar, pom quê pjête pot to cute amji kam hapac
xà he. Ita na mã mehkwỳ to amji kam hapac to impejti, ne mehkwỳ to
amji kam hapac xà to kêanre. Ne Pahpãm mã mehcuneamã carôt tỳjti to
ipipẽ toprãm, mãr quê mehcunea Pahpãm te ma apu ampo kên caca atajê
na, me hahkre pej. Cwỳrjapê ri hàhcaprĩa kam, cute mehkên ton prãmti
ton atajê na me hamãr to ipa, ne jũa caxuw mehkên mã me curẽ. 23 Ne
hanea ne Pahpãm mã mehcunea mã hàhcaprĩhti na amji to ipipẽ to prãm.
Cwỳrjapê ri cute rỳ pêa mã amji mã me pahcapi, ne me pamãcarôt tỳjti
jàhcujro impejti ata jõr, me papê hũràac to prãm to, na ri ramã cute me
pahto impej. Na quê ha mehcunea me pahpupu, ne me Pahpãm pejtina
me hahkre pej.
Pahpãm mã mehcahkrit me, me cupê Juta catêjê atajê caprĩ
kamcute amji mã me pahkwỳ capi, ne hanea ne mehcahkritatajê kam,
amji mã mehkwỳ capi. 25 Pê Pahpãm ramã Hôxêj xwỳ pêharkwa na
ihcakôc catê ata jõ kàhhôc kam, amji jarẽn to hane he:
“He por pê mam me cupê me ikwỳ nare atajê, wa ha ita caxuw me
‘Me ikwỳ’ hane.
Ne pê mam imã mehkĩn nare atajê, wa ha ita caxuw me cumã:
‘Imã me akĩnti itajê’ hane. 26 Ne por pê wa pjê ita kam me cumã:
‘Nee me apê me ikwỳ nare’ hane, atajê mã, wa ha ita caxuw:
‘Me apê, ipê me Apãm tĩr rohnỳtti mã ata kra’ ” hane.
Hõhõ, pê Hôxêj xwỳ Pahpãm jarkwa na, hõ kàhhôc kam, mehcahkrit
atajê na ihhôc to hane.
27 Pê hanea ne Ixaj xwỳ Pahpãm jarkwa na Ixaher catêjê na ihhôc to
“Ixaher catêjê jàhtô pê ihhêj rũm côxwa jõ pjênxôm jàhtô cakrô, wa
ha me pyxitre ne mehkên pê me hũtà.
28 	Wa ha ipê me gõ Pahhiti, ne pjê cunea kam me hàhtôa te mehkên
ton jahpan xà na, me to ihtỳj tu ne.
Ne wa ha me mõr pejti kam, ita cwỳrjapê mehcunea to hajỹr
hiahpuro” hane.
Ne pê Ixaj xwỳ hõ kàhhôc kam, hanea ne ihhôc to hane he:
“Quê ha me hirôa pê me pajõ Pahhiti carôt tỳjti ata, nee me pamã
ihtàmxwỳ nõ juwahi nare na mã,
cu ha rỳ pêa mã me papê Krĩhpôc jõ krĩ me, Krĩhcumrãrti pyràac,
ne ramã me pajamre tu ne” hane.
Hõhõ, Ixaj xwỳ te harẽn xà ita kôt, cu ha Pahpãm te amjia kôt jũm capi,
ne ma apu ihnõ caca ata na me pamã hahkre pej.
Juta catêjê pyxitre te hõtpê Jeju to amji mãihhimpej
He ca ihhêaj to me anõ me harkwa itajê na icukij to:
— Ampo to mã Pahpãm jarkwa na mehcakôc catêjê itajê ame pamã
hahkre to prãm? — hane. Ỹhỹ, cute hajỹr he. Mehcahkrit atajê, nee
te amji mã me capi. Ampo na? He cute Jeju to amji mã mehhimpej xà ata
kôt ri, Pahpãm teme ahna amji caxàr. 31 Ne Juta catêjê nare. He Mojxe
xwỳ te me to ihhimpej xà kôt, ihtỳj Pahpãm wỳr me ipa na amji to me
hahkre cakrô, quê nee jũm hỹrmã mõr nare. 32 Ampo na? He Mojxe xwỳ
te me to ihhimpej xàa kôt ri Pahpãm wỳr mehkràr, ne nee Jeju to cute
amji mã mehhimpej xà kôt, hỹrmã mehkràrnare, cwỳrjapê ri nee hỹrmã
jũm cator xà nare. Ampo na? He me cumã Jeju pê Pahpãm wỳr pry kôt
kẽnti nõ ata pyràac, na ri pry ita kôt me pra, mã mehtõtõc, mã me ajhu.
Pom cu pry kôt me pra ne amji mã me parĩt nare, mã kẽnti me parẽ, ita
jĩkjê na mã Juta catêjê ma apu Jeju curê. Ampo na? He nee amji mã me
to mehhimpej prãm nare. 33 Pê Ixaj xwỳ jõ kàhhôc kam, Pahpãm ita na
amji jarẽn to hane he:
“Wa ha Xijãw jõ hàpkàjti cahêna Krĩpinkrên kam me ikwỳ mehkrĩ
atajêwỳr, jũm kujate.
Quê ha cupê pry kam kẽnti catia pyràc ne jỹ, ne pry kôt me pra atajê
jàhtôa ne mehtõtõc, quê ha me ajhu.
Hõhõ, quê ha cute me tohajỹr xà ita kam, quê ha me cupê Ixaher
catêjê jàhtôa mã ihkĩn nare ne, quê ha ma amehcaca.
Ne quê ha mehkwỳ te amji mã me to ihhimpej catêjê atajê, quê ha
ihtỳj mempej mã mehpỳm, ne ampeaj kam hũrên me hakry” hane.
Pê Pawrô ajco Pahpãm mã mehkwỳ pê Juta catêjêcajrẽ
Ỹhỹ, Jeju kam me ikjêjê. Imã me ikwỳ pê Juta catêjê kĩan to kĩn.
Imã Pahpãm te, pom cormã kam me hapac nare atajê mea mã,
mehkênpê me hũtàr na me to prãm. Ne wa ijõtpê Pahpãm mã mehcajrẽn
— Inxũ Cati, ca ha amji wỳr Juta catêjê pipkjêr na me to, quê me
apkjê — hane.
2 He ampeaj kam wa me amã harẽ. Cute amji to mePahpãm cajpuaw prãm
to, ihtỳj me cumã amji jõr to prãm, ne cama me cupê, cute me cumã amji
jõr xà ata cunea jahkre kêatre, mã ihkaj na ame to. 3 Ne me cumã Pahpãm te
ne me ahna amji caxàr na, me cupê hahkre kêatre. Ne teeamjia kôt ahte
ame amji cuhtac, ne ame amji to impej to me hahkre. Ne ma ame Pahpãm
te Jeju kôt amji caxuw me to ihcuhtacti, ne me to impejti xàata na me to
ihcaca. 4 He ihtỳj Mojxe xwỳ jõ kàhhôc ata kôt, tee ame amji kên tũmti,
jikôtti atajê to ihcuhtac, ne me to impej to hahkre. Ne Pahpãm teramã
Mojxe xwỳ jõ kàhhôc ata jaxà kam Jeju Crixtô xãm. Na quê ha cute amji mã
me to ihhimpej catêjêatajê catyt kam, Jejua kôt cute amji kam me hapac xà
cuhtacti to me ipa, mãrquê Pahpãm hõ tekjêa na me ahna amji capa.
Pahte Pahpãm caca xà intuw ita mã me paxàr xà jahkre kêt nare
Pê ramã Mojxe xwỳ ampo itajê na Pahpãm te amji jarẽn xà na ihhôc to
“Quê ha jũm te, ite me cumã ijarkwa jirên xà itajê cunea to amji kam
hapac to ipa, ne nee jũ caxuw ihnõ to hapac kêt nare na,
wa ha itỳj ahnaamji capa, quê ha icahê na ihkrĩ rohnỳtti mã” hane.
Ne jũ wỳr quê jũm ita to, quê nee jũm ton nare. He pê mam Mojxe
xwỳ, ma kẽnti na api, pê kẽn po kam Pahpãm cumã harkwa jirên xàatajê
cunea na ihhôc, pê cupy ne to wrỳ, ne me cumã cugõ. Ne pê cute amji mã
Pahpãm jarkwa to iwrỳc xà ita, cumã ihtỳaj to ihtỳj. Ne itakam nare. Xà
quê ha ajkĩ Mojxe xwỳ cuxà, jũm ma JejuCrixtô kôt côjkwa wỳr api, ne
amji mã to wrỳ, cupê me pahkritxwỳ xà ita caxuw? Hãpà! Heramã amjia
kôt me pahwỳr iwrỳc, ne cator. 7 Ne hanea ne, nee pjê krac ri mehtyc
cahêna Jeju Crixtô wỳr jũm wrỳc, ne cuteto ihtĩr xà hamreare. Ampo na?
He pê ramã Pahpãm to ihtĩr ita kam, quêt nee me pamã pahte me cumã
me pahcator xà ita tỳj nare. Ne pê Mojxe xwỳ hanea ne Ixaher catêjê mã:
“He ramã me pahcaxwãm pê me pamã Pahpãm jarkwa na,
me amã hahkre pej” hane.
Ne cu ramã Jeju pê me pahkritxwỳ te me pahpytàr catê na, me to amji
kampa, ne amji mã me harẽ. Ne harẽn xà ita to wa hãn ne me cumã
harẽn to ipa he:
9 — Ca ha me anõ te garkwa to gũjarẽn to: “Jeju pê mehcunea jõ
te hacpỹa mã to ihtĩr na amjimã to hajỹr na, quê ha ihtỳj ampo kên
kêanre ata pê apytà, ne ana amji capa — hane. 10 Ampo na? He cu me
pahcaxwãm pê Jeju pê Pahhiti to amji mã me pahhimpej na, quê ha ihtỳj
Hũm me pahna amji capa. Ne cu ha me pajarkwa to me Jeju jarẽnna,
quê ha ihtỳj Hũm Cati pahkên pê me pahpytà. 11 Ne pê ramã Ixaj xwỳ
Pahpãm jarkwa na, hõ kàhhôc kam, Jeju na ihhôc to hane he:
“Ne por mehcunea Pahpãm te me pamã jũm kujahêc ata to amji mã
me hajỹr atajê,
quê ha nee mehkên pê cute me hũtàr nare na, amji naamehcãmjĩ
Quê ha ihtỳj me hỹrmã cato ne me hũtà” hane.
Ne cute harẽn xà ita ri, pjê cunea kam, mehcunea caxuw impej. Ampo
na? He Juta catêjê me, mehcahkrit atajê pê nee ajteare mã, me cupê ajpẽn
pê ajropê nare. Ne Pahpãm mã me ipipẽn pit. Ne cupêa rimehcunea jõ
Pahhiti, ne ihtỳj mehcunea te amji tehcajpar xà caxuw, ahna me hàhwỳr
catêjê tehcajpar to kryjre nare, ne me to impejti. 13 Ne pê ramã Jôwer xwỳ
Pahpãm jarkwa na, hõ kàhhôc kam, ihhôc to hane he:
“Por ihkên pê cute me amji pytàr xà na me Pahhiti na ahwỳ atajê,
quê ha ihtỳj me amji pytà” hane.
Cute me cumã Jeju jarẽn nare ita kam, jũ wỳr quê amji mã me to hane
Ne jũ mã quê ha cormã amji mã me Jeju to hajỹr nare ita kam, cute
ihkên pê me amji pytàr xà na ahna me hàhwỳr to?
Jũ wỳr quê me to.
Ne cormã nee cute me harẽn par nare ita kam, jũ mã quê ha me, ne
amji mã me to hane?
Jũ wỳr quê me to.
Ne cormã neecute me cumã harẽn, mã cute me kam hapac nare ita
kam, jũ mã quê ha me, ne kam me hapac to?
Jũ wỳr quê me kampa.
15	Ne cormã nee cute me cumã harẽn catê na, me jũm kujahêc nare ita
Jũ wỳr quê me cumã harẽ.
Pê ramã Ixaj xwỳ Pahpãm jõ kàhhôc kam, me cumã harẽn catêjê to
hũjarẽn to hane he:
“Me pamã hũjarẽn pejti to me cator xà ita pyrên ri ame pajakry” hane.
Mã Juta catêjê mã me hũjarẽn catêjê cator, ne me cumã Jeju pê me
pahkritxwỳ jarẽn xà impejti to mehũjarẽn, mã cute mempar. Ne nee
mehcunea te me harẽn par xà ata kôt, amji mã me to hajỹr nare. Ne pê
hanea ne Ixaj xwỳ ahna ihhôc to hane he:
“Pahhiti! He ihhêj ne nee jũm te ijũjarẽn xà ita to amji mã hajỹr nare” hane.
Hõhõ, cu ha me pahteme Jeju Crixtô pê Pahpãm kra, ne amji to me
pahkritxwỳita na, jũmjê mã harẽ, quê ihhêaj to me pahkampa, ne por
amji mã me ahna prãm catêjê atajê, quê ha ihtỳj to amji mã mehhimpej.
Juta catêjê mã Jeju jarẽn par prãm nõ tũam
He xà ajkĩ me cupê Juta catêjê te me Pahpãm kra jarẽn kam me
hapacnare na mã, nee cute amji mã me to hajỹr nare? Hãpà! Ihtỳj cute
me kam hapac, ne cama nee kôt me amji ton nare. Pê Tawi xwỳ ramã ita
to, Pahpãm jarkwa na, hõkàhhôc kam hũjarẽn to hane he:
“Me hũjarẽn catêjê atajê cakôc xà ata, pjê cunea kam cute me kam
Ne ma pjê jicu xà mã me harkwa ata cator” hane.
Xà ajkĩ Juta catêjê te nee me Jeju jarkwa jahkre pej nare cwỳrjapê mã, nee
cute amji mã me to hajỹr nare? Hãpà. He cute kam mehapac, ne me hahkre
pej, ne me cumã impar prãm nõ tũam na ri, nee cute amji mã me to hajỹr nare.
Ne quêt mehcahkrit itajê, ihtỳj amji mã me to hajỹr to me ipa. Ne pê ramã
Mojxe xwỳ, Pahpãm jarkwa na, hõ kàhhôc kam, me ahna ihhôc to hane he:
“Ỹhỹ, ipê me Apãm Cati, ne wa ha itỳj jũmjê cahkrit me, krĩxàre krã
te amji jahkre kêatre atajê tehcajpa.
Ne wa ha mehtehcajparxà ata kôt, ca ha ame hũ na mempej mã me
hàr ata kĩn, ne me kam me acryc na me ato” hane.
Ne pê Ixaj xwỳ amji na hàhtàt nare kam me ahna, Pahpãm jarkwa na,
“Por pê nee ame ijapên nare atajê pê me imã cato.
Ne pê nee ame ina hàhcukjêr nare atajê mã, pê wa amji to ajpẽ” hane.
He pê hanea ne Ixaj xwỳ Juta catêjê na ihhôc to hane he:
“Ne pê amcro cunea kam, Pahpãm tee ajco me cupê Ixaher catêjê
jũpar nare, ne ma amehcaca atajê mã ihhêj ne, hũ to apê, ne me
cumã hũhkra pẽ, cuteamji wỳr me to ipipkjêr prãmte” hane.
Nee mã Ixaher catêjê cunea ame Jeju curê nare
Xà ajkĩ Pahpãm ma amehkwỳ pê Ixaher catêjê atajê cunea caca?
Hãpà! He pom ipê Ixaher catêjê nõa ita? Ne hanea ne me cuxà,
ipêAprãw xwỳ tàmxwỳ nõa ita? Ne me iquêtti pê Pẽnjamĩ cukwa kam
ri, nee Pahpãm te amji pê icaca xà nare ita? 2 Pahpãm nee apu cute mam
pjê te amji ton pê mã, amji mã mehkwỳ capi atajê caca nare. He me amã,
Pahpãm jõ kàhhôc kam, Erij xwỳ pê me cumã Pahpãm jarkwa to ihcakôc
catê ata te ahna ihcakôc xà ata jahkre pej. Ne Erij xwỳ te Pahpãm cunaa
mã, cumã Ixaher catêjê kôt harẽn to kêanre to hajỹr he:
“Ijõ Pahhiti, ramã cute me cumã garkwa to mehcakôc catêjê jipej.
Ne hanea ne, ma ame ato amji japackre caca, na ri curi cute me amã
ampo tocaxàr xà atajê to, cute me hamre tu.
Wa ipyxit peaj ne ijàhhuc, mã ita caxuw ihtỳj me cuxà, ame icuran to
4 Mã Pahpãm Erij mã:
“Amãa ri, ca ahte apu apa, ne imã cute hajỹr nare.
He cormã imã pjê ita kam, me hũmre te mir te xet
wa ite amji mã me capi, ne me huwahi, mãame ipa itajê,
ma ame hũm cahàc krekà pê Pahar atacaca, ne nee amji mã ame hũpa
ne quêt ikôat ame ipa” hane.
He ita caxuw Pahpãm te amji kam hapac xàa na, amjia kôt, hàhcaprĩa
kam me cupê Ixaher catêjê kwỳa kwỳ capi, ne amji mã me huwahi.
6 He xà ajkĩ cute me hàpên xà impejti ton cwỳrjapê mã, Pahpãm te amji
mã me capi? Hãpà. He amjia kôt, hàhcaprĩa kam, cute me capi. Quê ha
amji kam hapac xàa na hàhcaprĩa kam amji mã me capi nare.
7 Pê Ixaher catêjê amjia kôt, cute me amji kam me hapac xàa na,
Pahpãm wỳr me ipipkjêr to prãm, cute me ahna amji caxàr prãmte,
ne neehỹrmã me cator nare. Mã Pahpãm te amji mã mencrêre ne me
capi atajê ri, hỹrmã me cator, mã cute me ahna amji caxàr. Mã ihhêj ne
mehcahhur cuneajapactu, ne nee Pahpãm te me cumã hàkjêr xà ata na,
me kam hapac nare. 8 Pê Mojxe xwỳ me, Ixaj xwỳ, ajwar ahpỹanre na me
hõ kàhhôc kam, me ahna mehhôc to hane he:
“Pahpãm te me cupê mehkrã kam, me cute amji kam hapac xà cunea
to ihcunĩ ita na,
mã nee ita kam ihhêj ne me Pahpãm kam hapac, ne me hõmpun nare”
Pê hanea ne Tawi xwỳ me ahna ihhôc to hane he:
“Pom hãn ne ampo pry mã mehhêj ne mehpro, ne me curẽ, mã ajhu
ita jĩkjê na ri
Pahpãm te, me hõ amji kĩnata kam mehkên mã me mẽn na, imã me to
10	Ne imã ate me cupê mehkrã cunea to ihcunĩ na me to prãm,
mãr quê nee ampo kam hapac nare.
Ne imã mehkên xà te me hirô pê ihpỳpỳm tu na,
me to prãm” hane.
Quê ha nee cute me to ihcupan xà itajê mecumã irohnỳtti mã nare
He xà ajkĩ Juta catêjê te ampo to ihcupan xà itajê me cumã irohnỳtti
mã? Hãpà. Quê ha ihtỳj jũ caxuw hacpỹa mã Pahpãm wỳr meapkjê. Mã
Pahpãm te mehcahkrit atajê wỳr amji toirô, ne mam atajê jicu. Ne mam
atajê te to ihcupan xà kôt, mehcahkrit atajê te ampo pej pit na, me amji
caxàr. Ata kôt quê ha me cupê Juta catêjê atajê, me hõmpu, ne ame hũ
na mempej mãme hàr xà ata kĩn, ne ihhêaj to hacpỹa ne Pahpãm wỳr me
apkjê, ne me amji jaxà. 12 He Juta catêjê te to ihcupan xà atajê jahpan xà
na ri, mehcahkrit atajê te Pahpãm pĩn, ampo pej pit hapôj atajê incwỳr.
Ne quê ha jũ caxuw Juta catêjê te hacpỹa mã Pahpãm wỳripipkjêr, ne
catia ne me to amcwa.
Juta catêjê pê pĩxô pàr pyràac
Ita caxuw wa ha me apê mehcahkrit atajê mã amji jarẽ. Ipê me amã
Jeju jarkwa na iprar catê. Ne ite amji kam ijapac xàa na, imã ijàpên xà
ita peaj to impej, na wa xwỳ kam to ijàpên nare. 14 Ne wa Pahpãm wỳr
me ato ipipkjêr to imõr xà ita kam, quê ihhêaj to me ikwỳ kwỳa nõ, ame
gũ na me apej mã me acjêj xà ita kĩn, ne hacpỹamã Pahpãm wỳr amji
jaxà, mãr quê ahna amji capa. 15 Ne Pahpãm te mehkwỳa kwỳ pê Juta
catêjê atajê jicu, ne me apê mehcahkrit atajê wỳr ipipkjêr, ne me ana amji
caxàr, na ca hacpỹa mã ajpẽn to me gõ ikwỳ nõ. Na quê ha jũ caxuw me
cupê Jutacatêjê hacpỹa mã Pahpãm wỳr me amji jaxà, ne ampeaj kam me
hakry to hanea, pom quê ihhêj rũm me cupê me hũkjê ty, ne hacpỹa mã
me kôt ne mehtĩr, mã hũrên ame hakry ata to, quê ha ame hakry.
Me papê pĩxô pàr jarê pyràc
Ita caxuw wa ha me amã ampo itajê kôt harẽn to incri. Quê ha me
anõ mã gõ pur kam ampo pĩxô pàr na, xà ca ha ajkĩ harê to pit mã gõ
tekjê? Hãpà, ca ha hanea ne ipàr kam ihpa itajê cunea togõ tekjê. Mẽr
hõhõ, he mam me cupê Juta catêjê atajê pê pĩxô pàr jarê ata pyràac, ne
me cupê Pahpãm tekjê, ne mehtàmxwỳ itajê pêpĩxô pàr pa atajê pyràac,
na ri hanea ne me cupê Pahpãm tekjê.
17 Ne me apê mehcahkrit atajê pê, ihhêj rũm ahkêt kam pĩxô pàr te
ihcuhhê, ne cupê jũm te to hõ tekjê nare ata pyràac. Ne por pur kam jũm
pĩxô pàr to hõ tekjê ata, quê ha hõ pĩxô pàr ata pa kên nõ jakep, ne cumẽ.
Ne ma cute mõr ne ahkêt kam ihnõ xa ata pa jakep, ne pur kam cute hõ
pĩxô pàr pa jakep ata wỳr to amji jaxàr, ne cute hakep, ne mẽn ata jaxà
kam tocaxwỳr. Mã cute ahna impỳn, ne ihkat kam mam harê ata kôt ri,
ihtỳjipicamẽn to mõ. Ita jĩkjê na mã, Pahpãm te me apê mehcahkrit to
hajỹar, ne cute Juta catêjê kêanre atajê jicu, ne me ana ipyr ne mehaxà
kam amji wỳr me gacjên. Ca menquêtjê pê pĩxô pàr jarê pyràcti ata kam,
pê pĩ pàr pa, mã cute me hakep ne me irẽn atajê na ame acakôc kên nare.
Ampo na? He cute me hakep xà ata kôt, nee ate amji to me acati prãmte,
cute me hakep nare. Ampo na? He me apêpĩxô pàr pa ata pyràac, ne jũ
wỳr quê pĩxô pàr pa nõ harê to ihhimpej, ne harê ri quêt ipàr pa cunea to
ihhimpej. Cwỳrjapê ca nee jũmjê jaxà kam me gàhhuc ata to amji to ame
acati prãm nare.
Pahte Jeju to amji mã me pahhimpej, na ri me haxàr xà kam me paxàr xà
Na ca ihhêaj to me anõ imã garkwa to:
— Juta catêjê itajê jaxà kam me ixãm prãmte ri, Pahpãm te me hicu, ne
põ mã me cator, wa me haxà kam me ijàhhuc ita kam, mõrmõ maramã
Pahpãm amehcaca — hane. 20 Ne Jeju to cute amji mã mehhimpej nare
cwỳrjapê ri, cute põ mã me cator, ca me haxà kam me axàr. Ampo na? He
ate Jeju to amji mã me ahimpej, na ri me haxà kam me axàr xà ata to, ca
me amji japackrea ne. Cwỳrjapê ca ha nee cute me ato hajỹr xà ata pyrên
amji to ame acati prãm to me apanare, ne quêt cama amji mã me hũpahti
to me apa. 21 Ne por jũm te pĩxô pàr to hõ tekjê ata te ipàr tête kam
ihpa kênjakep, ne cute mẽn ata pyràc pej na mã, Pahpãm te Jutacatêjê
kêanre atajê jicu. Na ca ha me guphêa ne. Ampo na? He nee me apê mam
Pahpãm na mehkwỳ pê Juta catêjê atajê nare, ne me apêmehcahkrit. Na
ca ha meapê me hũràac, ne me akên xà kêanre nõ to, quê ha ihtỳj me
22 Ita na cu ha Pahpãm jàhcaprĩhti na me hõmpu, ne hanea ne cu ha,
cute ampo kên cwỳrjapê me to kêanre xà na, me hahkre pej. Ne ate Jeju
to amji mã meahimpej catêjê mã ri, ihcunea na Pahpãm pej. Ne ma ame
Jeju caca, ne mehkrã kêanreatajê mã ri, hanea ne Pahpãm kêanre. Quê
ha cute me acaprĩ kam to incrà ita na, ca ha me apej ita na ame apa.
Nãmri quê ha cute me acaprĩ jicu na, quê ha hanea ne, me gicu ne me
akên mã me arẽ.
23 Ne quê ha hanea ne Juta catêjê te Jeju caca jicu, ne hacpỹa mã cumã
me amji jõr na, quê ha ihtỳj mehkwỳ mã me haxà. Ampo na? He quêihtỳj
pa, mã cute hakep, ne pur kam ihnõ ata kam hãm ata pyràac. Ne me
cupêJuta catêjê atajê pê ri, por cute me pĩxô pàr pa jakep, ne me ihnõ
mã to hãm xà caprãr ata pyràac. Na quê ha to hõ tekjê ata mã hacpỹamã
ihkwỳ kam hãm to prãm na, quê ha ihtỳj hacpỹa mãihkwỳ kam hãm.
Ampo na? Hepĩ pa ata pê ri quêt ihpaa to ihpa. Na ri hacpỹ mã cute kam
hãm xà na cumã ihcacure. Ata pyràc pej na, quê ihtỳj Pahpãm hacpỹa
mã Jutacatêjê kwỳ mã mehkwỳ jaxà. Ampo na? He me cupê mehkwỳa to
mehkwỳ, na quêihtỳj hacpỹa ne mehkwỳ mã me haxà.
Quê ha jũ caxuw Juta catêjê cute me amji kam hapac xà to antuw
Ỹhỹ me ikjêjê, ca ihhêaj to me anõ te, hahkre kêt kam amji krã kreti
na, ate amjicãmjĩ cupate, wa ha me amã Pahpãm te imã ampo to hahkre
xà ata jarẽ, ca ha me hahkre pej to impeaj ne. He pê mam, nee jũm ampo
itajê nõ jahkre pejnare. He quê ha me cupê Juta catêjê, Pahpãm cuna
mã mehkrã tỳjti ita na me to hãmtu nare. Ampo na? He quê ha Pahpãm
mehcahkrit atajê te hỹrmã me ipipkjêr atajê cahyt, ne me to hàhtô xà
atamã hahê, ne me hicu. Ne hacpỹa mã me cupê Juta catêjê wỳr apkjê,
ne me ahna cupy. 26 Ata to, quê ha mehkên pê, me cupê Juta catêjê cunea
pytà. Ne pê Ixaj xwỳ ramã Pahpãm jarkwa na, hõ kàhhôc kam, me ahna
ihhôc to hane he:
“Quê ha jũ caxuw Xijãw jõ kẽn cahêna Krĩpinkrên pĩn me pahkên
pême pahpytàr catê ata cato, ne Jaco pê Juta pãm ata tàmxwỳ
catêjêintête, cute amji kam me hapac xà kên to pôj partu.
27	Quê ha Pahpãm me cumã amjijarẽn to hane he:
‘Pê wa rỳ pêa mã me amãite me akên to pôj xà ata na, me amã amji
jarẽa na, wa ramã me atête to pôj to mõ he’ ” hane.
Ne ita caxuw, cormã me cupê Juta catêjê ma ame Jeju pê mehkên pê
me hũtàr catê na me harẽn par caca xà ata to ri, cute amji to me Pahpãm
curê xwỳn. Na ri me apê mehcahkrit atajê te Jeju to amji mã me ahimpej
atajê pê Pahpãm na mehkwỳa. Ne pê rỳ pêa mã Pahpãm ramã amji mã
Cwỳrjapê ri cormãcumã mehtàmxwỳ catêjê atajê kwỳ kĩn rohnỳtti mã.
29 Quê ha Pahpãm te amjimã jũm capi, ne cute to impejti na amji ton na,
quê ha nee jũ caxuw jũm ita to hapac kêt nare, ne ihtỳj to amji japackre
rohnỳtti mã. Ne nee cute ahna amji ton xà ata kaj na, ihnõ na to ipintuw
30 He pê ramã rỳ pêa mã, me apê mehcahkrit atajê inquêtjê ajco me
Pahpãm jarkwa kam hapac nare to me ipa. Na pê ajco nee me caprĩ nare.
Neita kam nare. Ihtỳj cute me cupê Juta catêjê jũpar nare atajê jaxà kam
me acaprĩ, ne me ato amji kwỳ. 31 Ne quê ha ihtỳj jũ caxuw Pahpãm me
cupê Juta catêjê jũpar nare atajê caprĩ to hanea, pom quê cute me acaprĩ
he. He Pahpãm te me caprĩprãmte ri, ihhêj ne amehkên ton to me ipa.
32 He me pahcunea jũpar nare kam ri, Pahpãm te me pahcunea pro, ne
ihhêj rũm me pahto me hacjên catêjê pyràac. Ne mẽr ampo na mã cute
me pahtohajỹr? Nee mã ampo na nare. He cute me pahcunea caprĩ prãm
to ri, cute me pahto hajỹr.
Pahpãm te amji jahkre pejti ita rya to iry
Ỹhỹ, ampeaj kam Pahpãm mã hàhcaprĩ ita catia to cati! Ne cumã cute
amji jahkre pejti ita rya to iry! Ne me hirôa pê ihkrã kre cati! Ne quêcute
ampo to ihhimpej xà na to ihhimpej na, quê nee jũm ihkôt hahkre pej
nare. He hũ na cute ton xà ata jahkre kêatre. Quê ha hõtpê cumãhahkre
peaj xà na ihtỳj to. Ne jũm mã quê ha ajte, cute amji mã Pahpãm te amji
kam hapac xà to, cute amji mã ihhimpej xà atajê nõ kôt hakop nehahkre
pej? Hamreare, he caxuw jũm jamreare. 34 Pê ramã Ixaj xwỳ hõ kàhhôc
kam, ita to hũjarẽn to hane he:
“Jũm mã quê ha ajte me pajõ Pahhiti mã ihkrã kam, cute amji kam
hapac xà ita jahkre pej?
He nee jũm te me pajõ Pahhiti jahkre pej xà caxuw hamreare” hane.
Ne pê me iquêtjê nõ japrỳ te Jo ita, hõ kàhhôc kam Pahpãm na ihhôc to
“Xà ramã ajkĩ Pahpãm te jũm to new xà caxuw, cute cumã ampo jõr?
He ampo itajê cunea Pahpãm tekjê pit ita kam,
Hamreare!” hane.
Hõ, he pê Pahpãm amji mãa, ampo itajê cunea ton partu. Ne nee ihkaj
na, iràn xà na, jũm teamjia kôt ampo itajê nõ ton nare. Mãnee hanea ne
ampo te, amjia kôt amji ton nare. Ne Pahpãm ri ampo cunea to ihhimpej.
Na cu ha amcro cunea kam me pahcunea Pahpãm cati na amji mã me to,
me pajũjarẽn to me papa! Ampeaj kam!
Pahpãm ihtỳj me pamã me pahteamji kam me pajapac xà to ipintuw partu
Ỹhỹ me ikjêjê, pom ramã Pahpãm te ampo jàhtôa na me
pahcaprĩ hyre nare ita? Cwỳrjapê wa ate me cumã amji jõr xà
caxuw me anaahwỳ. Ate amji to me Pahpãm cajpuaw xà na, ca ha cumã
me amji gõ, ne cumã pit mã ate me gàpên to me apa na, ca ha atỳj amji
mã me to cati to me mõ. 2 Ne nee ca ha amji na pjê ita kam, Pahpãm
curê xwỳncatêjê te mehkên ton catêjê jamãr, quêamji kôt me aton nare.
Ne quêt cama amji na Pahpãm jamã, quê amã ate amji kam gapac xà to
ipintuw partu. Quê ha me ato hane, ca ha me Pahpãm te ampo pej cunea,
kam ampo kên jamreare, ne ihcajpuaw atajê jahkre pej.
3 Pahpãm te amjia kôt ito, ite me amã harkwa jarẽn catê ne ahna ixãm.
Cwỳrjapê wa haitỳj me gapackre, ne me ato ihimpej to ipa, ca ha me
ikampa. Ne nee ca amjipeaj to apej na, amji to ame gàmra nare. He
Pahpãm te ri ate amji mã to ahimpej xà ita na cute aton. Na ca me akwỳ,
xwỳ kam amji mã me to ahimpej nare, ne me akwỳ kwỳ, cormã kyre pê
amji mã me to ahimpej. Ca ha ate kyre pê Pahpãm to amji mã ahimpej
na, ca ha nee ahna amji jarẽn to:
— Wa ramã xwỳ kam Pahpãm to amji mã ihimpej to ipa nare — hajỹr nare.
Me papê Jeju jĩa pyràc
Ne me pajĩ pyxit peaj ne kam, ahpỹanre na, me pahcukrã xà itajê mã
hàpên xà. 5 Ita jĩkjê na mã Jeju Crixtô kam pahte me ajpẽn hônco catêjê,
ajpẽn kam me pahpyxit peaj. Ne ahpỹanre na me pamã me pajàpên xà ita
pê me pajĩkam ahpỹanre na me pahcukrã xà atajê pyràac.
Mã Pahpãm te amjia kôt ahpỹanre na me pamã pahte amji kam me
pajapac xà te amji jahkre pej jõrpartu, ahpỹanre na me pahte cumã me
pajàpên xà ton xà caxuw. Na quê ha Pahpãm te harkwa to ihcakôc catêjê
na me pahkwỳa kwỳ pyxwỳr na, cuha pahtỳj cute to ihhimpej xà ata na
mehcunea mã harkwa to me pahcakôc to me papa.
7 Ne quê ha cute me pahte mehtehcajpar catêjê na me pahkwỳa kwỳ
pyxwỳr na, cu ha pahtỳj mehtehcajpar to me papa. Ne quê ha cute ampo
tome cumã hahkre catêjê na me pahkwỳa kwỳ pyxwỳr na, cu ha pahtỳj
me cumã ampo to hahkre to me papa.
8 Ne quê ha cute, me pahte cumã me hũcanãr ton xà caxuw me
pahkwỳa kwỳ pyxwỳr na, cu ha pahtỳj me cumã me apô ne me cumã
hũcanãr ton to me papa. Ne quê ha Pahpãm te, me pahte me cumã me
hàhcukrêj to me papicokjêr catêjê na mepahkwỳa kwỳ pyxwỳr na, cu ha
me pajàhcajrẽn jõxỳ nare kam, me pahtỳj me cumã me to me papicokjêr
to me papa. Ne quê ha Pahpãm te me topahhimpej catêjê na me pahkwỳa
kwỳ pyxwỳr na, cu ha pahtỳj me pahkrã kreti kam me pajuphêa rũm me
to me pahhimpej to me papa. Ne quêha Pahpãm te me pahte me caprĩ
catêjê na me pahkwỳa kwỳ pyxwỳr na, cu ha pahtỳj me pamã amji kĩan
kam ame caprĩ, ne mehtehcajpar to me papa.
Cu ha caxwãm catia mã me ajpẽn kĩn to me papa
Ca ha nee apu amji krãhky na me akwỳ kĩn nare, ne quêt caxwãm
catia mã amehkĩn to me apa. Ne ma apu amji pê mehkên caca, ne quêt
impejtica me hũnãr to me apa. 10 Por ca Jeju kam ajpẽn to me akjêjê atajê,
ca ha me apeaj kam, me ajpẽn kĩn to me apa. Ne amji mã me akjêjê to
me catia to me apa, ne ajpẽn cupahti to prãmti to me apa. 11 Ne nee ca
me gàpên xà kam ame xuwcaca to ame apa nare, ne quêt ampeaj kam
me gàpên prãam kam me pajõ Pahhiti mã me gàpên to me apa. 12 Ne me
gakrya kam, Pahpãm pĩn me amã ampo pejti cator xà ata jikaj to me apa.
Ne atỳj ampo te me ato jũ mãn xà atajê mã me gũcanãr to meapa. Ne nee
jicu nare. 13 Ne quê Jeju kam ajpẽn to me akjêjê pê ampo jamreare ata me
amã, ca ha atỳj me cumã to ajcokjê. Ne atỳj me gũrkwa kam jũa rũm me
akjêjême ipa atajê jamã, quê me acahê na ame ipa.
14 Quê ha cute me ato kên prãmte, ame acapôr to me ipa atajê mã, ca
Pahpãm na ahwỳ, quê me to impej, ne quê nee gahpan xà na ame to kên
nare. 15 Ne me cumã amji kĩnti atajê cahê na me amã amji kĩnti ne. Ne
ame amrã atajê cahê na atỳj ame amrã.
16 Ne me acunea hãn ne me acaca xà na, me acapẽnti to me apa, ne
nee ame ajpẽn rên nare. Ne amji mã mehcunea cupa to me apipẽnti to
me apa. Ne neeapu amji to me acati prãm to me apa nare. Ne ca ha atỳj
me amã ihcunea na me akwỳ pê mehkryjre atajê kĩnti ne. Ne nee ca me
hirôa pê amjikrã kreti na amji to gàmnãn to me apa nare.
Cu ha nee amji jahpan xà na jũm to kên nare
Ne quê jũm ato kên, ca nee amji jahpan xà na to kên nare.
Nemehcunea mã ampo pejti atajê to pit mã gàpên to me apa. 18 Ne quê
jũm apu amãn kêanre, ca ha nee amji jahpan xà na cumãn, ne apu
cume apijapu nare. 19 Me ikjêjê, quê jũm ame ato kên, ca nee Pahpãm pê
gàmtàr, ne amji jahpan xà na ame kam acryc nare. Mãr quê Pahpãm me
gahpan xà na ame kam incryc. Ampo na? He ramã Pahpãm te hõ kàhhôc
kam me ahna amjijarẽn to:
“He pa wa ha cute ame ato kên atajê jahpan xà na amcwa,
ne ijàmcwỳr xà ita pê ite ame to kêanre xà” hane.
Ne Pahpãm mã cute mehhôc catêjê te ramã hõ kàhhôc kam, harkwa
“Quê acurê xwỳn mã prãm, ca ha atỳj cumã harte, nare, quê cumã
kôr, ca ha atỳj ihkõm.
Ca ha ate to hajỹr na, quê ha cama apu akamihpahàm, ne cute apu
ato kên xà ata jũ na ihpeacre ne, ne nee hipêr amji to cupê acurê
xwỳn to prãm nare”
hajỹr xà ata kôt, ca ha to.
acryc nare, ne cama to impejti ne. Hõ, ca ha ate ita to me hajỹr na, quê
hanee hipêr cupê acurê xwỳn nare, ne cama cupê gõ ikwỳ nõ rohnỳtti mã.
Cu ha pahtỳj amji caxuw me pajõ pahhi kwỳ kampa
Ne ca ha me acunea me cupê pahhi catêjê kam me gapac to me
apa. Ampo na? Nee mã ampo na nare. He Pahpãm te ri pahhi na,
pahhi catêjê itajê pyxwỳr, cute me ato ihhimpej xà caxuw. Jũ wỳr quê
Pahpãm te pahhi na jũm xãm prãm nare kam, quêamjia kôt cupê pahhi.
2 Cwỳrjapê quê ha jũm te hõ pahhi par nare, ne ma apu ihcaca na, quê ha
ma ramã apu Pahpãm te pahhi xãm ata par caca, ne ma apu Pahpãmcaca
na, quê ha ihtỳj jũ caxuw amji kên mã amji mẽ.
3 He xà ajkĩ catyt kam me ipa catêjê mã me hõ pahhi cupa? Hãpà! Ne
por mehkên ton to me ipa atajê mã ri ihtỳj me hõ pahhi cupa. Nãmri
quêha amã gõ pahhi cupa nare to prãm na, ca ha nee apu akên ton to
apa nare, ne quêt catyt kam apejti na apa. Quê ha ramã pahhi me apupu,
ne me garẽn pejti to me ipa. 4 He me apejti to prãm to ri, Pahpãm jarkwa
kôt pahhi ata hàpên xà ata to apê. Nãmri ca ate akên ton to apa na, ca
ha atỳj amji mã pahhi ata teato kên xà ata cupa to apa. Ampo na? He
pahhi ata te ihtỳj akên jahpan xà name ato kêanre xà. He Pahpãm mã ri
pahhi ata apê, cwỳrjapê quê ha ihpĩan ajpên cumã cute akên mã amẽn xà
caxuw harkwa cato. 5 Cwỳrjapê ca ha atỳj pahhi catêjê cunea kampa. He
xà ajkĩ Pahpãm te me pahkam incryc, ne ame pahto kên xà ata cupate pit
mã, cu ame pahhi catêjê kampa? Hãpà. He ramã pahte mempar xà na me
amji jahkre pej.
Cu ha nee ampo to jũm to new nare
Cwỳrjapê ca ha hanea ne pahhi catêjê atajê te Pahpãm krac ri cumã
hàpên to me ipa ata jahpan xà na, atỳj hãn ne me cumã gàmjõr to me apa.
7 Nãmri ca ha me anõ te cormã cumã gàmjõr nare na, ca ha atỳj cumã
amgõ. Nare, ca ha ate cumã me gàpên xà na, ca ha atỳj cumã apê. Ne amji
mã me hũpahti to me apa, ne amji mã me harẽn pejti to me apa. 8 Ne ca ha
nare. Ne ampo ita pyxit peaj, ca ha atỳj me ton to me apa he. Ca ha atỳjme
amã ajpẽn kĩnti ne. Ne ate ajpẽn to mempejti to apa xà ata pê ri ihhêj rũm
ate me ajpẽn to new. Ca ha ate me ajpẽn kĩnti to me apa na, ca ha ramã me
Pahpãm te me amã harkwa jirên atajê cunea kam me gapac to me apa.
Cu ha pahtỳj me ajpẽn kĩn to me papa
Ata pê ramã rỳ pêa mã Pahpãm me pamã harẽn to:
“Ne por ramã me amã me aprõ, ne me amã me apjê atajê,
ca ha nee ahti na meiràn xà na, jũm me ajpẽn caxun nare.
Ne nee jũm curan nare.
Ne nee ajpẽn pê ame gàhkĩj nare.
Ne nee ajpẽn jũ na ame ampo kĩn to me apa nare” hane.
Ne Pahpãm te me pamã harkwa jirên itajê cunea pipẽn pit. Ne ihnõ ita
pê ri ihhêj rũm ihcunea pyràc, ata te hajỹr he:
“Ca ha me amã me akwỳ kĩn hanea, pom quê amãa amji kĩn he”
Cu ha pahte ihkôat me ton to me papa na, cu ha ramã ihkôtihkwỳ cunea
ton to me papa. 10 Quê ha jũm mã mehkwỳ kĩn na, quê ha nee jũ caxuw
ame to kên nare. Hõhõ, cu ha ame pahkwỳ kĩn to me papa xà ata pê,
ramã pahte me Pahpãm te me pamã harkwa jirên xà ata cunea kam me
pajapac to me papa xà.
Cu ha Jeju te amji kam hapac pejti to me amji tỳj
Ne ampo na mã cu ha ame amji to hane? Nee mã ampo na nare. He
me pahkwỳa kwỳ, nee hacpỹ ne Jeju te amji jaxàr, ne ampo kêncunea pê
me pahto cator xà ita to, me amji japackrenare, ata pê ihhêj rũm ihtỳj
cute ame hikwa ne ame hõt pyràac. He me pahpytàr xà jõ amcro ramã
ajpên hàhtêp to mõ, cwỳrjapê cu ha mepahte me amji kam me pajapac
xà cujrõ, quê apu ampra. He maam pahte Jeju to amji mã me hajỹr xà
jõ amcro ata japyre mã ri, ramã cute me pahpytàrxà jõ amcro ajpên
hàhtêp to mõ, ne ramã hàhtêp. 12 Ne caxwa jõ awcapàtkô kam, jũ wỳr ca
apu amji mã hamã ne apu mõ. Ne apẽ kam, ca ha atỳj amji wỳr ampo te
amji kam hapac xà tuw pejti hamreare, ca ha nee akên catianõ pê amji
pytàr nare. Ne quê ha Jeju me awỳr cato, ne ihtỳj me akên xà catia pê
me apytà. Ne mehkêanre catêjê ri hõtpê caxwa ri ame ampokêanre ton
to me ipa, quê ha apẽ, quê ha me ton to hicu. Ne nee me apê cute me
hajỹr catêjê atajê pyràc nare, na ca ha me akên ton jicu, ne catyt kam
me apa rohnỳtti mã. Ne pom krãhtare ipijapu xà caxuw hàprê xà to amji
tỳj, ita jĩkjê na, ca ha Jeju te amji kam hapac xà tuw pejti to me amji tỳj,
ne ihkôat catyt kam me apa. Mãr ca ate to ihcupan xà pê meakên catia
ata pê me to amji pytà. 13 Ne catyt kam me pahpahàmti to me papa to
me hanea, pom quê amcro jàhcujro kam mehpahàmti to me ipa he. Ne
nee ajpẽn kam mare mã amji to ame axy to me apa nare. Ne nee côxỳhti
toame amji to apipãn to me apa nare. Ne nee ame cahãj xyre atajê caxun
nare, ne nee ame to apahàm nõ to me apa nare. Ne nee ame apijapu to
me apa nare. Ne nee amji jũ na ame ampo kĩn nare. 14 Ne nee ca ha mam
ampo kêanre atajê to me amji cajpuaw to prãm to, ame amji kam gapac
to me apa nare. Ne quêt me pajõ Pahhiti pê Jeju Crixtô te amji kam hapac
xà tuw pejti ita to, cu ha ampo kên cunea pê me amji pytà.
Cu ha pahtỳj ihcunea na ajpẽn na me amji to pôj to me papa
Ỹhỹ, he ca ha, por kyre pê cormã Jeju to amji mã mehhimpej
atajê, ca haatỳj me akwỳ kam, ahna me amji capa. Ne nee ame
acaca xàa na, ahpỹanre na ame hũn, ne ame ahna xwỳ nare, ne quêt
hipêr Jeju kôt me ipicamẽn na, ca mehtehcajpa. 2 Ampo na? He ramã me
akwỳ xwỳ kam Jeju to amji mã mehhimpej nare, na quê ha ihtỳj me hõ
itajê cunea ku. Ne nee me akwỳ kwỳ te me hajỹr nare, ne cormã kyre pê
Jeju to amji mã mehhimpej. Na ri ihtỳj me amji mã me hõ to me hàpàn
xà atajê cunea cawpa to:
— Jũ wỳr wa ijõ ita krẽ, kôt mã ikam tẽ, nare, quê me ikra kam tẽ —
hane. 3 Ne por ca atỳj me gõ cunea ku atajê, nee ca ame akwỳ te ihcaca
catêjê mãn kên nare, ne aracri me hõmpu. Ne por ca nee ame hõ ata kur
nare. Ampo na? He ramã Pahpãm te me ahna amji caxàr. 4 Ne cupêa
ri me hõ Pahhiti, ne nee me apê me hõ pahhi nare. Ne taa mã quê ha
mehkwỳ na ihcakôc to kêanre to prãm, ne me to ihcakôcto kêanre, nare,
quê ha me to ihcakôc to impejti ne. Me hõ Pahhiti quê ha cute me hàpên
to hamãr na me to, quê ha me to hamã, quê ha ihtỳj mempej.
5 Ne me gakrã kam me akwỳ, ma ame amji mã me amcro kên na me
aprã. Ne mehkwỳ ihtỳj me amcro kên me, impej picacwỳr na me harẽ.
Ne itacaxuw ca ha ahpỹanre na, ate me amji kam gapac xà jahkre pejti
xà atajêa kôt me apa. 6 Ne me gakrã kam, me akwỳ te Pahpãm to amji
japackre xà caxuw, ramã amji mãme amcro capi. Ne me gakrã kwỳ kam,
me akwỳ te Pahpãm to amji japackre xà caxuw, ihtỳj me hõ cunea ku, ne
hũrên me hakryti na, cumã me amji jarẽ. Ne me gakrã kam me akwỳ te
Pahpãm to amji japackre xà caxuw, nee me hõ cuneakur nare, ne ihtỳj
me ajcri. Ne me ipijacri xà ata kôt ri Pahpãm te me to impejti na me amji
Cu me pahte Pahpãm cajpuaw prãmte ame papa
He nee cu amji mãa, me pahnõ apu papa nare. Ne me pahte me
Pahpãm cajpuaw prãmte, cu ame papa. Ne nee cu amji mãa me pahnõ
pahtyc nare. Neme pahte me Pahpãm cajpuaw prãmte, cu ame ty. Neme
pahtĩar kam cupê me pajõ Pahhiti, ne hanea ne me pahtyc xà jirô pê,
cupêa ri me pajõ Pahhiti. 9 Ampo na? He me pajõ Pahhiti pê Crixtô tyc, ne
hacpỹa mã ihtĩr, mãrquê cupê mehtyc me, mehtĩr jõ Pahhiti. 10 Ita kam,
jũ mã ca ha ajte, ne me akjêjê kwỳ te amji kam hapac xà pê ajteare mã
ita kôt, ca ame cupê cute to ihcupan catê na me cumã hacjê? Ne me ca,
meca xwỳjê? Jũ mã ca ajte ame, ne me akjêjêa kwỳ to mehkryjre to prãm
to ame apa? Hãpà! Ahna cute hajỹr nare! Ampo na? He cu ha jũ caxuw
mepahcunea Pahpãm cuna mã me pahcuhhê, quê ha taa me pahcukij xà
kêanre ata to me pahcukij, ne me pahkwỳ cukij xà impejti xà ata to me
pahcukij, ne ma ajpẽn pê me pahto ajcokjê. 11 He pê ramã me Pahpãm hõ
kàhhôc kam me pahna amji jarẽn to:
na ca ha jũ caxuw me acunea me akryjre na ate me imã amji
icuna mã me akõn krã na me jỹ, ne meimã: ‘Quêt apê Pahpãam to
apêPahpãm’ ” hane.
Hajỹr xà ita kam, jũ mã cu ha me? Cu ha ahpỹanre na Pahpãm mã
pahte amji to me pahhimpej xà atajê me, me pajàpên xà cunea na me
amji jarẽn partu.
Cu ha nee me pahkjêjê nõ Pahpãm pê ipictor na hamãr nare
Cwỳrjapê cu ha ajpẽn pê me pajõ me, pahte amji kam me pajapac
xà na me pahcakôc jicu. Ne jũ to ca ha quêt me? Ca ha me ate amji kam
gapacxà cunea to catyt kam me apa. Ne nee ca me ate amji kam gapac xà
kên ton to me apa xà ata to, me akjêjê te cormã kyre pê Jeju to amji mã
mehhimpej atajê te mehkên ton na me ton, quê mehkên mã mencjêj nare.
14 Pajõ Pahhiti Jeju kam me pahte amji hônco xà ita kam, ramã pahte me
pajõ te me pahto kên xà nare na, hahkre pej pejtu. Nãmri quê ha jũm te
amji mãhõ kêanre na harẽn, ne hanea ne Pahpãm mã ihkêanre na harẽn
na, quê ha ihtỳj hõ ata cumã ihkêanre ne. Ne cute Pahpãm mã hõ ata kên
naharẽn jipy ihkrẽr na, quê ha Pahpãm mã jũm te hajỹr ata kêanre ne.
15 Quê ha me akjêjê nõ te cormã kyre pê Jeju Crixtô to amji mã
ihhimpej ata te gõ ata kur na gõmpun, ne amã ihcawpa to:
— Ca ate gõ ita krẽr na ihkaj na — hajỹr na, ca ha nee gõ ata krẽr
nare. Nãmri ca ha ate gũpar nare, ne mãnea mã ihkrẽr na, quê ha nee
amã akjê ata kĩnnare. Quê ihhêaj to akjê ata akôt hũpa kam cukrẽ, ita na
Pahpãm pê me akam ihkaj na. Ne hanea ne Jeju te akjê ata kritxwỳ na
amji ton, ne haxà kam ihtyc na, ca to amji japackre. Ne nee gàpàn xà ata
cwỳrjapêapê akjê ata Pahpãm pê ipictor na hamãr nare. 16 Quê jũm mã
ate ampo ton xà itajê na akam ihkaj na, ca ha hicu, ne nee hipêr ton nare,
mãr quê nee ampo pejti ita kên na harẽn nare. 17 Ampo na? He Pahpãm
himpej xà nee me pajõ me, me pahkõm xà to amji kam hapac to ipa nare.
Ne quêt Pahpãm Carõ Pejti kôt, catyt kam me papame, me pahcarĩcti
Crixtô mã hàpên xà to hàpên to impejti to ipa to hajỹr te ri Pahpãm
cajpuaw. Mã hanea ne mehkwỳ jũm ata jarẽn pejti to me ipa.
Me pamã, nee me pajõ cawpa xà hamreare
Cwỳrjapê cu ha ajpẽn kam me pahcapẽn pej pêa mã me papa na,
cume amji to prãm. Ne hanea ne pahte me ajpẽn tehcajpar to mepapa
na, me pahtehcajpar xà ata to, cu ha me. 20 Me papê Jeju tekjê catêjê mã,
nee me hõ cawpa xà nare. Na cu ha pahtỳj me pajõ cunea ku. Quê nee
me pajõ nõ me pahnõ to kên, nejũm to kên nare. Nãmri quê ha jũm te hõ
ata kuar kam amji mã cute mehcawpa xà ata cupa na, quê ha Pahpãm
mã jũm ata pê ampo to kêncatê. Cwỳrjapê ca ha nee cumã, Jeju wỳr
jũmjê incjêj ne cormã kyre pê amji mã me to ihhimpej atajê mã, me akôt
me cumã me hõ cunea to hahkrenare. Quê ihhêaj to cute ampo krẽr xà
ata kam ihcawpa xà ata to amji japackre, ne cumã hũpa na, quê ha ihtỳj
ihkên mã axà. 21 Na quê ha me pajàpàn xà me, me pahkõm xà me, ampo
kwỳ te Pahpãm pê me pahkjêjê kwỳ to kên, ne cupê me to hũjawry na, cu
ha mehcuneajicu, ne nee hipêr mehcaxun nare.
22 Quê ha amã gõ cunea kur xà caxuw impej na hahkre pej na, ca ha ate
ihkurxwỳjrea na Pahpãm mã ahna amji cajrẽn to hane he:
— Ca ate, ite ampo itajê cunea kur xà na imã ton, cwỳrjapê wa ha itỳj
cukrẽ, ne nee ihcawpa xà nõ na to amji japackre, ne apu hũpa nare —
hane. Ne nee me akwỳ kwỳ mã ate ihkrẽr xà ita na amji jarẽn nare.
Nearacri amji mã:
— Wa Pahpãm mã ampo pejti itajê pit ton to ipa, mãr quê nee ihkôt
ikênmã imẽn nare, ata pyrên ri ijakry — hane. 23 Nãmri quê ha jũm ata te
ampo ata krẽr xà ata kam, amji mã ihcawpa to:
— Pỳpỹn, mõrmõ ajkĩ ite ijõ krẽr xà ita na Pahpãm mã ipej, nare,
mõrmõ ajkĩ ipej nare — hajỹr jipy, cute ihkrẽr na, quê ha ramã amji
kênmã amji mẽ. Hõ, quê ha jũm te Pahpãm jarkwa kôt cute ihkrẽr na
amji jahkre pej nare kam ihkrẽr na, quê ha ahna Pahpãm pê kam ihkaj
ampo ton na, quê ha Pahpãm pê ahna me pahkam ihkaj na.
Cu ha nee pahte amji to amji cajpuw prãm to pit mã me papa nare
Ne pom cu ramã xwỳ kam Jeju to amji mã me pahhimpej
nare itajê, cu ha, pom cormã kyre pê amji mã me to ihhimpej
itajê tehcajpa, mãr quê haneane me pahcuxà, xwỳ kam amji mã me to
ihhimpej nare. Ne cu ha nee pahte amjito amji cajpuaw prãmte ame
papa nare. 2 Ne quêt ita to cu ha me he. Cu ha pahtỳj me pahkjêjê impejti
xàwỳr me mõr na mehtehcajpa, quê me mõ, mãr quê Jeju to amji mã
mehhimpej xà to me ajcamẽ. 3 Ne mẽr ampo na mã cu ha me ita to? Nee
mã ampo na nare. Pê me pajõ Pahhiti pê Jeju Crixtô nee cute amji to amji
cajpuaw prãm to, pjê kam apu ipa nare. Ne ihtỳj cute amji pupun xà ata
caxuw apu mõ. Pê ramã Pahpãm jõ kàhhôc to hũjarẽn to hane he:
“Inxũ, por cute me acrôn xà kêanre to me acrôn atajê te me ato tojnõ,
ne ma iwỳr me ipipkjêr, ne ame icrôn xà kêanre to ame icrô” hane.
Pahpãm jarkwa jõ kàhhôc pê me pamã ampo to hahkre catê
He pê nee Pahpãm ihcaprỳ na mam hõ kàhhôc tũm ata kam harkwa
na, ihhôc na me mẽn nare. Ne cute me pahcunea mã ampojàhtôa to
hahkre xà caxuw, pê harkwa kôt hõ kàhhôc ata kam mehhôc. Ne Pahpãm
jarkwa ihtỳj ampo kên mã me pajũcanãr na me pahto, ne haneane me
pajakryti na me pahto. Na cu ha pahtỳj me, por jũ caxuw Pahpãm cahê
na ame papa xà ata na, me hikaj. Ampo na? He jũ caxuw cute me pahto
catia, mã me papê hũràac xà na me pamã hahkre pej.
5 Wa ijõtpê Pahpãm mã me acajrẽn to hane he:
— Ỹhỹ me ijõ Inxũ Cati pê Pahpãm, he ca ihcunea caxuw me imã me
ijũcanãr xà pê me ijõ katcrà gõ, wa itỳj me awcanã. Ne ma akra pêJeju
Crixtô kam me akwỳ itajê te ajpẽn hônco na me to, mãr quê ihkôatcute
amji kam hapac xà pyxit peaj to amji kam me hapac to me ipa. 6 Ne me
harkwa pyxit peaj to me garẽn pejti to me ipa, ne me amã: “Apê me
ijõ Inxũ Cati pê Pahpãm, ne apê me ijõ Pahhiti pê JejuCrixtô Pãm, ne
Quê ha mehcahkrit atajê, hanea ne me cupê Jeju namehkwỳ mã axà
Ne me pajõ Pahhiti pê Jeju Crixtô te me ana amji caxàr xà ita na, ca
ha me akwỳ na me amji to pôj to me apa. Hõ, ate me to hajỹr xà ata to,
caha me amji mã Pahpãm to cati. 8 He pê rỳ pêa mã Pahpãm ramã me
cupê Juta catêjê quêtjê mã cute Jeju Crixtô kujahêc na amji to awjahkre,
mãr quê cato ne cupêmehtehcajpar catê. Mã Jeju cator xà ata te, Pahpãm
teampeaj kam to hũjahkre xà na amji par na harẽn. 9 Ne hanea ne cator
xà te, mehcahkrit atajê te Pahpãmjàhcaprĩhti na harẽn na me ton. Ne pê
Tawi xwỳ ramã hõ kàhhôc kam, ita na me to hũjarẽn to hane he:
“Ỹhỹ, wa ha mehcahkrit atajê jipôc ri gaprỳ na icrer to impejti ne,
ne wa ha itỳj me cumã ato ijàmnãn to ipa” hane.
Ne hõ kàhhôc kwỳ kam hanea ne to hũjarẽn to hane he:
“Me apê mehcahkrit me, me apê Ixaher catêjê pê Pahpãm na mehkwỳ
atajê mea mã,
Pahpãm pyrên me gakry!” hane.
Ne hanea ne to hũjarẽn to hane he:
“Ne por me apê mehcahkrit cunea pêIxaher catêjê nare atajê,
ca ha atỳj me pajõ Pahhiti to amji mã me gàmnãn to me apa” hane.
Ne hanea ne Pahpãm jarkwa to ihcakôc catê pê Ixaj xwỳ jõ kàhhôc
kam, pê to hũjarẽn to hane ne:
“Quê ha jũ caxuw menquêtti pê Jexê tàmxwỳ tàmxwỳ nõ cato.
Ne cupê mehcahkritatajê jõ Pahhiti.
Quê ha ihtỳj cupê me hõ Pahhitina amji mã me to ihhimpej to me
Pê Pawrô pjê cunea kam, mehcunea mã Pahpãm jarkwa jarẽn to ipa
Ne Pahpãm ri pahte me hikaj, mã me pajũcanãr na me pahto, cu me
hikaj. Ata kôt imã, cute me amã amji kĩnti me, me acarĩcti jõr na, toprãm,
mãr ca nee amji mã ampo cupa nare. Ne hanea ne imã Pahpãm Carõ Pejti
carôt kôt me gũcanãr, ne me hikaj xà ata te me amã ipicamẽn to mõr na,
14 Ỹhỹ me ikjêjê, he me apejti, ne me akrã kreti to atỳj me ajpẽn
kam, hirãa pê ite me amã ampo itajê na ihhôc, mãr ca me cahyt, ne me
to amji japackre. Ne mẽr ampo na wa ite amjimã ijàhkyaj kam me amã
ihhôc? Nee mã ampo na nare. 16 He Pahpãm te ito icati, ne mehcahkrit
atajê jipôc ri, cute ihcãmter Jeju Crixtô mã ipê cumã ijàpên catê na
ixãm. Por pê Pahpãmmã mehcajrẽn catêjê ajco cute amji to me Pahpãm
cajpuaw prãmte me cumã ampo gõ, ata jĩkjê na, wa itỳj ite amji to
Pahpãm cajpuaw prãmte, hỹrmã mehcahkrit atajê to ipipkjêr to ipa, mãr
quêPahpãm me cumã Carõ Pejti gõ.
17 Ne Jeju Crixtô kam ite amji hônco xà ita kôt ri, imãa Pahpãm mã
ijàpên xà cunea impej pit. 18 He xà itea ijàpên xà impejti ita na, amji to
ijàmnãn xà caxuw mã, wa apu amji jarẽn to ipa? Hãpà. He Jeju Crixtô
te ri ite mehcahkritte Pahpãm jarkwa kam hapac naitehcajpar, mã cute
mempar. Mã cutea, ite me cumã ijũjarẽn xà na iton, ne caxuw imãite amji
jahkre pejti jõr. 19 Ne cute imã Carõ Pejti carôt jõr, mãr wa carôt ata kôt
me cumã ampo pihho pejti to, quê me hõmpu, ne me Pahpãm to me amji
japackre. Ne itakam wa ma Krĩpinkrên pĩn, Iririj jõ pjê wỳr imõr xà ata
kam, wa itỳj mehcunea mã Jeju Crixtô pê me pahkritxwỳ na harẽn xà
impejti atajêcunea na harẽn to mõ. 20 Wa ijõtpê, por nee rỳ jũ ri jũm te me
cumã Jeju Crixtô pê me pahpytàrcatê na harẽn nare ata wỳr, wa ikràr.
Ne nee wa ramã jũ ri jũm te me cumã harẽn ata wỳr ikràr nare. 21 Ne pê
ramã Pahpãm jõ kàhhôc kam Ixaj xwỳ ita to hũjarẽn to hane he:
“He por rỳ jũ caxuw jũm te me cumã Pahpãm kra jarẽn nare atajê,
quê ha ita caxuw me kampa, ne me hõmpu.
Ne por rỳ jũ caxuw cute me Pahpãm kra jarẽn par nare atajê,
quê ha me kampa, ne me hahkre pej” hane.
Pê Pawrô Jeju na mehkwỳ pupun prãmte me hỹrmã ihkràr
He wa tee me awỳr ikràr, ne me apupun to prãm. Mã ma ijàpên xà
icahpêrkàr to ipa ita kam, jũ wỳr wa apu amji mã hamã. 23-24 Ne rỳ pêa
mã, wa caku jàhtôa kam me awỳr ikràr, ne me apupun to prãm, ne hamre,
Cra jõ pjê wỳr imõr xà ita kam, wa ha me anaa mõ, ne me apupun to ramã
ite amji kam ijapac. Ne wa ha meawỳr icator xà kam, quê ha ampeaj kam
me pamã amji kĩn. Wa ame acahê na imõr xà ata kam, ca ha ampoto me
itehcajpa, ite to Cra jõ pjê wỳr imõr xà cahhurkrã curan xà ata caxuw. 25 Ne
wa ha xa me awỳr imõr xà ita kam, mam Krĩpinkrên kam Jeju namehkwỳ
atajê tehcajpar prãmte, me hỹrmã icato. 26 Ampo na? He Maxeton jõ pjê
me, Crec jõ pjê kam Jeju na mehkwỳ pê mehcahkrit atajê te, Krĩpinkrên
kam me cupê hamreare atajêtehcajpar prãmte, amjia kôt me imã ihpore
to cuprõn, mãr wa curi to icato, ne Jeju na mehkwỳ pê Juta catêjê pê
hamreare atajê mã to ajcrà. 27 Me cutea ri me ita to me hajỹr to me amji
kam hapac. Na ri ihhêj rũm ramã mehcahkrit itajê te, me cupê Juta catêjê
to new, na quê ha ihtỳj me amgõ. Ampo na? He pê mam me cupê Juta
catêjêitajê, mehcahkrit atajê wỳr, ihtỳj me Pahpãm jarkwa kujahêc to me
ipa. Mã me harkwa kôt Pahpãm wỳr me ipipkjêr, ne mempej mã me hàr,
ata jahpan xà na ri, hacpỹa ne cute me cumã ampo itajê kujahêc. 28 Ne
ite curi to icator, ne me cumã me hũhkra kam me hõ pore ata cunea to
icahkũmjirô pê mã, wa ha Cra jõ pjê wỳr imõr xà ata jõ pry kôt me awỳr
mõ. 29 Ne me awỳr icator xà ata kam, quêha Jeju Crixtô cukwa kam ampeaj
kam mepamã ampo pej cunea hàhtô, na ramã imã hahkre pej.
30 Me ikjêjê, cu me pajõ Pahhiti pê JejuCrixtô to amji mã me pahhimpej,
neCarõ Pejti ata kôt ri me pamã ajpẽn kĩn ata kôt, wa me ana ahwỳ, mãr
ca icuxà xwỳ kam Pahpãm mã me icajrẽn nare. 31 Ne cumã me icajrẽn to
— Me ijõ Inxũ Cati, ca ha Juta jõ pjê kam amji mã me ato ihhimpej
nareatajê pê Pawrô pytà. Ne hanea ne cute me akwỳ mã ihpore jõr xà
ata kam, quê nee ihpore ata to me amji na ampo kên cãmjĩ, ne amehcaca
nare, ne quêt ihtỳj me hakrya kam, ihpore ata na me amji capa — hane.
Hõ, ca ha Pahpãm mã me icajrẽn to hane, ne quê ha Pahpãm mã
ito hajỹr to prãm na, wa ha icator xà ata kam, quê ha me pamã amji
kĩnjakryti ne. Ne pahte me ajpẽn pupun xà ata kam, quê ha Pahpãm
pahcarĩcti jõr catê ata te me acahê na ipa rohnỳtti mã na, me ato prãm.
Pê Pawrô me cumã amji jarẽn kujate
Ỹhỹ, ita caxuw, wa ha me amã hàpà, ne me amã me pahkjê
cahãj pê Pepkwỳj kujate, ne me amã ihkôt harẽ. He cupê
Ampohy jõ krĩ kamJeju na mehkwỳ tehcajpar catêjê nõ. 2 Na ca ha ahna
me amji caxàr to hanea, pom quê ate Jeju na me amji caxàr he. Hõhõ,
Jeju na mehkwỳ to pahte amji kam me pajapac tohajỹr xà pit. Ramã
cute me hàhtôa tehcajpar, ne haneane itehcajpar, na ca ha atỳj ampo to
3 Ne hanea ne Prixirakwỳj me Aquira pê mam ajco icahê na Jeju Crixtô
mã me apê atajê mã ite me amji jarẽn kujahêc. 4 Ne pê Jeju jàpên xà kam,
cute me itehcajpar xà ata kam, cute amji to mehtyc xà jàhtôa jakren.
Cwỳrjapê wa me cumã me hũrên ijakryti naamji jarẽ, ne nee wa ite
ahte ijakryti na me cumã amji jarẽn nare. Ne hanea ne me cupê Jeju na
mehkwỳ pê mehcahkrit atajê te mecumã hakryti na amji jarẽn.
5 Ne wa hanea ne Jeju Crixtô na mehkwỳ te me hũrkwa kam me cuprõn
catêjê mã, ite amji jarẽn kujahêc. Ne wa hanea ne ite imã ikwỳ nõ kĩnti
pêEpet te Axij jõ pjê kam, cupê mam Jeju to amji mã ihhimpej catê ata
mã, ite amji jarẽn kujahêc.
6 Ne hanea ne Marij te ramã me amã hàpên crire nare ata mã, ite amji
jarẽn kujahêc.
7 Ne hanea ne Antrôn me Juna pê me ipyràac, ne me cupê Juta catêjê pê
mam icahê na me hacjên xà kam mehcuhhê atajê mã, ite meamji jarẽn
kujahêc. Ne me cupê Jeju jarkwa na memprar catêjê na, ramã ite me
hõmpun pejtu, ne pê mam ramã icumam Jeju to amji mã mehhimpej to
8 Ne hanea ne, por me pajõ Pahhiti pê Jeju kam, cupê ijõ ikwỳ nõ pê
Amprij ata mã, ite amji jarẽn kujahêc.
9 Ne hanea ne Rupan pê me icahê na Jeju Crixtô mã hàpên catê ata me,
me imã ikwỳ nõ kĩnti pê Xaqui mã, ite amji jarẽn kujahêc.
10 Ne wa hanea ne Aperti te mehcunea kam mare mã Jeju Crixtô to amji
amji jarẽn kujahêc.
11 Ne wa hanea ne Herotãw pê ipyràac, ne cupê Juta catêjê nõ me,
Narqui me, mehkjêjê pê Jeju na mehkwỳ atajê mã, ite amji jarẽn kujahêc.
Ne wa hanea ne Tripenkwỳj me, Triponkwỳj pê me pajõ Pahhiti mã
hàpên catêjê atajê me, Penxikwỳjpê imã me ijõ ikwỳ nõ cahãj kĩntite
Pahpãm mã hàpên catia ata mã, ite amji jarẽn kujahêc.
13 Ne hanea ne wa Rupo pê me pajõ Pahhiti mã hàpên catê catia ata me,
inxi te ihhêj rũm ito ihkraa, ne ito impejti ata mã, ite amji jarẽn kujahêc.
14 Ne hanea ne, wa Axin me, Precon me, Mecurij me, Patropa me, Herma
me, me pahkjêjê cunea apu ihkôt me ipa atajê mã, ite amji jarẽn kujahêc.
15 Ne hanea ne wa Piror me, Jurijkwỳj me, Nerew me, ihtõj me, Orimpa
me, Jeju na mehkwỳ cunea cahê na ame ipa atajê mã, ite amji jarẽn
16 Ne me amã ajpẽn kĩan kam me ajpẽn mã me hàpà. Ne ita ri me cupê
Jeju Crixtô na mehkwỳ cunea te me amã amji jarẽn kujahêc.
Quê ha cute me pahto ipicapôn prãm atajê to amji na me pajuphêa ne
Me ikjêjê wa ha cormã me gapackre to incrire ne, ihkàhhôc ita jicu
xà kam. Ỹhỹ, ca ha ma amji na, cute me Jeju to, ate amji mã me ahimpej
tête me acahpêrkàr, ne ite me amã ampo tohahkre atajê tête me girên
ne me ato ipicapôn prãmcatêjê to, amji na me guphêa ne. Neampỳa mã
ame cupê me apa. 18 Ampo na? He cute me hajỹr catêjê, me pajõ Pahhiti
pê Crixtô pê ampỳa mã ame ipa, ne nee me cumã hàpên nare, ne amji
cajpuaw cute ampo na mehprãmti xà ton to me ipa. Ne me harkwa cakôc
xà hêj xi xà picre to, cute me amji jahkre kêatre catêjê mã mehhêj to me
ipa. 19 Ne me ca nare, ca quêt atỳj me gũcanãar kam Jeju to amji mã me
ahimpej to me apa. Cwỳrjapê ri me apyrên me ijakry pit. Ne imã me ate,
me ampopejti ton na ate amji jahkre pejti na, imã me ato prãm, ne me
apê ampo kên ton jahkre kêatre na imã me ato prãm.
Pahpãm kôt me papa xà ita kôt, cu ha Xatanaj tohjê
Ne Pahpãm pê me pamã me pahcarĩcti jõr catê xakat, ne quê ha me
nare. Ampo na? He quê ha me pahcurê xwỳn ata curan pej to hàhtũm
nare to hanea, pom ca me apar kàhtỳjti to me cagã krã gã he. Ne imã me
pajõPahhiti pê Jeju Crixtô te ihcunea na me ato impej na to prãm.
Pê Pawrô cahê na mehkwỳ krĩ atajê me cumã amji jarẽn kujate
Ne Timot pê icahê na hàpên catê ita te hanea ne me amã amji
jarẽnkujahêc. Ne hanea ne Rutikwỳj me, Jaxãw me, Xôpat pê me ipyràac,
ne hanea necupê Jeju na mehkwỳ kam Juta catêjê kwỳa kwỳ atajê te me
amã amji jarẽn kujahêc.
22 Ne ipê Tertur pê Pawrô kôt ihkàhhôc ton catê te hanea ne me amã
amji jarẽn kujahêc, Jeju jarkwa na.
Ne wa Cajo jũrkwa kam ikrĩ, mã hũrkwa kam Jeju na mehkwỳ me
cuprõ atajê te hajỹar, ne me amã amji jarẽn kujahêc. Ne Eraxô pê krĩ jõ
pahhi mã ihpore jamãr catê me, Jeju kam me pahkjê pê Cwatro te me
amã amji jarẽn kujahêc.
24 Ne imã me pajõPahhiti pê Jeju Crixtô te ihcunea na me ato impejti
name ato prãm. Ỹhỹ, he ampeaj kam.
Cu ha hõtpê Pahpãm to me pajàmnãn to me papa
Imã me acunea mã, Pahpãm jàhcaprĩ mã me pahtehcajpar na, me
ate me hahkre pej na, me ato prãm. Ampo na? Nee mã ampo na nare. He
pê rỳ pêa mã Pahpãm Jeju Crixtô pê me pahkritxwỳ na, to amji kampa.
Mã rỳ jũcaxuw jũm te, Pahpãm te Jeju Crixtô to me pahkritxwỳ na
hahkre pej nare, ne me cupê ipimxur tu. Ne pêramã rỳ pêa mã Pahpãm
jarkwa na, cute mehhôc catêjê ita na mehhôc, ne cute me ahna ihhôc
xà ata, pê nee hirã pê hũjarẽn nare, ne harẽn xàincwỳrpê harẽ. Ne ita
caxuw Pahpãm tĩr rohnỳtti mã ata te nee to ipimxur nare, ne hirãa pê
to ipipẽ xà caxuw, ahna harkwa hyr, mãr quêpjê kam, mehcunea me
hahkre pej, ne amji mã me to ihhimpej, ne ihkôat me ipa. Ne Jeju pê me
pahkritxwỳ ita to, pê wa Pahpãm jarkwa kôt, me amãicakôc. Ne Jeju to
ate amji mã me ahimpej xà ita kam, quê ha Pahpãm ihtỳj me atehcajpa,
27 Ne Jeju Crixtô cukwa kam, quêha pjê kam mehcunea me Pahpãm
pyxit peaj, neihkrã krea to ihkrã kre na me hahkre pej, na cu ha
— Quêt apyxit peaj ne ampeaj kam akrã kre rohnỳtti mã. Ỹhỹ, he
ampeaj kam — hane. Hamre, ijõ kàhhôc ita pit.
CORINTI JÕ KRĨ WỲR
Mam Pawrô Jõ Kàhhôc
Ỹhỹ, pê Pawrô pê Jeju jarkwa na memprar catêjê nõ, ne hanea ne cupê
cupẽhkà te ikre cahyr catê, ne hàpên xà ata to pê ajco amji to ajpa. Ne pê
Jeju na mehkwỳ jakrã Corinti jõ krĩ kam mehkrĩ atajê wỳr, pom cu me hõ
kàhhôc pijakrut cahyt ita kujate. Na pê mam hõ kàhhôc ita japrỳ pê Corinti
Jõ Krĩ Kam Jeju Na Mehkwỳ Jakrã Mehkrĩ Atajê Wỳr, Mam Pawrô Jõ
Kàhhôc (1 Corinti).
Ne mam hõ kàhhôc ita kam cute ampo cunea to mehapackre, mãr quê nee
mehkwỳ jirôa pê me cati to me amji kam hapac to me ipa nare. Mãr quê nee
amji na, cute me amji kam hapac xà kên tũmti nõte mehkwỳ cunea pãc, ne
amehtũm na hamãr nare. Ne hanea ne, pahte me cuprõn xà kam, me pamã
pahte Pahpãm na amji to me pahhimpej xà to hahkre. Ne hanea ne Pahpãm
te me pahcunea mã Carõ Pejti jõr na me pamã harẽ.
He nee ite Corinti wỳr Pawrô te hõkàhhôc pijakrut kujahêc atajê cunea to
ipintuw nare, ne ihkwỳ jatujre atajê ri ite to ipintuw.
Pê Pawrô me cumã amji jarẽ
Hàpà me ikwỳ pê Pahpãm na mehkwỳ, ca Corinti jõ krĩ kam me akrĩ
atajê. Ipê Pawrô. Pê Jeju Crixtô pê Pahpãm kra amji mã harkwana cumã
iprar catê na ixãm. Na wa ite me amã ihhôc, ne ihkujahêc. Ne Jeju kam me
pahkjê pê Xoten ita icahê na ihkrĩ. Ne Jeju Crixtô cukwa kam ri me apê Pahpãm
na mehkwỳ, na ca ajtea mã me, ne ampeaj kamme apej. Pê Pahpãm ihkra kam
ate meajpẽn hônco xà ata kôt, pê me ato amji kwỳ xà na, me ana ahwỳ. Ne
ihkàhhôc ita hanea ne, pjê cunea kam me cumã Jeju Crixtô pê me pajõ Pahhiti
kam me hapac to me ipa atajê cunea mã wa ite ihhôc. Ne Jeju pê me pajõ
MAM CORINTI 1
Ne wa ijõtpê Pahpãm pê me pajõ Inxũ Cati me, me pajõ Pahhiti pê
Jeju Crixtô mã, me acajrẽn to hane he:
— Ỹhỹ, ca ha Corinti jõ krĩ kam me akwỳ mehkrĩatajê caprĩ, ne me
caxwỳn caxwãm pê me cumã me acarĩcti gõ, mãr quênee ame amji mã
ampo cupa nare — hane.
Cu ha Jeju cukwa kam, ampo pej cunea cwa
Pahpãm te Jeju Crixtô cukwa kam hàhcajrẽan kam me ato impej xà
ata pyrên, wa ijõtpê hũrên ijakryti na cumã amji jarẽn to ipa. 5 Ne Jeju
Crixtô kam ate me ajpẽn hônco xà ita kam ri, me akrã kre te amji jahkre
pejti me, Pahpãm jarkwa kôt me gũjarẽn xà impejtito, ihcunea na me
gakràj. 6 Ne ate me Jeju te amji kam hapac xà intuw pejti jarẽn xà ita na
me amji caxàr, ne ihkôat atỳj me apa. 7 Cwỳrjapê, ca ate me pajõ Pahhiti
pê Jeju Crixtô te amji jaxàr xà na me hikaj xà ita kam, Pahpãm Carõ
Pejti te ihtỳj me amã ampo pejtijõr xà atajê, ne nee me apê hamre nare.
8 Ne Jeju to ate amji mã me ahimpej xà ata kam ame apec cupate ri, ihtỳj
me atehcajpar to ipa, mãr ca nee ahna ame apec nare. Mãr quê me pajõ
Pahhiti pê Jeju Crixtô te amji jaxàr xà ata kam, nee ampo na amji mã me
acuhtom nare.
9 Ỹhỹ, cu pahtỳj Pahpãm to amji mã me pahhimpej xà ata na, amji mã
me to hane. Ne cute hanea ne ihkra pê Jeju Crixtô kam pahte me ajpẽn
hônco tu xà caxuw, cute me pahna hàhwỳr, ne nee cute harkwa ata to
ipintuw, ne to hapac kêt nare.
Pê Corinti jõ krĩ kam Jeju na mehkwỳ picapôn pa
Ỹhỹ Jeju kam me ikjêjê, he Crowkwỳj na mehkwỳ nõ te ri imã me
akwỳ kwỳa cwỳrjapê ate me garkwa to me ajpẽn mãn na me garẽn, wa
iteme garẽn par. Na wa ha me pajõ Pahhiti pê Jeju Crixtô japrỳa na me
ana ahwỳ, ca nee hipêr ame ajpẽn mãn to me apa nare, ne nee hipêr
ajpẽnto me apicapôn nare. Ne quêt catyt kam cama me ajpẽn par peaj ne,
apa. 12 Ampo na? He ca ihhêj ne me gakrã cunea kam me amji jarẽn to me
— Me ipê Pawrô kôt me ipa catêjê — hane. Ne me gakrã kwỳ me amji
— Me ipê Apôr kôt me ipa catêjê — hane. Ne me gakrã kwỳ me amji
— Me ipê Petrô kôt me ipa catêjê — hane. Ne me gakrã kwỳ me amji
— Me ipê Crixtô kôt me ipa catêjê — hane.
MAM CORINTI 11
Pỳhàpà! Xà ajkĩ Crixtô picapôn? Hãpà! He xà ajkĩ pa wa me
acwỳrjapê pĩ kam ityc? Hãpà! Xà ajkĩ Jeju japrỳ kaj na jũm teijaprỳ na
cô kam me anõ cumrãr? Hãpà! He xà me gõ pahhi cwỳrjapê ate amji to
me apicapôn ita jũ na, nee me apahàm nare? Ampeaj kam ate amjito me
apicapôn ita na, me gũ na ipahàm. Na wa ha me awỳ, ca hacpỹa mã me
cuprõ, ne me ajpẽn hônco tu na me apa.
Cu ha catyt kam Jeju to me amji japackre
Ne ihnõ, ca cormã ihkaj na ame to, na wa nee ate me to impejti
na me garẽn nare. He ca Jeju to ate amji kam me gapac prãmte,
ate amji to me cuprõn xà ata kam, ajte nee catyt kam ihkôt me apa nare,
ne cama me ajpẽn to kên to me apa. 18 Ne mam ramã jũm te imã me
— Corinti jõ krĩ kam Jeju na mehkwỳ atajê ihtỳj Jeju to amji kam me
hapac prãmte me cuprõ, ne cama amji to me ajcokjê, ne ajpẽn cuna mã
mehcuhhê — hane. Wa ite jũm jũjarẽn xà ita kam ijapac ne amji mã:
— Ampeaj kam mõrmõ cute me hajỹr — hajỹr. 19 Ne ampo na mõrmõ
ca ame amji to ajcokjê? Mõrmõ me gakrã kwỳ pê catyt kam me ipa catêjê
na, cute amji to me ipipẽ xà caxuw, hãn ne me amji to caprã. 20 Ca hãn
me pajõ Pahhiti to ate me amji japackre xà caxuw me cuprõ, ne me gàpàn
xà ata kam, nee Jejua to ame amji japackre nare, ne amji too pit mã ame
amji japackre. 21 Ampo na? He ca nee me akwỳ jikaj nare. Ne me atũm
prãm catêjê me akwỳ jirôa pê me apà, ne meakwỳ prãm na ame apa. Ne
me akwỳ me ikõa to me ikõ, ne me ajpã, ne me akwỳ mã kôr cakrô, nee
mehkõm nare. 22 Pỳhàpà! Pom me acunea mã me gũrkwa ita? Quê me
na mehkwỳ caca, ne me cupê hamreare atajê mã amehpahàm to? He ate
me hajỹr xà ita kam, jũ wỳr wa ha me apejti to me amã icakôc. Na wa ha
quêtcatyt kam me amã me pajõ Pahhiti to amji japackre xàjõ kur to hahkre.
Jeju to pahte me amji japackre xà
Pê me pajõ Pahhiti, ite me amã ita to hahkre xà to imã hahkre, pê
wa ramã me amã to hahkre to hane he. Pê me Jeju kên mãme mẽn xà ata
jõ caxware kam, pê pãw py, ne hũrên hakryti na, Hũm mã amji jarẽn jirô
pê, ihkryj ne ihkôt me ipa catêjê cunea mã hõr pa. Ne me cumã:
— Pãw ita pê me gahpan xà na cute me ijĩ to kên ata pyràac, na ca ha
ita caxuw ate mehkur xà ata kam, atỳj me ito amji japackre — hane. 25 Ne
pê me hàpàn jirô pê, hanea ne ihkõm xà ata py, ne to hanea ne me cumã:
MAM CORINTI 11
— Ampo cacô ita ri, Pahpãm me, me pahte me ajpẽn par xà intuwti na
harẽ. Na ri ampo cacô ita pê icaprôa te me acwỳrjapê ipijaxwỳrpyràc,
na ca ha ita caxuw ate me ampo cacô to me akõm xà ata kam, ca ha atỳj
me ito amji japackre — hane. 26 Mẽr hõhõ, ate Jeju to me amji japackre
prãmte, ca ha me pãw ita ku, ne me ampo cacô ita to ikõ. Ne me hàpàn
xà me, mehkõm xà ata quê ha mehcunea mã, me pancwỳrjapê me pajõ
Pahhiti pê Jeju tyc naharẽn ita na, quê ha ahnaa hacpỹ ne amji jaxà.
27 Cwỳrjapê quê ha jũmjê te, me pajõ Pahhiti to me amji japackre
xà jõ to cute me cuprõn ata kur na, mehpahàm nare kam, mehkur ne
amehkõm na, quê ha me pajõ Pahhiti te mencwỳrjapê ihtyc xà catia to,
ihtyc ata to mencri, ne me to hõkrenõ, ne amehtũm. 28-29 Ỹhỹ, quê ha
jũmjê te me hàpàn xà ata kam, nee mencwỳrjapê Jeju tyc xà ata to me
amji kam hapac nare kam, cama ame hàpàn, neamehkõm na, quê ha me
taa me amji curê mã me amji mẽ, ne quê ha Pahpãm ihkên mã me cumẽ.
Cupate, ca ha xa ate amji kam gapac xà to, ate amji pyràc xà ata to amji
kampa, ne ahna amji kôpĩ, jirô pê, ca ha cormã pãw ata krẽ, ne cormã
ihkôt ampo cacô ata to ame ikõ.
kàj xà, ne me akwỳ jàhtôa ne mehpeacre, ne me akwỳ kwỳ tyc. 31 Nãmri
cu ha pahte amji kam me pajapac xà na ampeaj kam me amji kôpĩrna,
quê ha nee me Pahpãm me pahcurê mã me pamẽn nare. 32 Ne Pahpãm
pê Pahhiti te me pahcurê mã me pamẽn xà ata to me pajapackre, ne to
me pahcuhtac, mãr cu nee mehkrã kên te mehkên mã mencjêj xà ata mã,
mehkôt me paxàr nare.
33 Na ca ha me ikjêjê, ate me pajõ Pahhiti to me amji japackre xà
caxuw me cuprõn na, ca ha xaa me ajpẽn jikaj, ne me cuprõ, ne cormã
me apà. 34 Ne quê ampeaj kam me anõ mã prãm, ca ha gũrkwa ri apà,
mãr ca nee ate me cuprõn xà ata kam, ate me to amji kam gapac xà kaj
na, gàpànnare. Ca ha ate me to hajỹr na, quê ha ihtỳj Pahpãm me acurê
mã me amẽ. Hamre, wa ite me amã ita pit jarẽn, ne ihkwỳ, wa ha xa
curiicato, ne cormã me amã harẽ, ca ha me hahkre pej.
Pê Pawrô Pahpãm Carõ Pejti to me cumã hahkre
Ỹhỹ Jeju kam me ikjêjê, imã me apê Pahpãm Carõ Pejti te me
amã ampo jõr xà ata jahkre kêatre na me ato prãm nare. Na
wa ha ita caxuw me amã to hahkre, ne ihcunea na ihkôt me amã harẽ.
2 Xà cormã mam me apê Pahpãm jahkre kêatre ata to mã, ca ame amji
japackre? Por pê pahpãm cahàc krekà tĩr nare, kam ampo hamreare ata
MAM CORINTI 12
to meamji mã ahêj, pê ihtỳj ajco meato ihhimpej to ipa, na pê ca ajco atỳj
ihkôt me apa, ata to amji japackre.
3 Ne ita kam nee cute hajỹr nare. Quêt Pahpãm Carõ Pejti tĩar ata, ihtỳj
me ato ihhimpej to ipa, ne taa mã ri me pamã Jeju pê me pajõPahhiti na
harẽ. Cwỳrjapê quê ha jũm te harẽn to:
— Jeju ita kêanre — hajỹr na, quê ha ramã Xatanaj carõ kên ata,
ihcakôc xà ata na to ihhimpej, quê ha to ihcakôc. Ne nee quê Pahpãm
CarõPejti jũm ata jũm to ihhimpej to hajỹr nare. Ne quê ha jũm te Jeju
— Jeju pê Pahhiti — hajỹr na, quê ha ramã Pahpãm Carõ Pejti ata
ata hũjarẽn xà te hajỹr na jũm to ihhimpej nare.
Pahpãm Carõ Pejti ajteare mã me pamã cute amji jahkre pej xà gõ
He Pahpãm Carõ pyxit peaj cakrô, ihtỳj me pamã ahpỹanre na ajteare
mã, me pahte amji kam me pajapac xà te amji jahkre pej xà atajê jõr
to ipa. 5 Me pajõ Pahhiti pyxit peaj cakrô, cu ahpỹanre na ajteare mã,
cumãme pajàpên xà pihho jàhtôa to me apê. 6 Ne Pahpãm pyxit peaj
cakrô, mã ahpỹanre na cute me pamã ajteare mã, me pahte amji kam
me pajapac xà te amji jahkre pej jõr par, mãr cuahpỹanre na, ajteare mã
cumã to me apê.
7 Ne Pahpãm te me pahcunea to impej prãmte ahpỹanre na, ajteare mã,
hirãa pê me pahcunea mã Carõ Pejti te amji jahkre pej xà atajê jõr par.
8 Pahpãm Carõ Pejti hãn ne mehkwỳ mã ahpỹanre na, me hàpên xà pihho
jõr to ipa. Ne taa, mehkwỳ kwỳ mã, ihcakôc xà te amji jahkre pej krã
kreti jõr to ipa. Ne taa, mehkwỳ kwỳ mã, ihcakôcxà to cute me hapackre
xà jõr to ipa.
9 Ne taa, mehkwỳ kwỳ mã, cute amji mã me Jeju to ihhimpej xà tỳjti jõr
to ipa. Ne taa, mehkwỳ kwỳ mã cute me hà catêjê caprãr xà caxuw me
cumã carôt jõr to ipa.
10 Ne taa, mehkwỳ kwỳ mã, cute amjia kôt me hàpên xà pihhoti ton
xà nare atajê ton xà caxuw me cumã carôt jõr to ipa. Ne taa, mehkwỳ
kwỳ mã, cute me Pahpãm jarkwa tomehcakôc xà caxuw me cumã amji
jahkre pej jõr to ipa. Ne taa, mehkwỳ kwỳ mã, cute me Pahpãm Carõ
te amji kam hapac xà pejti me, ajteare mãjũm te amji kam hapac xà
kêanre jahkre pej xà jõr to ipa. Ne taa, mehkwỳ kwỳ mã, ajteare mã cute
mehcakôc xà pihho to mehcakôc xà jõr to ipa. Ne taa, mehkwỳ kwỳ mã,
cute mehcakôc xà pihho tomehcakôc xà ata kôt harẽn to capô xà jõr to
11 Ne por Pahpãm Carõ pyxit peaj ata ri, ampo itajê cunea to. Ne taa,
ahpỹanre na cute me cumã amji kam hapac xà jõr to prãmti atajê jõr to
MAM CORINTI 12
Me pajĩ pyxit peaj, ne ampeaj kam, kam me pahcukrã xà jàhtô, ne me
pahcukrã xà ita te amji to cuprõn, ne amji to me pajĩ pyxit peaj. Itajĩkjê
na mã, me pajàhtôa cakrô me papê Jeju na mehkwỳ pê hĩ kam cukrã xà
atajê pyràac. 13 Pê mam me pahkwỳ kwỳ pê Juta catêjê, ne me pahkwỳ
kwỳ pê krĩxàre cahkrit, ne me pahkwỳ kwỳ pê amjia kôt amji mã
mehàpên catêjê, ne me pahkwỳ kwỳ pê cama jũm mã me hàpên catêjê.
Ne ahpỹanre naajpẽn caxuw ajco me papa cakrô, pê Pahpãm Carõ pyxit
peaj, ne me pahto cuprõ, ne me pahto Jeju na mehkwỳ. Ne me papê Jeju
jĩ pyxit peaj ata pyràac. Ne hanea ne pê Pahpãm Carõ Pejti me pahcunea
Me pahcukrã xà itajê ajpẽn pê ajteare mã cakrô, me pamã ihcunea na prãm
Ne me pajĩ pyxit peaj kam, ahpỹanre na me pahcukrã xà, hàpên xà
caxuw, me pahkam ihcuhhê. Ne nee mã me pahkam me pahcukrã xà nõ
pyxit nare. 15 Quê ihhêaj to me pajĩ par amji jarẽn to:
— Nee ipê gũhkra nare, na rinee ipê gĩ kam acukrã xà nare — hajỹr
cakrô, quê ha cormã cupê me pajĩ kam me pahcukrã xà ata na. 16 Ne quê
ihhêaj to me pajapac amji jarẽn to:
— Ipê gapac ne nee ipê ato nare, na rinee ipê gĩ kam acukrã xà nare —
hajỹr cakrô, quê ha ihtỳj cupê pajĩ kam pahcukrã xà ata na. 17 Ne quê
me pajĩ cunea pê me panto pit, jũ mã cu ha me, ne ame awpa? Nare
quê me pajĩ cunea pê me pajapac pit, jũ mã cu ha me, ne me ampo pã?
18 Mẽr hõhõ, pê Pahpãm me pajĩ kam ahpỹanre na, cute me pajĩ kam me
pahcukrã xà pyxwỳr prãmti ata na pê kam hũxwỳ. 19 Quê ha me pahkam
pahcukrã xà nõ pyxit na mã, quê ha nee cupê me pajĩ nare. 20 Ne nee cute
hajỹr nare, ne me pajĩ pyxit peaj kam, ampeaj kam me pahcukrã xà jàhtô.
21 Cwỳrjapê quê nee me panto me pajũhkra mã harkwa to:
— Imãa icaxuw akôt hamreare, nare, nee imã ana ihprãm nare — hajỹr
nare. Nare, quê nee me pahkrã me pahpar mã harkwa to:
— Nee imã ana ihprãm nare — hajỹr nare. 22 Ne me pahcukrã xà kwỳ
peacre cakrô, mã ihtỳj cumã ihkwỳ na ihprãm. 23 Ne nee me pahcukrã xà
pahcukrã xà kwỳ kwỳ to, nee jũmjêmã me papipẽ xà nare, ne to papipẽ
na me pahpahàm, na cu ha ihpro ne ame to papa. 24-25 Ne me pahcukrã xà
impejti kam me pahpahàm nare atajê ri, nee ihpro xà nare, cu ha pahtỳj
põ pê ame to papa. Ne Pahpãm mã me pahcukrã xà atajê pyxit peaj, na
quê nee apu ajpẽn japu nare, ne quêt cumã ihcunea te ajpẽn jamãr na to
prãm. Cwỳrjapê ri cute me pajĩ kam me pahcukrã xà itajê cunea pyxwỳr,
ne to cuprõn. Ne ihkwỳ impej nare atajê ri, Pahpãm te ihkwỳ jirôa pê
MAM CORINTI 13
to impej. 26 Ne quê ha me pahcukrã xà nõ pyxit ne hà, quê ha ihcahhur
cunea ihkàj xà ata cajpẽ, ne hũ na ihpeacre ne. Ne quê ha ihnõ pyxit ne
impej mã ihpỳm, quê ha ihkôt ihcahhur cunea impej mã ihpỳm, ne hũ na
Pê Pahpãm, cute mehkwỳ to impej xà caxuw mehkwỳ pyxwỳ
Jĩkjê na mã me papê Jeju Crixtô na mehkwỳ atajê cunea pê hĩ pyràac,
ne ahpỹanre na me papê cukrã xà. 28 Pê Pahpãm ahpỹanre na cute
mehkwỳ jamãr ne to impej xà caxuw, mehkwỳ to ôjtô ne me hũxwỳ.
Ne mam cati mã itajê pê ihkra pê Jeju jarkwa na memprar catêjê.
Ne ihcote na itajê pê, Pahpãm jarkwa to cute me cumã mehcakôc
Ne ihkôt itajê pê, Jeju te amji kam hapac xà to me cumã hahkre
Ne ihkôt itajêpê, Pahpãm carôt kôt cute amjia kôt me hàpênxà
pihhoti ton xà nare atajê ton catêjê.
Ne ihkôt itajê pê, Pahpãm carôt kôt cute me hà caprãr catêjê.
Ne ihkôt itajê pê, mehkwỳtehcajpar catêjê.
Ne mehkôt itajê pê, mehkwỳ to mehhimpej catêjê.
Ne hanea ne mehkwỳ pê mehcakôc xà pihho to mehcakôc catêjê.
29 Xà ajkĩ mehcunea pê Jeju jarkwa na memprar catêjê? Hãpà! Nare
mõrmõ, mehcunea pê Pahpãm jarkwa to me hapackre catêjê? Hãpà.
Nare, mõrmõ, mehcunea pê Jeju te amji kam hapac xà to me cumã
hahkre catêjê? Hãpà. Xà mehcunea Pahpãm carôt kôt amji kôt me hàpên
xà pihhoti, ton xà nare atajê ton to me ipa? Hãpà. 30 Nare, mehcunea
carôt kôt me harkwa pihho to mehcakôc to me ipa? Nare, xàmehcunea
mehcakôc xà pihhoti atajê kôt harẽn to me capô to me ipa? Hãpà. He
ahpỹanre na cute me hàpên xà ton xà pit. 31 Ne ihtỳj me amã, Pahpãm te
mam cati mã me amã me gàpên xà impejti jõr atajê juwahi to prãm. Ne
hàpên xà ata pê Pahpãm jarkwa pejti to cute me hapackre xà. Ne ampo
itajê cunea jirôa pê cute amji kam hapac xà impej ata, wa ha cormã me
amã harẽn to hane he.
Me pamã ajpẽn kĩnti xà ata ri ampo cunea jirô pê cati ne impej
Imã pjê me côjkwa kam mehkrĩ atajê jarkwa cunea to icakôc
jahkre pej cakrô,
imã mehcunea kĩn nare ita kam,
MAM CORINTI 13
quê ha ite me harkwa to icakôc xà ata pê ihhêj rũm wakỳti kràkràc
jõkre, ne ihkôt hamreare ne.
Wa Pahpãm jarkwa to me hapackre to ipa, ne hanea ne imã ampo
cunea jahkre pej, ne hanea ne imã ampo pimxur, ne hahkre kêatre
atajê cuneajahkre pej,
ne hanea ne ite Pahpãm to amji mã ihimpej xà ata kôt itỳj jũ kam
kẽnti nõ catia to antuw jahkre pej cakrô,
imã mehcuneakĩn nare ita kam ri,
nee Pahpãm mã ipê jũm nare,
ne cupê ampo cunea na ijamreare.
3 	Wa ite ijàhcukrêj cunea to ipicràn par, ne hanea ne cama ite, Jeju to
amji mã ihimpej cwỳrjapê,
cute me ijĩ tĩar to caxàr na me hamã, mã cute me to caxàr cakrô,
imã mehcunea kĩn nare ita kam,
quê ha imãa ihcunea na ihkôt hamreare ne.
Wa ha imã mehcunea kĩn na mã,
wa ha amji mã me to ijàhtũm ryti to ipa.
ne nee hanea ne me hũ na amji to prãm to ipa nare.
Ne nee hanea ne amji to ijàmnãn to ipa nare. Ne nee amji to icati
prãm to ipa nare. 5 Ne nee hanea ne apu amji mã quêt to ipa nare.
Ne nee hanea ne, amji to pit mã apu amji kam ijapac to ipa nare.
Ne nee hanea ne ampo cuneakôt ame kam icryc pyrentu nare.
Ne nee hanea ne jũm te apu ito kên ata to amji japackre nare. 6 Ỹhỹ,
wa ha imã me ikwỳ kĩn na mã, wa ha nee cute me ampo kên ton xà
ata pyrên ijakry nare.
Ne quêt cute me ampo pej ton xà ata pyrên ijakryti to ipa. 7 Quê ha
imã me ikwỳ kĩn na mã,
wa ha mentête ijàmtàr to ipa ita na.
Ne wa hanea ne Pahpãm to amji mã ihimpej to ipa ita na.
Ne hanea nePahpãm to ite amji mã hajỹr ita kam, itỳj me ikwỳ to
amji mã hajỹr to ipa ita na.
Ne wa hanea ne ampo cunea kam, ihcunea na ijũcanãr to ipa ita na.
Ne me pamã me pahkwỳ kĩnti xà ita, jũ caxuw me papê hamre xà
ihkĩnte, cu ha pahtỳj jũ caxuw Pahpãm jarkwa to pahte me hapackre
xà ita to me tojnõ.
Ne hanea ne, cu ha pahtỳj jũ caxuw me pahcakôc xà pihho to me
pahcakôc to me tojnõ.
MAM CORINTI 15
Ne pahte me ampo jahkre pejatajê, cu ha pahtỳj me to pajapac kêt
partu. 9-10 Ỹhỹ, cu ha mam me pahnõ ampo jĩkjê crire ne cupy, ata
to ma amji jamãr to papa,
ne jũ caxuw ihcunea na cupy, ne ihkôt ihcunea na ita to pit mã amji
kam me pajapac to me papa,
ne nee hipêr hĩkjêincrire ata to me amji japackre nare.
Jĩkjê na mã, amcro itajêa kam me pamã ampo cunea jĩkjê kryjre ne
Ne hanea ne Pahpãm jarkwa to me hapackre xà jĩkjê incrire to, cu
Ne cu ha jũ caxuw ampo itajê cunea jahkre pej.
Ne pê wa cormã ipê ahkrare ria mã, itỳj ahkrare cakôc xà ata to icakôc,
ne ahkrare te amji mã to ihhimpej xà ata to amji mã ihimpej.
Neikà, ne ite ahkrare te amji kam hapac xà atajê cunea rer, ne hicu.
Jĩkjê na mã, cu amcro itajêa kam, me papê ahkrare pyràac, pjê ita kam.
Ne jũcaxuw Pahpãm wỳr me pajàpir xà ata pê ramã me pahkà pyràac,
na cu ha nee hipêr pjê kam ampo itajê to me amji japackre prãm nare.
12 Ne cu ha hanea ne irĩt xà nõ wejti cakênti kam,
te ame amji pupun pej prãm,
ita jĩkjê na mã, cormã nee me pahte me Pahpãm pupun pej nare cakrô,
cu ha pahtỳj jũ caxuw Pahpãm kuc ri me hõmpu,
ne me ajpẽnpupu.
Ne cormã ita kam, me pamã Pahpãm jahkre pej crire, ne cu ha pahtỳj
jũ caxuw ihcunea na me Pahpãm jahkre pej to hanea,
pom quê ihcunea na cumã me pajahkre pej he.
Ne cu cormã me Pahpãm jikaj ita kam,
cu ha pahtỳj amji mã me to pahhimpej to me papa rohnỳtti mã.
Ne hanea ne pahte amji mã me to hajỹr ita kam,
cu ha pahtỳj me hikaj to me papa rohnỳtti mã.
Ne hanea ne me pamãmehcunea kĩn rohnỳtti mã.
Ne pahte amji mã me pahkwỳ kĩn ita ri,
quêt ihkwỳ itajê jirôa pê cati ne impej.
Hacpỹa mã Jeju Crixtô tĩr xà to me hapackre xà
Ỹhỹ Jeju kam me ikjêjê itajê, wa ha mam ite me amã Jeju pê
me pahpytàr catê jarẽn ata to, ate me amji japackre prãmte, wa
MAM CORINTI 15
ha hipêr me amã harẽn to capô. Pê wa me amã harẽ, pê ca ahna me amji
capa, neatỳj Jeju to amji mã me ahimpej kam me to acrà tu. 2 Ne pê wa
me amã harẽn pejti to harẽ, pê ca amji mã me to hajỹr xà ata kôt ri, Jeju
kam me to acrà tu ne. Nãmri ca ha ate amji mã me tohajỹr xà ita jicu na,
ca ha Jeju to ate amji mã me ahimpej xà ata kôt hamreare ne.
3-4 Pê wa Jeju na ijũpar xà ata ri ihkwỳ jirôa pê cati ne impejti, ata pê
wa me amã harẽn to hane he:
“Pê Jeju Crixtô me pahkên cwỳrjapê ty,
pê ahna amcro incrê jirô pê,
hacpỹa mã ihtĩr” hane.
Ne pê ramã Pahpãm jarkwa na ihkàhhôc kam ahna mehhôc ata na
ri cute hajỹr. 5 Ne hacpỹa mã ihtĩr jirô pê, pê Petrô mã amji to ajpẽ. Ne
hanea ne hapu na, ihkôt me ipa catêjê te tôxi atajê mã amji to ajpẽ. 6 Jirô
pê mã pê, Jeju kam me pahkjêjê jàhtô te quĩjẽnta jirôa pê me cumã amji
to ajpẽ. Ne pê me hõmpu atajê kwỳ ramãamehtyc, ne cormã me hàhtôa
ne mehtĩar na ame ipa. 7 Jirô pê mã, pê hanea ne Tijac mã amji to ajpẽ, ne
ihkôt harkwa na memprar catêjê cunea mã amji to ajpẽ.
8 Ne me hicu xàa kam hanea ne cute imã amji to ipipẽ, ne hapua na ite
hõmpun xà ita pê ihhêj rũm, ahkrare te ihpỳpỳm xà kaj na ihpỳpỳm ata
pyràac. 9 Wa hapu na icator ita kam, wa mam Jeju jarkwa na memprar
catêjê atajê cunea japyre mã, ne icrire. Ne imãa ipê Jeju jarkwa na
imprarcatêjê nõ caxuw ipej nare. Ampo na? He pê wa ajco ite Pahpãm na
mehkwỳ to kêanre to prãm to, ajco itỳj me hahêr to ipa. 10 Cakrô mã nee
ite Pahpãm to kên ita jahpan xà na, cute icaca nare, ne ihtỳj quêt cute, ite
cumã harkwa na iprar catê na amji mã icapi, ne Pahpãm te ito impej xà
ita kôt hamre nare, na wa itỳj cumã ijàpên toipa. Ne Pahpãm te, ite cumã
ijàpên xà na itehcajpar xà ita kam, wa harkwa na cumã memprar catêjê
cunea jirôa pê cumã ijàpên to catia to ipa. 11 Wa ha ite mãn me amã Jeju
jarẽn na, nare, me cute mãn me amã harẽn na, quê ha nee ahna jũ mãn
nare. Ampo na? He me ijũjarẽn xà itajê pipẽn pit. Ne ate ahna me ipar xà
atajê to, ca atỳj amji mã me hajỹr to me apa.
Hacpỹa mã me pahcunea tĩr xà to me hapackre xà
kam, jũ mã ca ha ajte me anõ amji mã mehtyc jarẽn to:
— Nee hacpỹ mã mehtyc tĩr xà nare — hane. 13 Quê ampeaj kam cute
hajỹr na, quê nee hanea ne hacpỹ mã Jeju Crixtô tĩr xà hamreare. 14 Ne
nee hacpỹa mã Jeju Crixtô tĩr nare ita kam, quê ha ite me amã ita na
MAM CORINTI 15
harẽn xà ita kôt hamreare ne, ne hanea ne ate amji mã me to hajỹrxà
ita kôt hamreare ne. 15 Ne cormã ihnõ te hajỹar he. Quê nee hacpỹa mã
mehtyc tĩr xà nare na mã, quê nee Pahpãm hacpỹa mã Jeju Crixtô to ihtĩr
nareita kam, wa cama ite me amã Pahpãm te Jeju to ihtĩr jarẽn xà ita to
ame amã ihêj. Ne hacpỹa mã ihtĩr ita kam, jũ mã wa me, ne ame amã
16-17 Quê ha hacpỹa mã mehtyc tĩr xà hamreare na mã, quê ha nee hanea
ne Jeju hacpỹ mã ihtĩr nare. Ne quê nee Jeju Crixtô hacpỹa mã ihtĩr nare
na mã, quêha hanea ne ate amji mã me to ahimpej xà ata kôt hamreare
ne, na ca ha cormã me akênmã me axà, ne kam me apictor xà itajêa kam
ame apa. 18 Ne me pahkwỳ te Jeju Crixtô to amji mã mehhimpeaj kam
amehtyc atajê, quê ha ihtỳj hanea ne Pahpãm kaj na me acto. 19 Ne quê
ha Jeju Crixtô pjê ita kam pit mã me pajamã, ne nee me pahtyc xà jirô
pê, pahte me amji pupun xà kêanre atajê jahpan xàna, me pamã ampo jõr
nare na mã, cu ha nee ame amji mã hamãr nare, ne mehcunea jirôa pê
me pahkên mã me axà.
Cu ha me pahcunea, Jeju cukwa kam, hacpỹa mã me pahtĩr
Ne nee cute hajỹr nare ita kam, quêt ampeaj kam mam ihtĩr cakônĩ to
hacpỹa mã ihtĩr, ata na quê ha hanea ne, ihkôat hacpỹa mã mehtyc atajê
pê hũràc peaj, ne mehcunea hacpỹa mã mehtĩr. 21-22 Ne pê hũmre pyxit
peaj pê me panquêtti pê Atãw to kên ata cukwa kam ri, me pahcunea tyc
xà. Jĩkjê na mã, hũmre pyxit peaj pê Jeju Crixtô ata cukwa kam, cu ha
quêt me pahcunea hacpỹ mã me pahtĩr. 23 Quê ha mam hacpỹa mã Jeju
Crixtô ihtĩr, ne ihkôt quê ha hacpỹ ne côjkwa pĩn amji jaxà ne wrỳ, me
ajkaam, quê ha me cupê me hõ tekjê catêjê atajê hacpỹa mã mehtĩr. 24 Ne
curê xwỳn pê Xatanaj na mehkwỳ jõ pahhi catêjê carôt tỳjti atajê, cunea
tohjê. Mãr quê nee hipêr pjê kam mehkrĩ catêjê to ihhimpej nare, ne quêt
cute Hũm kam hapac na me to, quê ha me kampa.
25 Ne quê ha Jeju Crixtô me to ihhimpej to ipa ita kam, quê ha ahnaa
Hũm curê xwỳn catêjê cunea ihkra par krac ri me nõr na me to, quê ha
me nõ. Quê ha cute me tohjê na me hahkre pej xà na, me hipy ihpar xãm.
26 Ne quê ha me pahtyc xà pê me pahcurê xwỳn ata, quê ha hapua na
hicu xàa kam me to hamre. 27 Pê Tawi xwỳ Pahpãm jarkwa kôt hõ kàhhôc
kam ihhôc to:
“Ỹhỹ, Inxũ Cati,
ate ampocunea to me ihimpej xà na me ixãm,
ne ate ampo cunea ton itajê to me ihimpej,
ne hirô pê me icuhhê na me iton” hane.
MAM CORINTI 15
Ne Pahpãm te ihkra curê xwỳn catêjê cunea to ihhimpej prãm to, cumã
to ihcakôc to hajỹr. Ne nee ihkra te Hũm Cati to ihhimpej xà na cute to
cumãihcakôc to hajỹr nare. 28 Ne quê ha xa Pahpãm, ihkra pê Jeju krac ri
mehcunea xàr na me to, ne cute me to ihhimpej na me to, jirô pê quê ha
ihkra Hũm krac ri axà, mãrquê Hũm ihcunea to ihhimpej.
29 Ne wa ha hipêr me amã hacpỹa mã mehtyc tĩr xà kôt harẽn kam
to icrà tu ne. Ihhêj ne ramã jũmjê te mehtyc catêjê mã, cô kam me
amji cumrãr. Ne ampo caxuw mã cute me hajỹr? Pom quê ha xwahna
neehacpỹ mã mehtyc mehtĩr nare ita? 30 Quê ha nee hacpỹa mã mehtĩr
xà nare na mã, wa ha nee ampo kên te ito kên xà itajê cunea mã icjêj to
ipa prãm nare. 31 Pỳhàpà, me ikjêjê! He wa amcro cunea kam ityc xà na
pire mã ipa, cu me pajõ Pahhiti pê Jeju Crixtô kam me pahhônco xà ita
kam, wa me apyrênijakryte, me amã amji jarẽn to hane. 32 Wa ita ri Epet
jõ krĩ kam me icurê xwỳn catêjê me, me ijarkwa to kypê me ajpẽn cujtên
nare. Mã me cupê ampo jàprêhti ata pyràc, ne cute me ikam ihtẽm, ne
mã wa ajte ampo kên itajê cunea mã icjêj to ipa? Ne quê nee hacpỹ mã
mehtyc tĩr xà nare na mã, cu ha pajapacta ne mehkrã kên te me amjijarẽn
xà kôt me amji kampa, ne me amji mã:
— Apẽ na ame pahtyc xà ita kam, hacme, ne ame ampo to ikõ, ne ame
apà, ne cormã ita kam ame amji kĩn cri — hane.
33 Cohe! Me guphêa ne, mãr quê nee jũm me amã ihhêj nare! Ampo
na? He cu ha mehkrã kên kôt me papa, ne me pahna ahtũm nare, quê ha
haneane me pahkrã kêanre ne. 34 He nee me akwỳ kwỳ mã Pahpãm carôt
jahkre pej nare ita kam, xà nee ahna amji jũ na me apahàm nare? Na ca
ha ate amji kam me gapac xà kên kôtme apa xà atajê jicu, ne hacpỹa mã
hipêr catyt kamate amji kam me gapac xà impejti kam me apa.
Hacpỹa mã me pahtĩr jirô pê me pajĩ tuw kôt harẽn xà
Ca ihhêaj to me akwỳ kwỳ mehtyc te hacpỹa mã mehtĩr na me ajpẽn
— Quê ha jũm ty, ne ramã hĩ ihcacu, jũ mã quê ha Pahpãm ramã hĩ
jamre ata to, ne hacpỹa mã to ihtĩr? Ne hĩ jũ to quê ha hacpỹa mã cumã
ihtĩr, quê ha apu to ipa? — hane.
36 Pỳhàpà! He apê amji jahkre kêatre! Pom ca ha ampo hy kre, quê ha
xa ty, jirô pê cormã kam huprãj cato ita? 37 Ne ca ha arỳjhy kre, nare,
ampo hy kre, ne ihhy pit kre, ne nee ihcahkôa na ihkre nare. 38 Ne
Pahpãm te, ihtỳj ahpỹanre na ampo hy kre ata kam ihcahkô na, cute ton
to amji mã ihprãmti xà ata na to. Mẽr hõhõ, pom ca ha ihhy pit kre, quê
ha kam ihcakô cato ata, nee ihhy ata me ipipẽn nare, ne ajtearemã, ne
hirôa pê impej. Hõhõ, ita jĩkjê na, quê ha jũm ty, quê ha me hĩ jarêt, quê
MAM CORINTI 15
ha hacpỹa mã ihtĩr, ne hĩ to cato ata, quê ha ajteare mã, ne mam ita jirôa
39 Ne pom ampo cunea tĩr itajê jĩ, ajpẽn pê ajteare mã. He ajteare mã me
pajĩ, ne ajteare mã pryre jĩ, ne ajteare mã pryjara jĩ, ne ajteare mã tep jĩ.
40 Ne côjkwa kam, ajteare mã me hĩ na me ipa. Ne pjê kam cute hajỹar ne
ajteare mã me hĩ na me ipa. Ne pjê kam ampo pejti itajê, me côjkwa kam
ajteare mã pyt jàhcujro impejti ata, ne ajteare mã putwrỳ jàhcujro impejti
ata, ne ajteare mã ahpỹanre na caxêre jàhcujro impejti atajê. 42 Jĩkjê na mã
Pahpãm te hacpỹa mã mehtyc to ihtĩr xà ata te hajỹar he. Ne cute mehtyc
jarêt xà ata kam, quê ha ramã hĩ hamre to mõ. Ne hacpỹa mã ihtĩr xà ata
kam, quê ha quêt hĩata ajteare mã, ne nee jũ caxuw hamre nare. 43 Ne quê ha
mehtyc jarêt xà ata kam, quê ha ramã ihkên ne ihpeacre, na quê ha nee hipêr
jũm ahna prãm nare. Ne hacpỹa mãihtĩr xà ata, quê ha quêt impeaj to impej,
ne ihtỳj. 44 Ne cute me harêt xà ata kam, quê ha me hĩ pit jarêt. Ne hacpỹa mã
ihtĩr xà ata kam, quê ha quêt Pahpãm Carõ Pejti kôt hĩ tuwto ihtĩr ata to ipa.
Ne pjê ita kam, me pajĩ itajê pê pjê tekjê atajê to pit mã me papa. Nehacpỹa
mã me pahtĩr jirô pê, cu ha côjkwa kam, Pahpãm Carõ Pejti kôtme pajĩ pê
côjkwa tekjê atajê to ame papa.
45 Pê Mojxe xwỳ jõ kàhhôc kam, ramã Pahpãm jarkwa kôt mam Atãw
cator ata jarẽn to hane he:
“Pahpãm te pjê te mehĩ pê Atãw ton, nehĩjakre jakôr, mã hĩa na cute
amji ton” hane.
Ne côjkwa pĩn Atãw nõa pê Jeju cator ata ri quêt ajteare mã, ne ihtỳj Carõa
kôt me pahto ihtĩr. 46-47 Pê mam Atãw ata pê pjêa tekjê, na pê Pahpãm pjêa to,
to. Ne quêt hapu na Atãw nõa pê Jeju pê côjkwa tekjê ata, côjkwa pĩn Pahpãm
Carõa kôt wrỳ, ata ri mam ita jirôa pê impej, ne cati. 48 Ne pjê kam mam
Atãw te amji kam hapac xà kôt me ipa catêjê atajê pê ri, pjê tekjê, ne me cupê
hũràac. Ne quêt hapu na côjkwapĩn Atãw nõ pê Jeju te amji kam hapac xà kôt
me ipa catêjê atajê pê ri, côjkwa tekjê, ne me cupê hũràac. Cwỳrjapê quê ha
me hĩ pê Jeju hacpỹa mã ihtĩr ata jĩa pyràc. 49 Ne pjê te mam me panquêtti
Atãw jĩ ata japua na ri, me pajĩ ita pê hĩa pyràc, na cu cormã ame to papa.
Ita jĩkjê na, cu ha ame pahtyc jirô pê hacpỹa mã ame pahtĩr, ne me pajĩ pê
côjkwa pĩn Jeju jĩapyràc, na cu ha pahtỳj jũ caxuw ame to papa.
Côjkwa kam me pahkrĩ xà caxuw me pamã me pajĩ tuw na prãm
Ỹhỹ, Jeju kam me ikjêjê, jũ wỳr quê pjê kam me pajĩ kam caprô ramã
me pajĩ itajê ihtĩar na ipa rohnỳtti mã.
MAM CORINTI 15
Cormã nee ate me ampo jahkre pej nare ata jarẽn na, me ikampa.
He cu ha nee me pahcunea me pahtyc nare cakrô, cu ha pahtỳj caxuw
ame pajĩ to antuw to hane he. 52 Quê ha côjkwa pĩn hõhhi cakôr jicu xà
ata jõkre kampa, me ajkaam, hũjarêan kam, cyt ne, me amji to antuw
pyrentu. Ỹhỹ, ampeaj kam, quê ha mehtyc hacpỹ mã mehtĩr me ajkaam,
cu ha me pahcunea nee jũ caxuw me pajĩ tyc xà nare ata wỳr me amji
toantuw, mehtyc ne hacpỹa mã mehtĩr atajê mea mã. 53 Ne me pajĩ ty, ne
ihcacu xà wỳr pra itajê, ihtỳj cute amji to ipintuw xà pit, mãr quê nee jũ
caxuw hipêr ihtyc nare. Nãmri quêha nee cute amji to ipintuw nare na,
quê ha nee Pahpãmcahê na ihkrĩ nare. 54-55 Pê ramã Pahpãm jarkwa to
mehcakôc catêjê pê Ixaj xwỳ me, Hôxêj xwỳ, harkwa kôt hõ kàhhôc kam
hacpỹa mã me pahto pahtĩr, neamji to me papintuw xà na ajwar mehhôc
“Me pahte me pahtyc xà pê me pahcurêxwỳn tohjê,
ne me to hamre partu.
He me pahtyc xà pê pacti pêrhy xà, ne ihtỳj me pahcãmxê.
Ne hacpỹa mã me pahtĩr xà ata pê pacti curan xàpyràac.
Na cu me pahtĩr rohnỳtti mã xà ita kam,
nee hipêr jũ caxuw me pamã me pahtyc xà cupa nare” hane.
Cu ha Mojxe xwỳ jõ kàhhôc kam Pahpãm jarkwa jirô pê me pahpỳm
xà ata pê pahte me Pahpãm to kên, cwỳrjapê ri ihtỳj me pahtyc xà. 57 Ne
jũm kôt mã pahte me pahtyc xà ita tohjê? He nee mã jũm kôt nare, me
pajõ Pahhiti pê Jeju Crixtô kôt, cu pahte me tohjê. Na cu ha Hũm pê
Pahpãm te me pamã ihkra pê Jeju kujahêc atapyrên me pajakryti na
cumã me amji jarẽ.
58 Ỹhỹ, imã me ikjêjê kĩnti itajê, he ampo itajê cunea cwỳrjapê, ca ha
atỳj me pajõ Pahhiti to amji mã me ahimpej kam me to acrà tu ne, nenee
jũ caxuw kam me apec nare. Ca me pajõ Pahhiti mã apê ita kam, quê ha
Cwỳrjapê ca ha atỳj cumã gàpên xà ita to pit mã hupkre cahkô to me
CORINTI JÕ KRĨ WỲR
Hapu Na Pawrô Jõ Kàhhôc
Ỹhỹ, pê Pawrô pê Jeju jarkwa na memprar catêjê nõ. Ne pê Jeju na
mehkwỳ jakrã Corinti jõ krĩ kam mehkrĩ atajê wỳr, pom cu me hõ kàhhôc
cahyt ita kujate. Na pê hapu na hõ kàhhôc ita japrỳ pê Corinti Jõ Krĩ Kam
Jeju Na Mehkwỳ Jakrã Mehkrĩ Atajê Wỳr, Hapu Na Pawrô Jõ Kàhhôc
Ne hõ kàhhôc itajê kam, cute ampo cunea to mehapackre, mãr quê nee me
cumã mehtyc xà cupa to me ipa nare. Ne hanea ne cute me pamã me pajĩ
He nee ite Corinti wỳr Pawrô te hõkàhhôc kujahêc atajê cunea to ipintuw
nare, ne ihkwỳ jatujre atajê ri ite to ipintuw.
Pê Pawrô Pahpãm mã hàpên na amji kôt harẽ
Pê Pahpãm hàhcaprĩa kam, me ipê harkwa na me iprar catêjê na
me ipyxwỳ ita kam, wa ha nee intête me amji hi kwĩn, ne ame ipec,
ne me cumã ijàpên jicu nare. 2 Ne wa quêt ampo kên pimxur cunea kam
me pahpahàmti atajê cunea, wa ma ame ton caca, ne nee ame cumã
me ihêj to me ipa nare. Ne neewa Pahpãm te harẽn xà kaj na me amã
ihcupan xà nõ jarẽn to me ipa nare. Ne wa quêt catyt kam me amã hirãa
pê Pahpãm jarkwa jarẽn xà tocapô to me ipa. Ne wa Pahpãm kam mare
mã, me cumã harkwa jarẽn to me ipa, mãr quê mehcunea, wa nee ame
ihêj xi nare na, me ijahkre pej. 3 Nãmri quê ha jũm te nee ite me ijũjarẽn
xà ita par jahkre pej nare na, quê ha nee incwỳrjapê amji mã me icuhtom
nare. Ne ampo na mã nee me kam hapac jahkre pej nare? Jũ wỳr quê
ramã me ipictor to me mõ ita kamme kam hapac pej. 4 Ne quê jũm ato
caxwỳ, ca ha nee arĩt nare. Ita jĩkjê na mã Xatanaj pê pjê ita kam, cute
HAPU NA CORINTI 4
amji kam me hapac xà kên jõ pahhi ita te, me cupê cute amji kam me
hapac xà to kên, mãr quê neeJeju Crixtô pê Pahpãm kra pê ampo kên
catia pê me hũtàr catê ata na me hahkre pej nare. Jeju pê Hũam pyràc,
Jeju Crixtô kôt me Pahpãm jahkre pej nare. 5 Ne nee wa me pa, amji to
me amã me icakôc nare, ne quêt Jeju Crixtô pê me pajõ Pahhiti to, wa me
amã me ijũjarẽn to me ipa. Ne Jeju cwỳrjapê ri me ipê me amã me ijàpên
catêjê pit. Cwỳrjapê wa ame amã me amjijarẽn to me ipa.
6 Ne pê Pahpãm pjê ton xà ata kam, awcapàtkô cunea to hamre prãmte,
harẽn to: “Amcro” hane. Hamre pê amcro pyrentu, pahte me ampo cunea
pupun, ne me hahkre pej xà caxuw ahcujro pyrentu. Ita jĩkjê na mã, ihhêj
ne Pahpãm te me pamã pahte amji kam me pajapac xà cujro, cu ihkôt
me ampocunea kampa, ne me hahkre pej. Ne Jeju Crixtô tea ri me pamã
Pahpãm to ipipẽ, na cu ha ihkôat me Pahpãm carôt jàhcujro jahkre pej.
Põ rũm me pajĩ peacre cakrô, mã kam Pahpãm Carõ Pejti carôt tỳj ihkrĩ
Ne pjê te pot na kyre pê hĩ jàhwỳr, ne ihcacure, ne ihkre kam,
ampo pejti na hĩ jàhwỳrti te hipu, ita na mã me ite. Ne me ijĩ peacre,
neihcacure cakrô, mã ihtỳj me amã ampo pej pit jarẽn to ipa. Na quê ha
mehcunea, ite Pahpãm jarkwa kôt mehcunea mã harẽn xà pejti jarẽn ita
na me ipupu. Ne Pahpãm te ri imã caxuw ampo cunea jirô pêcarôt tỳjti
ita jõr na me hahkre pej.
Wa ampo cunea kam me amji pupun to kêanre cakrô,
mã nee cute me itohjê nare.
Ne ampo kwỳ kam amji jahkre kêatre cakrô,
wa nee amjia kôt ite me hicu nare.
Ne me icurê xwỳn ame icapôr cakrô,
mã nee Pahpãm te meimã hikran nare.
Ne hãn ne ihtỳj me ito kên cakrô,
wa nee me ijamre nare.
Ne Jeju te me pancwỳrjapê mehcuran xà mã amji jõr, mã cute
mehcuran. Jĩkjê na, wa itỳj me amã Jeju te amji kam hapac xà pejtijarẽn xà
mã amji jõr to ipa. Ne ite me amã harẽn xà ata kôt, ca ha me atĩrrohnỳtti
mã na me apa xà ata, ihtỳj mehcunea mã Jeju te hacpỹa mã ihtĩr na harẽn.
to me ikên japên to me ipa xà ita kôt, ca ha me atĩr rohnỳtti mã na me apa.
13 Pê pahhi xwỳ pê Tawi ata, ita na Pahpãm jarkwa kôt hõ kàhhôc kam
ihhôc to hane he:
“Imãa, Pahpãm jũjarẽn xà ita pê nee ihhêj xi nare,
HAPU NA CORINTI 5
na wa itỳj amji mã to ihimpej,
ne me amã harẽn to me ipa” hane.
Na wa itỳj cuxà Pahpãm to amji mã me ihimpej to me ipa, ne itỳjcuxà
me amã Pahpãm jũjarẽn xà jarẽn to me ipa. 14 Ne ampo na mã wa
Pahpãm to amji mã me ihimpej? Wa ite, cute hacpỹa mã me pajõ Pahhiti
pê Jeju to ihtĩr na me hahkre pej, na quê ha ihtỳj cuxà me ito itĩr, ne
hanea ne me ato me atĩr. Na cu ha pahtỳjjũ caxuw me pahcunea cuxà
hỹrmã me api, necahê na ame papa rohnỳtti mã. 15 Ne me acwỳrjapêa ri,
ite me amji pupun xà kêanre itajê jàhtôa to hàhtô. Ne me imã pjê cunea
kam, me hàhtôa ne Pahpãm wỳr me ipipkjêr na me to prãm, mãr quê
Pahpãm mehcunea caprĩ, ne mehkên pê me hũtà. Mãr quê me hàhtôa to
me hàhtô, ne Pahpãm te ampo kên pê me hũtàr pyrên me hakry na, cumã
me amji jarẽn catia to me ipa.
Cu ha pahtỳj Pahpãm to amji mã me pahhimpej kam me to pancrà
Ne amcro cunea kam, me pahkà amji to hamre to mõr cakrô, mã
me pahcaxwãm pê pahte amji kam me pajapac xà ihtỳj amji to intuw to
mõ. Na cu ha nee Pahpãm mã me pajàpên tête me amji hi kwĩn, ne me
hicu nare. 17 Ne pahte amji pupun xà to kêanre kênre, kên pejti te cyt ne
imprar atajê jahpan xà na, quê ha Pahpãm amji cahê na me papa na me
pahto, ne ampo kên ita jirôa pê me pahto impej catia to catito ihcuhhê
rohnỳtti mã. 18 Ne por cu pjê kam me panto to me ampo pupu atajê, quê
ha ihtỳj jũ caxuw hamre. Ne quêt côjkwa kam pahte me ampo pupun
nare atajê, quê ha hàhhuc rohnỳtti mã. Cwỳrjapê cu ha nee ita ri, pjê
kam, pahte me ampo pupunitajê to ame pajàptõ nare. Ne quêt côjkwa
japackre to me papa.
Nee pahte me pajĩ tuw pupun nare cakrô, ramã to me pajapac xà
Quê ha jũm ikre pejti catia nõ ton xwỳjrea na, ramã amji mã
ikre cahàc nõ xãm ne kam ihkrĩ. Ne cute ramã ikre catia ata jipêj
jirô pê, quê ha ikre cahàc ata hu, ne ma cute intuw jipêj ata mã axà, ne
kam ihkrĩ. Jĩkjê na mã me pajĩ pê me pahcaxwỳn carõ krekà te hajỹar.
Neramã pahte me Pahpãm te côjkwa kam me pahcaxwỳn carõ mã, hĩ tuw
jipêj na me hahkre pej. Ne quê ha jũ caxuw me pajĩ pê ikre cahàc pyràcti
itaty, quê ha caxwỳn carõ ata ihtỳj côjkwa kam me pajĩ tuw pê ikre cati
pyràcti ata kam ihkrĩ. Ne Pahpãam te ri me pamã me pajĩ tuw pê ikre
HAPU NA CORINTI 5
pejti pyràcti ata ton, naquê ha nee jũ caxuw hamre nare. 2-3 Ne pom quê
ha jũm ikre cahàc pê ihkrĩ xà kêanre kam ihkrĩ, ne ihtỳj ikre pejti ata mã
hàr ne kam ihkrĩ pyrentu to prãm, ita na mã mepajĩ te, ne ihtỳj me pajĩ
ita rer pyrentu to prãm. Ne ma côjkwa kam me pajĩ tuwti te jũ caxuw
hamre xà nare ata mã hàr, ne kam ihkrĩ to prãmto, me to pajapac xà te
me pahcagãgã.
4 Ne pom cu pjê kam me pajĩ to ame papa xà ita kam, cu pahtỳj ame
pahcagãgã to me papa. Ampo na? He nee mã me pahte me pajĩ tũm ata
cacaxà to nare. Ne quêt intuw ata mã hàr ne kam apu ipa to prãm to,
cu ame pahcagãgã. Ne cu ha me pajĩ tuw te jũ caxuw hamre xà nare ata
kam ame papa, ne nee hipêr me pajĩ tũm, ramã hamre to mõ ata to me
amji japackrenare. 5 Ne pê Pahpãm ramã mam ita to amji kampa. Ne cute
ampeaj kam, ihtỳj jũ caxuw me pahto ipintuw na me pajarẽn xà caxuw,
ramã cuteme pamã Carõ Pejti jõr, na quê ha ihtỳj to.
Pahte me pajĩ tuw to me amji pytàr na ramã me pamã hahkre pej
Ita pyrên me pajakry to, cu pahtỳj me pajũcanãr na amji mã me
pahcarôt. Ne cormã pjê ita kam, ame papa xà ita kam, nee pahte me
pantoa to me Pahpãm pupun nare cakrô, cu pahtỳj amji mã me to
me pamã hahkre pej. Ne cu cormã me pajĩ ita kam amepapa xà ita kam,
cormã nee Pahhiti cahê na me pajĩ tuwti ata kam ame papa xà nare na,
pahte me amji jahkre pej. Ne pahtỳj me pamã, pahte me pajĩtũm ita pê
me pajapôj, ne ma Pahhiti cahê na me pajĩ tuwti ata mã me pancjêj na
me pamã to prãm.
Cu pahtỳj amji to me Pahpãm cajpuaw to prãm
Ne ampo pyxit peaj ata na ri me pamã ihprãam to prãm. Cu ha pahtỳj
pjê kam, cormã me pajĩ tũm kam ame papa xà ata kam, amji to me
Pahpãmcajpuaw to prãm, nare, côjkwa kam me pajĩ tuw kam me papa
xà ata kam, cu ha amji to me Pahpãm cajpuaw. 10 Ne mẽr ampo na mã cu
pahte me ita ton xà? He cu ha jũ caxuw me pahcunea me pajõ Pahhiti
pê Crixtô cuna mã me pahcuhhê, mãr quê catyt kam me pahcunea cukij,
ne me ajpẽn pê me pahto haprã. Ne taa, cormã pjê kam me pajĩ tũm to
me papa, nepahte me pajàpên xà ton atajê jahpan xà na, ahpỹanre na me
pamã amgõ pa. Ne me pahkwỳ te ampo pejti ton atajê to, quê ha impej,
ne me pahkwỳte me ampo kên ton atajê to, quê ha apu ihkêanre ne.
Jeju mã me pahkĩn xà ata, ihtỳj me pahto ihhimpej
Cwỳrjapê wa itỳj kypê amji mã me pajõ Pahhiti cupa to me ipa nare.
Na wa itỳj Pahpãm wỳr me hàhtôa to me ipipkjêr to prãm. Pahpãm mã
HAPU NA CORINTI 5
ihcunea na me ijahkre pej, cwỳrjapê wa nee me ipej mã me ipỳm prãmte,
hỹrmã ame to ipipkjêr to me ipa nare na, cumã me ijahkre pej, ne hanea
ne ahna me amã me ijahkre pej. 12-13 He jũmjê itajê ri põ rũm pit mã amji
to me cati prãm, na ri põ rũm pit mã ampo atajê na amji to me hàmnãn
to me ipa. Ne ihhêj ne ihtỳj jũmjê itajê te põ rũm mento to me ipupun, ne
nee meicaxwãm pê, cute me ite amji kam me ijapac xà na me ijahkre pej
nare kam, amã me ijarẽn to kêanre to:
— He Pawrô na mehkwỳ itajê te me amjijahkre kêatre, ne ihhêj ne ame
kam waj — hajỹr. Ne mehkwỳ me ijarẽn to:
hane. Ne wa ha ite me ikam waj cakrô, wa itỳj cormã me amji to Pahpãm
cajpuaw to ipa. Ne nee wa ame ikam waj nare, wa me ikrã impeaj kam
me atoimpej to me ipa. Wa ite ramã me amã, me icaxwãm pê ite me amji
kam ijapac xà na me amji jarẽn. Mãr ca atỳj me cumã me ikôt harẽ, ne
nee ameijũ na apahàm nare. Ne nee mã ite amji to me icati to prãm to,
ite me amã ite amji kam me ijapac xà ita na me amji jarẽn nare. 14 Ne Jeju
Crixtô mã me ikĩnti ata ri me ito ihhimpej to ipa, cwỳrjapê wa itỳj me
atehcajpa. Ne por pê Jeju pê me pajõ Pahhiti pyxit peaj ne ty, ata cukwa
kam ri ihhêj ne me pahcunea te amji kam pajapac xà tũm kênatajê tyc,
ne hamre par. 15 Ne pê me pahcunea cwỳrjapê ty, ne me pancwỳrjapêa
pê hacpỹa mã ihtĩr, mãr cu pjê kam ame papa atajê, nee hipêr amji to me
amji cajpuaw to prãm to ame papa nare. Ne quêt ihcajpuaw to prãm to,
cu cumã ame papa.
Jeju me pamã cute amji kam hapac xà tuw pejti gõ
Ita kam ri pahte amji kam me pajapac xà ita ajteare mã, ne impej.
Cwỳrjapê, cu ha nee pjê kam, cute me amji kam hapac xà tũm ata kôt,
jũmjê to amji kam me pajapac nare. He pê wa mam Jeju to me amji kam
ijapac xà to hanea. Ne ita kam, wa nee hipêr me to hajỹr nare. 17 Ne quê
ha jũm Jeju Crixtô to amji mã ihhimpej, ne kam amji hônco ata pê quê ha
jũm tuwti ata. Ne ramã mam cute amji kam hapac xà tũmkên ata cupê
hamre partu. Na quê ha quêt cute amji kam hapac xà tuw pejti ata kam
apu ipa. 18 Ne ampo pej itajê cunea Jeju kôt, Pahpãm pĩn, me pahwỳr
pra. Ne pê mam me papê Pahpãm curê xwỳn. Ne Jeju cukwa kam ri cute
hacpỹa mã, mepahto amji jõ ikwỳ nõ. Ne cute hỹrmã mehkwỳ to ipipkjêr
xà ata pê ri me pajàpên xà, pê ahna me paxãm, mãr quê me pahcuxà
hanea ne me to amji jõ ikwỳ nõ. 19 Na wa itỳj mehcunea mã Pahpãm jarẽn
— Pahpãm mã me ato hõ ikwỳ nõ na me ato prãm. Na ri cute Jeju
Crixtô cukwa kam, ate ame to kênxà atajê cunea to hapac kêt, ne to
tojnõ — hane. Ne Pahpãm te, ite mehcunea mã me ita jarẽn na, me imã
Cu Jeju me ajpẽn kam me pahhônco, na ri Pahpãm te me pahna amjicaxàr
Cwỳrjapê pê Jeju harkwa na me iprar catêjê na me ipyxwỳ. Na wa me
cumã me icakôc xà ata kam, ihhêj rũm Pahpãam ri me cumã ihcakôc, ne
me ahna hàhwỳr to:
— Me icurê xwỳn itajê, cama amji na me ijamã, wa amjiwỳr me ato
apkjê, ne me ato ikwỳ nõ, cu ajpẽn to me ikwỳ nõ, ne ajpẽn kam me
pahhônco — hane. 21 Pê nee Jeju Crixtô jũ caxuw ampo kên ton nare.
Ne nee kam ampo kên nõ incrire hamreare cakrô, mã Pahpãm te me
pancwỳrjapê to amji kamhapac to ihhêj rũm, cute mehkên ton catêjê
nõ. Ne cu Jeju me ajpẽn kam me pahhônco xà ata kôt ri, Pahpãm te me
pahna amji caxàr, mãr cuajpẽan kam ame papa, quê ha ahna ihcajpuaw.
Cu pahtỳj Pahpãm te me pahto impejti xà ata na me amji to pôj
Me ipê Pahpãm cahê na cumã me ijàpên catêjê ita kam, wa ha me
awỳ, mãr ca atỳj Pahpãm te hàhcaprĩa kam me ato impejti xà ata na
me amji caxàr to impeaj ne. 2 Ne pê ramã Ixaj xwỳ pê Pahpãm jarkwa na
ihcakôc catê ata, ita na Pahpãm jarkwa kôt ihhôc to hane he:
“Wa, ate amji tehcajpar xà na me iwỳr xà atana,
me akam ijapac prãam kam ikrĩ.
Ne me apytàr xà jõ amcro ata kam,
ite itỳj me apytàr” hane.
Mẽr hõhõ, me ikampa. He ita kam ri pahte me amjipytàr xà na, me
Pahpãm na me pajàhwỳr xà. He ita kam ri ramã pahte me amji pytàr xà
jõ amcroa kam hàhhuc.
Pê Pawrô cupê catyt kam Pahpãm mã hàpên catê na amji jarẽ
Wa ite amji kôt me jũm te catyt kam ipa intête mehcahpêrkàr cupate,
wa catyt kam me ipa, mãr quênee jũm, ite me ijàpên xà ton to me ipa
ata na, ihcakôc kên nare. 4 He wa itỳj quêt me ipê Pahpãm mã me ijàpên
catêjê itajê na me amã amji to me ipipẽ to me ipa. Gapacta ne me ikam
me ato xa ne me ipupuhe:
me ikrã jacjên itajê mã, itỳj me ijũcanãr to me ipa.
5	He hõtpê me icahhy, ne me ijacjê, ne me hàhtôa ne ihtỳj me ito
kên prãmte me ikrã, ne ajpẽn wỳr me icapôr to me ipa cakrô, wa
itỳjcatyt kam me Pahpãm mã apê.
HAPU NA CORINTI 6
Ne wa itỳj me ijapên to tỳaj to me ipa.
Ne wa hanea ne itỳj me ijikwa ne me ijõt xà kaj na, Pahpãm mã
mehcajrẽn to me ipa.
Ne hanea ne prãm na ame ipa cakrô, wa itỳj catyt kam Pahpãmmã
ijàpên to me ipa mã, me ijũcanãr to me ipa.
6 	Ne wa ampo kên ton xà ata pê ampỳa mã me ipa, ne Pahpãm te amji
kam hapac xà ri quêt me imã hahkre pej to prãm.
Ne wa itỳj cute me ito kên catêjê atajê kam me icryc, mã me ijũcanãr
to mentête amji jiprõn to me ipa. Ne quêt ijàhcaprĩa kam, catyt
kam me to amji kam ijapac to me ipa.
Ne hanea ne ihtỳj Pahpãm Carõ Pejti te me imã amji jõr, wa ihkôat
Ne hanea ne ihtỳj me imã mehcunea kĩn, wa mehkĩan kam me ipa.
7	Ne wa hanea ne itỳj me cumã Pahpãm jarkwa hêj xi nare ata jarẽn to
Ne hanea ne itỳj Pahpãm carôat kôt, me ijàpên xà pihhoti catiaton to
Ne wa catyt kam Pahpãm te amji kam hapac xà pejti kôt me ipa xà
ita to me icurê xwỳn catêjê kam pra ne toa me cupê amji pytà, ne
8 Ne ite me amã, ite amji kam me ijapac xà na amji jarẽn xà itajê, ihtỳj
me ipê Pahpãm jarkwa na cumã me iprar catêjê impeaj na me ijarẽ.
Mã mehkwỳ kwỳ ihtỳj me ito me icati, mã mehkwỳ me ito ijõkrenõ,
ne me imã ipahàm to.
Mã mehkwỳ me ito mehcakôc to impejti,
mã mehkwỳ me ito mehcakôc kêanre.
He me ito hajỹr cakrô, wa nee itajê nõ na me toamji kam me ijapac
Ne me cumãa, me papê me pahhêj xi catêjê cakrô,
Ne me cumãa, nee me ipê jũmjê catihti atajê nare cakrô,
mã me hàhtôa mã pjêcunea kam me ijahkre pej.
Ne me cumãa, wa ijõtpê amji to me ityc xà japên to me ipa cakrô,
wa itỳj me amji to me ipijapar to me ipa.
Ne ihtỳj me icahhyr to me ipa cakrô,
nee cute amji mã me hamãr ne me ijipej nare.
10	Ne me imã amji kĩn nare cakrô,
hõtpê Pahpãm pyrên me ijakry.
Ne me ipê ampo hamreare cakrô,
wa itỳj ite, Pahpãm te amji kam hapac xà to, me hàhtôa ne me to
HAPU NA CORINTI 6
Ne me ipê ampo pê pjê itatekjê jamreare cakrô,
mã hõtpê me imãampo pê côjkwa tekjê atajê cunea.
Pê Pawrô hirã pê, ihcunea na, me cumã amji jarẽn pa
Corinti jõ krĩ kam me ikjêjê itajê, wa ite nee ampo na me apê amji to
ipimxur nare, ne quêt hirãa pê me amã ihcunea na me amji jarẽn par. Ne
itỳj imã me akĩnti ata to ite me amã ipipẽ. 12 Ne imã me akĩan to me akĩn
cakrô, mã nee ihhêj ne me amã me ikĩn nare. 13 Ne Jeju kôt ihhêj rũm me
apê me ikra pyràac. Ne imã me akĩnti ita jahpan xà na, hanea ne hipêr
Cu ha nee me cupê Jeju na mehkwỳ nare atajê caca xà mã me paxàr nare
Ne me apê Jeju to ate amji mã me ahimpej catêjê atajê, ca ha nee amji
mã me Jeju to mehhimpej nare atajê me, me gàpên xà na ame ajpẽnpar,
ne ajwar, ajpẽn cahê na me gàpên nare. Ampo na? Quê ha pijamã jũm
krã impejti ne catyt kam ipa atajê me, jũm krã kên ne amjia kôtipa atajê
me, ajpẽn cahê na me hàpên to me ipa? Hãpà! Jũ wỳr quê ame amji mã
hamã ne ajpẽn cahê na me hàpên to me ipa. He xà quê ajkĩ ihtỳj amcro
me awcapàtkô ajcacwa? Hãpà! 15 He xà ajkĩ ihtỳj Jeju Crixtô me Xatanaj
mã ajpẽn cajrẽn? Hãpà! Me cupê ajpẽn curê xwỳn. Mẽr hõhõ, por jũmjê
amji mã Jeju tomehhimpej to me ipa atajê, quê nee Jeju to amji mã
na me ajpẽn kampa. 16 Quê ha pijamã jũm Pahpãm tĩr rohnỳtti mã ata
jũrkwa wỳr pahpãm cahàc krekà tĩr nare ata to hỹrmã mõ, ne kam hãm?
Hãpà! Jũ wỳr quê Pahpãm me, pahpãm cahàc krekà ata apu amji mã
hamã, ne ajpẽn kôt amji kampa. Mẽr hõhõ, Pahpãm Carõ Pejtime pajĩ
caxwãm pê ihkrĩ ita kam, ihhêj rũm me papê Pahpãm tĩr rohnỳtti mã ata
jũrkwapyràac. He pê Pahpãm jarkwa to mehcakôc catêjê atajê me hàhtôa,
ne ramã Pahpãm jarkwa na, hõ kàhhôc kam, ahna mehhôc to hane he:
“Wa ha itỳj me cahê na ikrĩ, ne mehcotea na apu ipa,
ne pa amji to me hõ Pahpãm, quê ha me cupê me ikwỳ.
17	Na ca ha mehkrã kên catêjê te Pahpãm to amji mã mehhimpej nare
atajê pê me acato,
ne ajtea me cupê ampỳa mã ame apa.
Ne nee ca ha mehkôt cute me ampo kên ton xà atajê nõ ton nare.
Ca ha me to hane, wa ha itỳj me ana amji caxàr to impeaj ne.
18 	Na wa ha me Apãm Cati na amji to, ne me apê me ikra na me ato” hane.
Hõhõ, pê Pahhiti mehcunea jirôa pê carôt tỳjti ata, me ana amji jarẽn to
CARATI JÕ PJÊ WỲR
Pawrô Jõ Kàhhôc
Ỹhỹ, pê Pawrô pê Jeju jarkwa namemprar catêjê nõ, ne ma Carati jõ pjê
kamJeju na mehkwỳ mehkrĩ atajê mã, pomcu me hõ kàhhôc cahyt ita kujate.
Na pê hõ kàhhôc japrỳ ita pê Carati Jõ Pjê Kam Jeju Na Mehkwỳ Jakrã
Mehkrĩ Atajê Wỳr, Pawrô Jõ Kàhhôc (Carati).
Ne ihkàhhôc ita kam, cute me cumã ihhêj xi catêjê cawpa to hajỹr he:
“Nee hipêr me cute me Juta catêjê te amji kam me hapac xà wej tũm atakôt
me ipa xà nare. Jũ wỳr quê Pahpãm pahte me pajàpên xà impejti ton itajê
kôt, me pahna amji capa. Ne jũ wỳr quê me panquêtjê me, jũmcaca xà kôt
me papa xà ita kôt, Pahpãm me pahna amji capa. Ne Jeju to quêt amji mã
me pahhimpej, ne kam me pahhônco, mã cute me pamã pahteamji kam me
pajapac xà intuwti jõr xà ita kôt, quê ha Pahpãm me pahna amji capa”
Hàpà me ikwỳ pê Jeju na mehkwỳ, ca Carati jõ pjê kam ame
akrĩ atajê. Ipê Pawrô, ne ipê Jeju jarkwa na iprar catê. Ne itea wa
ijarkwahyr, mã ijarkwa kôt cute me amã ihkàhhôc ita ton. Ne Jeju jarkwa
na iprar xà ita caxuw nee jũmjê xũmre te me icapi nare, ne nee jũmjê
xũmre kôtPahpãm te icapi nare. Ne quêt Jeju Crixtô me, Hũm pê Pahpãm
te hacpỹa mã to ihtĩr ata me ri ajwar ijàpên xà ita caxuw icapi. Ne ita ri
Jeju kam ajpẽn to me pahte amji to me pahkjêjê kwỳ, icahê na mehkrĩ
itajê te me amã amji jarẽn kujahêc.
3 Imã Pahpãm pê me pajõ Inxũ me, me pajõ Pahhiti pê Jeju Crixtô te me ato
impejti na me ato prãm. Ne cute me acaprĩ, ne me acaxwãm pê me acaxwỳn
kam me amã me acarĩcti, impejti jõr to ipa na, imã me ato prãm. 4 He
Pahpãm mã me pahcunea pê mehkên ton catêjê, cwỳrjapê ri ihtỳjme pahkên
mã me paxàr xà. Ne pê Jeju ihtyc mã amji gõ. Cute me pahkên mã me paxàr
xà ata pê me pahto cator xà caxuw cumã amji gõ, mã me pancwỳrjapê ihtyc.
Mãr quê pjêkam, cute me amji kam hapac xà kên ita pê me pahto cato. Hõ,
ita na pê me Pahpãm pê me pajõ Inxũ Cati ihkra pê Jeju Crixtô to prãm.
5 Cwỳrjapê ri imã amcro cunea kam me pahte Pahpãm mã me:
— Mehcunea jirôa pê quêt acatihti, ne apejti rohnỳtti mã — hajỹr to
prãm. Ampeaj kam!
Cu ha cute me pamã ihhêj catêjê par nare
Pỳhàpà! Mã ajte xãmte ramã me ate, pê Jeju hàhcaprĩa kam amji kôt
Pahpãm wỳr pry ata kôt me ana ahwỳ, ca ihkôt me amõr cahtiri, ramã ate
me cumã hikran! Pê Pahpãm Jeju te amjikam hapac xà na ihkôt me amõr
prãmte me ana ahwỳ, ca ihkôt me amõr cahtiri ihhêj ne ramã ate me cumã
hikran! Ne ajte ita caxuw Pahpãm wỳr ajteare mã, me amã jũm te amji
kam hapac xà nõ ita kôt ame apa. 7 He xà ajkĩ ampeaj kam me Pahpãm wỳr
pry jàhtô? Hãpà! He Jeju te amji kam hapac xà ita pê ri pry pyxit peaj ata,
Pahpãm wỳr. Wa ite curijũmjê itajê te Jeju te amji kam hapac xà tête ame
girên to me ipa na me garẽn par. Ne cute me amã ampo to hahkre xà atajê
amã ihhêj to me ipa. 8 He imã jũm te Jeju ràn xà na ajteare mã me amã
ampo kên to hahkre catê atajê to, Pahpãm te Xatanaj jõ cuhy catia ata kam,
mehkên mã me mẽn rohnỳtti mã na, me to prãm. Wa ha meite mãn Jeju ràn
xà na ajteare mã me amã ampo to hahkre na, wa ha itỳj Pahpãm te me ito
kên na, imã amji to prãm. Ne quê côjkwa pĩn Pahpãm mãmemprar catê nõ
wrỳ, ne Jeju ràn xà na, ajteare mã, me amã ampo to hahkre na, quêha ihtỳj
imã Pahpãm te cuhy catiaata kam ihkên mã mẽn na, imã to prãm.
9 He pê wa mam me amã ampo to hahkre, pê ca ahna me amji capa ata ràn
xà na, xà wa ha ajkĩ hipêrajteare mã ihkaj na me amã ampo to hahkre? Hãpà,
wa ha hipêr me amã ite to hahkre xà atajê to pit mã hahkre. Ne quê ihhêaj
to jũm ita, Jeju ràn xàna, ajteare mã me amã ampo to hahkre ata ri, imã
Pahpãm te cuhy catia kam ihkên mã mẽn rohnỳttimã na, imã me to prãm.
10 Ne por ame amã ihhêj to ipa, ca kam me akrã cunĩhti atajê ri, ito
meamã ihhêj to hane he:
— Por Pawrô me amã ampo to hahkre atajê kôt hamreare. Ne ate
mehkĩn prãmte ri ame amã ihcakôc to ipa — hane. Wa nee meate me ikĩn
prãmte ame amã icakôc nare, ne quêt Pahpãm te ikĩn prãmte, wa ame
amã icakôc. Wa pjê ita kam ite amji to mehcajpuaw prãm na mã, wa ha
nee cumã ijàpên xà, pê Jeju mã iprar catê ita, mã ixàr nare.
Pê Jejua harkwa na imprar catê na Pawrô xãm
He por atajê te hanea ne, pom ite me amã ampo to hahkre xà itajê,
nee Pahpãm pĩn cator nare na me harẽ. Cwỳrjapê Jeju kam me ikjêjê, wa
ha ita cunea na me amã amji jarẽn to capô partu ne. He wa nee ite ikrãa
kamita to amji kam ijapac, ne ame amã harẽn nare. He nee jũm xũmre
te me caxuw imã hõr nare, ne nee jũmjê te me caxuw imã ita to hahkre
nare. Ne Jeju Crixtô te ri imã itajê cunea jahkre pej na iton, ne imãipẽr.
13 He pê ca ramã me ijarẽn pa, pê wa ajco mam Juta catêjê te amji kam hapac xà
kôt ipa xà ata kam, pê wa ajco Pahpãm na mehkwỳ jahkre kêt kam, ijàprêa kam
ipa. Ne cute me amji pupun xà kêanre na me ton to ipa. Ne ajco ite me to hamre
Juta catêjê te amji kam hapac xà kam, me ikwỳ pê ajkam me icati jirôa pê catyt
kam, me iquêt xwỳpê Mojxe te me hapackrexà kôt ipa. Ne pê wa ajco me iquêtjê
caca xàa kôt, caxwãm catia mã, catyt kam ipa na ajco amji to ahcukij.
15 He pê wa cormã ipỳm nare kam, pê ramã Pahpãm hàhcaprĩa kam amjia kôt
amji mã icapi, ne ina ahwỳ, cumã ijàpên prãmte. 16 Wa ite mehcahkrit pê, por me
cupê Juta catêjê nare atajê mã, Jeju jarẽn, ne ipẽrprãmte, pê Pahpãm imã ikra
jahkre ne imã cupẽ. Ata caxuw pê wa nee jũm xũmre wỳr ipicahur nare, cute imã
Jeju te amji kam hapac xà to hapackre prãmte. 17Pê wa nee hanea ne Krĩpinkrên
wỳr itẽm, ne mam, icumam me cupê Jeju jarkwa na memprar catêjê atajê nõ
cukij nare, cute imã Jeju te amji kamhapac xà to hahkre prãmte. Ne ma cama
Põcaprỳhti jõ põti kam me hamreare ata wỳr itẽm pyrentu. Pê curia Jeju imã cute
amji kam hapac xà to hahkre, jirô pê mã wa ma, Tamatcô jõ krĩ wỳr ite amji jaxàr.
18 Ne pê wa Krĩpinkrên wỳr itẽm nare to amji to caku to incrê, jirô pê, pê wa
cormã Petrô pupun. Ne cumã icakôc prãmte Krĩpinkrên wỳr tẽ, ne icato, ne curia
cahê na amji to putwrỳ jĩkjê to hamre. 19 Pê wa nee Jeju jarkwa na memprar catêjê
nõ pupun nare, ne ite Tijac pê Jeju tõ te amji to hapu na kjê atame, Petrô pit pupun.
20 He ampeaj kam wa Pahpãm kam mare mã, me amã awjarẽ, pom wa ampo
cuneato awjarẽ itajê, nee mã ihêj xi nare, ne ampeaj kam pê Jeju imã to hahkre.
21 Pê wa Petrô pupun jirô pê, ma Xiri jõ pjê me, Xirixij jõ pjê kam amehkrĩ atajê
kwỳ kôt apu mõ.
Pê Jeju Pawrô te amji kam hapac xà cunea to antuw
Ne pê amcro atajê kam, nee Juta jõ pjê kam JejuCrixtô na mehkwỳ
atajê me ijahkre pej, ne mento jĩa to me ipupun nare. 23 Ne pê cama ajco
me cumã me ijarẽn to hane he:
— Por pê Pawrô ajco Jeju to amji mã me pahhimpej tête me
pahcahpêrkà ata ri, ita caxuw ihtỳjmehcunea mã, cute amji mã Jeju to
mehhimpej na me ton to ipa — hajỹr na cute me ijarẽn par. 24 Ne cute me
ijarẽn par xà ita kôt ri, ihtỳj Pahpãm to amji mã me hàmnãn to me ipa.
Pê mam Jeju jarkwa na memprar catêjê atajê Pawrô pejti na harẽ
Krĩpinkrên wỳr itẽmto imã hũjarẽn, wa ite impar, ne ma amji jaxàr.
Ne ma amji kôt Parnap me Tito pê Crec catêjê nõ ata me, me pra, ne curi
me icator. Ne ite Jeju namehkwỳ jõ pahhi catêjê pit me, me cuprõn, wa
ite me cumã mehcahkrit pê Juta catêjê nare atajê, mã Jeju jarẽn xà atajê
cunea na, amji jarẽn. Neampo na wa ite cumã catyt kam amji jarẽn to
hajỹr? Ihtỳj ame ite amji kam ijapac xà ita kôt hamreare na mehcãmjĩ
cupate, wa ite me cumã harẽn par. 3-5 Mã cute me, ite me cumã harẽn xà
ita na me ipar, ne ahna me cumã impejti. Mã ikôt mehkwỳ cator atajê te
me cupê Jeju na mehkwỳa na me cumãamji jarẽn. Ne hamreare, imãa
cama ame cumã mehhêj. Ne ampo na ri curi me cator? He cama cute ame
ikôpĩr prãmte, mõrmõ wa ajkĩ Juta catêjête amji kam me hapac xà me,
Mojxe xwỳ te me hapackre xàa kôt, ajkĩ me mõ. Mã cute ahna me ipupun
prãmte, curi me cator. Ne cute me ikôt mõr catê pê Tito pupun, mã nee
cupê Juta catêjê nõ nare, na pê neeme ipê Juta catêjê caca xà kôt amji mã
impy kà kwỳ jakep nare. Cwỳrjapê ri me imã:
— Ampo na mã ca me pancaca xà to pahte me amji pyràc xà kôt, nee ate
me Tito mã impy kà kwỳ jakep nare? Me imãa, me cupê Jeju na mehkwỳ
cuneate hanea ne ihtỳj me panquêtjê te amji kam hapac xà to, cute me
amji pyràc xàatajê cunea kôt me ipa xà — hajỹr. Wa nee ite me kam ijapac
nare, ne cama, ma ame amji pê cute amji kam me hapac xà ita cunea
curê. Ampona? He wa nee me iquêtjê caca xà itajê me, Jeju te amji kam
hapac xà impejti ita to me ipicacwỳr prãm nare. Ampo na? He Pahpãm te
amji kam hapac xà impejti ita kôt ri, me apa na imã me ato prãm. Xà Jeju
namehkwỳ jõ pahhi catêjê atajê te ajkĩ Tito mã impy kà kwỳ jakep na, me
imã hũjahkre? Hãpà! Nee cute ahna me imã hũjahkre nare!
6 Mã Tijac me, Petrô me, Jowãw pê Jeju na mehkwỳ jõ pahhi catêjê na
cuteme imã harẽn atajê te nee, ite ampo to ihcupan xà nõ mã cator nare.
Na ri nee cute me, ite amji kam ijapac xà ita jirô pê, me imã ampo jarẽn,
ne tomehhimpej nare. Ne me cupê Jeju na mehkwỳ mã ihtỳj amji mã me
— Pê me hũmre itajê mento jĩa to me Jeju pupu, cwỳrjapê ri me
hũmrecunea jirô pê me cati — hajỹr. Wa nee ampo ita to amji kam ijapac
prãm nare. Ampo na? He Pahpãm mã me pahcunea jahkre pej pejtu, ne
cumã me pahcunea pipẽn pit. 7 Ne me cupê pahhi catêjê atajê mã ijahkre
pej, Pahpãm te ite mehcahkrit mã, Jeju te amji kam hapac xà jarẽn catê
na, cute ixãm na me ijahkre pej, ahnaamã cute Petrô, pê me cupê Juta
catêjê mã Jeju kôt harẽn catê na hãm he.
8 Pê Pahpãm mehcahkrit mã, ite Jeju jarẽn xà caxuw, imã ikrã kre
te amji jahkre pej xà gõ. Ne hanea ne me cupê Juta catêjê mã Petrô te
Jejujarẽn xà caxuw cumã ihkrã kre te amji jahkre pej xà gõ. 9 Ne wa ite
Jeju na mehkwỳ jamãr catêjê atajê me, Pahpãm te me imã ijàpên xàjõr
ata na me ajpẽn par pej jirô pê mã ri, cute ahna Parnap me ijahkre pej, ne
mehkwỳ kam mare mã, cuteme imã:
— He cu me pahcunea Pahpãm mã hàpên xà pyxit peaj ita to pit mã
me apê. Ne me atekjê pê, mehcahkrit jõ pjê kam me ipa atajê mã, ate me
Jeju jarẽn xà. Ne me pa, wa ha me cupê Juta catêjê jõpjê kam ame ipa
atajê mã Jeju jarẽ. 10 Ne cormã ampo ata pyxit peaj ri, ate ton xà. Nee mã
ampo nare, he ita ri Krĩpinkrên kam Jeju na mehkwỳ pê, me pahkwỳ
kwỳ mehkrĩ itajê pê ampo hamreare, na caha ihmat ri pjê nõa kam, me
pahkwỳ mehkrĩ atajê mã me harẽ, mãr quê me harẽn pa, ne ajpên me
cumã ampo kujate — hajỹr. Wa ite me kam ijapac, ne me cumã:
— Imã ri quêt ita ton to prãam to prãm rohnỳtti mã — hane. Ne ite me
ajpẽn par jirô pê mã, wa ma hacpỹ mã Antijoc jõ krĩ wỳr me pra.
Pê Pawrô Petrô te to ihcupan xà jarẽ
Ne jũ mã me ina amcro te, mã ma Petrô Antijoc jõ krĩ kam me iwỳr
tẽ, ne curi cute to ihcupan to hajỹr he. Pê ajco Petrô Antijoc jõ krĩ kam,
mehcahkrit pê Jeju na mehkwỳ cahê na ihkrĩ, ne ajcoapà, me cupê Juta
catêjê te amji kam hapac xà kaj na. Ne Pahpãm mã, nee ita na ihkaj na
nare. Ampo na? He Pahpãm mã me pahcunea pipẽn pit. MãTijac cormã
hõmpun prãmte. Mã curi me cator, mã Petrô te mehõmpun, ne taa amji
— Wa ha mehcahkrit itajê cahê na ijàpàn kam to icrà, quê ha me
hũmre itajê me ipupu, ne me amji jaxà, ne me ijarẽ, quê ha ahna me kam
ipahàm — hajỹr. Na ri cute mehcahkrit atajê cahê na hàpànjicu, ne me
cupê ampỳa mã hỹr, ne ahte jỹ ne apà. 13 Mã hanea ne Antijoc catêjê kwỳ
pê Jeju na mehkwỳ pê Juta catêjê te me hajỹar, ne cuteme amji to caprãr,
ne Petrô kôat, nee hipêr Jeju kam ajpẽn to mehkjêjê, ne mehcahkrit atajê
cahê na amehàpàn nare. Mã hanea ne Parnap te hajỹar, ne cute amji kam
me hapac xà kên ata kôt, mehcahkrit atajê mã hikran.
14 Wa ite, cute me Pahpãm jõ pry pejti ata cupan na, me hõmpun
pyrentu, ne me kam mare mã, Petrô kuc ri, cute to ihcupan ita tête
— Pỳhàpà! He apê Juta catêjê nõa cakrô, ca nee ajte catyt kam ihcunea
na Juta catêjê caca xà kôt apa nare! Mẽr ampo na mã ca Juta catêjê
caca xà kôt mehcahkrititajê ton to me apa to prãm? Nee ate me hajỹr xà
hamreare! — hajỹr.
Pê Pawrô Juta catêjê mã ahna ihkôt harẽ
Ne curi me cupê Juta catêjê pê Jeju na mehkwỳ, me jỹ atajê mã, ite
ihcunea na ihkôt harẽn to hajỹr he:
— He me pahpỳpỳm xà kôt ri, me papê Juta catêjê impeaj, ne nee me papê
ampo kra cahkrit pê Pahpãm te to ihhimpej xà jahkre kêatre atajê kwỳ pyràc
nare. 16-17He me pamã Pahpãm te, nee Mojxe xwỳ te me hapackre xà kôt me ipa
atajê na, cute amji caxàrnare na, me hahkre pej. Ne quêt Jeju Crixtô to amji mã
mehhimpej xà ata kôt ri, Pahpãm me ahna amji to pôj. He me papê Juta catêjê
me, mehcahkrit atajê me, me Pahpãm mã me pahcunea pê, me to ihcupan
catêjê. Nãmri quê ha mehcahkrit atajê te amji mã Jeju to ihhimpej na, quê ha
Pahpãm mã jũmjê atajê impejti ita na. Ne me papê Juta catêjê te mehajỹar.
Na cu ha hapac xàa kôt, me ajpẽnto me papicokjêr jicu, ne mePahpãm te amji
kam hapac xà pejti ita kôt pit mã me papa. Quê ha jũm ahna me pahpupu, ne
me pamã: “Pỳhàpà, me imãa, ca ihhêj ne ate me Jeju Crixtô teamji kam hapac
hamre ate me to ihcupan. Cwỳrjapê ri Jeju Crixtô te, meate me to kên na me
aton” hajỹr. Me ikjêjê, he mehcakôc xà ita kêanre. Xà quê ha pijamã Jeju Hũm
pê Pahpãm te amji kam hapac xà kaj na, mepamã ampo kên to hahkre? Hãpà!
18 Ita ri, imãa ihcupan he. Ca ha me pancaca xà kôt hamreare ata mã me hikra,
ne impej wỳr me apkjê, ne ana ahtũm, ca ha hacpỹa mã, mam me acacaxà kôt
hamreare ata wỳr me apkjê, ita na ri ihkaj na.
Cu ha nee jũ caxuw Jeju te amji kam hapac xà pejti jicu nare
— Jũ wỳr cu ha me pahnõ Mojxe xwỳ jõ kàhhôc kam, menquêtjê japackre
xàcunea kôt, catyt kam me papa. Cwỳrjapê ri Pahpãm mã me pahcunea kêanre,
ne ihhêj ne me papê jũmjê te ihkên ton jahpan xà na ihtyc to prãm atajê pyràac.
Cu ha ihcunea na catyt kam me papa na mã, quê ha nee me pancwỳrjapê Jeju
ihtyc prãm nare. Na pê Jeju amjia kôt me pancwỳrjapê ihtyc mã amji gõ ne ty,
na cu ha pahtỳj ihtyc xà ata kôt amji mã to me pahhimpej. Ne amji mã ihtyc
xà ata to me pahhimpej xà ata pê ihhêj rũm cahê na me pahtyc. Cwỳrjapê cu
ha neehipêr, pahte amji to mehcajpuw prãm to ame papa nare. Na pê Pahpãm
kra mã me pahkĩn, pê me pancwỳrjapê ty, ne cute me pamã amji jõr, neme
pahcaxwãm pê ihkrĩ, ne catyt kam ihkôt me papa xàcaxuw, cute me pamã carôt
jõr. 21 Ita kam, xà wa ha ajkĩ Jeju te amji kam hapac xà jicu, ne hacpỹa mã me
iquêtjê te amji kam hapac xà wỳr apkjê ne hũnã? Hãpà! Wỳr waha hicu!
— Pê Pahpãm Mojxe xwỳ mã hõ kàhhôc kam Juta catêjê mã, cute mehapackre
xà gõ ata, nee Pahpãm te ihkôt me pahna amji caxàr xà caxuw impejnare. Quê ha
caxuw impej na mã, quê ha nee Jeju ihtyc prãm nare. Ne ampo caxuw ri impej?
He cute me pahkên na me pajarẽn, cu pahte me hahkre pej, ne Jejuwỳr me
papipkjêr xà caxuw ri impej. Ne Jeju pê Pahpãm kra ata kôt ri, me pahna amji to
pôj — hane. Hõ, pê wa me cumã harẽn to hane.
Quê ha Pahpãm nee me pajàpên xà impejti kôt mepahna amji to pôj nare
Pỳhàpà, ca Carati jõ pjê kam me akrĩ itajê, ca ihhêj ne ame ato
kam waj. Ampo na? He ihhêj ne me apê amji jahkre kêatre. He ihhêj
ne jũmte me ato hy. Mãr pê wa hirãa pê me amã:
ca, Pahpãm te me ana amji caxàr prãmte hacpỹa mã menquêtjê caca xà
wỳr ate me amjijaxàr? 2 Xà pê ca Mojxe xwỳ caca xà kôt me apa xà ata
kam, xà pê hõtpê ajco Pahpãm Carõ Pejti me amã amji gõ? Hãpà, nee pê
me amã amjijõr nare. Ne quêt me ate amji mã, Jeju jarẽn par ita kam,
amji mã me to hajỹr, ne amji mã me to ahimpej xà kôt ri, Pahpãm Carõ
Pejti te me amã amji jõr.
3 Pỳhàpà, ihhêj ne me apê mehkrã nare catêjêpyràc. He pê ca Jeju toamji
mã me ahimpej kam me to atẽm xà ata kam, pê Pahpãm me amã amji
Carõ Pejti gõ, mãr ca, carôat kôt, ihkôt me apa. Hõ, pê ca amji mã me to
ahimpej kamto atẽm to hane. Nõ na mã ca ita caxuw ihhêj ne Mojxe xwỳ
caca xà wejti ata kôt, ate me to ihkrã curan to prãm to mã, ca hỹrmã me
apipkjêr? Ne me carôat kôt mehkôt ame apa prãm. 4 He xà ajkĩ ihcaprỳ na
Pahpãm Carõ Pejti te ramã me ate amji kam me gapac xà tuw pejti ato
ipijapar toiryti to hajỹr? Hãpà, imã nee cute ahna hajỹr nare! 5 Pê Pahpãm
amji Carõ Pejti kôt, ihcunea na, me amã ate amji jahkre pejti gõ. Ne cute
me akam hàpên xà catia ton atajê to, cute amji carôtto ipipẽ, mãr quê
mehcunea me hõmpu, ne me akwỳ kam carôt ata jahkre pej. He xà ca ajkĩ,
Mojxe caca xà wejti kam, ate me atẽm xà ata kôt mã, ame atohane? Hãpà!
Ne mẽr ampo na mã cute me ato hajỹr? Nee mã ampo na nare, he me ate
me Jeju jarẽn par xà ata to amji mã me ahimpej na ri, cute me ato hajỹr.
Pê Aprãw Pahpãm to amji mã ihhimpej, na pê ahna amji capa
Ca me iquêtxwỳ pê Aprãw to me amji japackre! He xà pê ajkĩ catyt
kam ipa, ne nee jũ caxuw ampo kên ton nare cwỳrjapê pê Pahpãm ahna
amji capa? Hãpà. He pê Pahpãm Aprãw mã:
— Ate amji mã ito ahimpej, cwỳrjapê ri imã apê catyt kam apa catê —
hane. 7 Cwỳrjapê ri mehcunea amji mã me Pahpãm to ihhimpej atajê pê
Aprãw tàmxwỳa pyràc.
8 Pê rỳ pêa mã Pahpãm amji mã:
— Wa ha itỳj jũ caxuw pjê kam mehcahkritmehkrĩ atajê te amji mã ito
— Acwỳrjapê wa ha pjê cunea kammehkrĩ atajê cunea to impejti ne —
hane. 9 Mã Aprãw te Pahpãm to amji mã hajỹr, cwỳrjapê ri cute ahna
amji caxàr ne to impejti. Cwỳrjapê quê ha Aprãw cuxà mehcunea te
Pahpãm toamji mã hajỹr na, quê ha ihtỳj Pahpãm me ahna amji to pôj,
ne me to impejti ne.
Jũ wỳr cu me panquêtjê caca xà kôt me papa kôt Pahpãm cajpuaw.
Quê ha me pahnõ amji mã:
— Wa ha Mojxe xwỳ te me hapackre xà cunea na ihkôt amji kampa,
quê ha Pahpãm ihtỳj ina amji capa — hajỹr na, quê hataa, amji curê
capa. Ampo na? He jũ wỳr cu me pahnõ Mojxe te me hapackre xà cunea
kôt hakop, ne nee ihnõ to gapac kêt nare. He pê ramã Pahpãmhõ kàhhôc
kam amji mã Mojxe caca xà kôt me ipa catêjê crôn to hane he:
“Quê ha jũm te, amcro cuneakam ite Mojxe mã ijarkwa jirên mã cute
ahna ihhôc ata kam hapac nare na,
wa ha itỳj apu kamicryc, ne apu cucrô. Quê ha cama pyxit peaj ne to
hapac kêt cakrô,
wa ha itỳj hahpan xà na apu to kên” hane.
Pê ramã rỳ pêa mã Pahpãm jarkwa to ihcakôc catê japrỳ te Hapakuc ita
Pahpãm jarkwa kôt hõ kàhhôc kam, ita na ihhôc to hane he:
“Quê hajũm ito amji mã ihhimpej na,
wa ha to amji kam ijapac to,
cupê jũ caxuw jũm te icuna mã ampo kên ton nare catê ata rohnỳtti mã.
Na wa ha itỳj ahnaamji capa,
quê ha icahê na icarôt kôt ihtĩar na ipa rohnỳtti mã” hane.
Ne cute harẽn xà ita kôt, cu ramã pahte me amji jahkre pej. He jũ wỳr
quêha Pahpãm pahte Mojxe xwỳ te me hapackre xà kôt me papa xà ita
kôt, me pahna amji capa. 12 He Mojxe te me pajapackre xà ata, nee me
pahte Pahpãm to pahte amji mã me pahhimpej na me pahton nare, ne
ajte me pajàpên xà na, pahte amjito me hajỹr na pit mã me pahto. Ampo
kàhhôc kam ahna ihhôc to hane he:
“Quê ha jũm te ite me cumã ijarkwa jirên xà itajê cunea to amji kam
hapac to ipa,
ne nee jũ caxuw ihnõ to hapac kêt nare na,
wa ha itỳj ahnaamji capa,
quê ha icahê na ihkrĩ rohnỳtti mã” hane.
Nãmri quê ha me pahnõ te Mojxe te me hapackre xà ita jirô pê
ihpỳmna, quê ha taa amji curê capa, quê ha Pahpãm ihkên mã cumẽ. Ne
jũ wỳr cu me pahnõMojxe te me hapackre xà atajê cunea kôt me papa.
Cwỳrjapê cu ha mepahcunea Pahpãm mã me amji curê capa. Na ri Jeju te
ita na me pajahkre pej, ne me pajaxà kam pĩ kam ihtyc. Ne ihtyc xà ata te
ri me pahcurê pê me pahcaxàr. Ne Pahpãm jõ kàhhôc kam, ramã cute ita
na harẽn to hajỹr he:
“Ne por quê ha jũm pĩ kam ajêt ne ty,
ata to, pê Pahpãm ramã amji mãincrôn hiahpuro,
ne toa cute curê mã mẽn” hane.
Ne mẽr ampo na pê Jeju pĩ kam ty? He nee mã ampo na nare, por pê
Pahpãm Aprãw mã ampo catia to awjahkre ata, quê ha Jeju Crixtô tyc
xàata kôt, hanea ne me apê mehcahkrit mã hõr xà. Mãr cu, me pahcunea,
Pahpãm te me pamã Carõ Pejti to hũjahkre ata cwa. Ne Jeju Crixtô to
pahte amji mã me pahhimpej cwỳrjapê, quê ha me pamã cugõ.
Pê Pahpãm ampo to hũjahkre ata, ampo cunea jirôa pê irohnỳtti mã
Jeju kam me ikjêjê, wa ha hirãa pê me amã ampo ita kôt harẽ, mãr
ca me kam gapac to impeaj ne. Cu ha me pahnõ ajkrut ne ampo na ajpẽn
pa, ne to amjimã awjahkre, ne ahna amji xãm jirô pê, quê ha nee jũm
hipêr ampo ata to ipicamẽn ne to ipintuw nare. 16 Pê Pahpãm Aprãw xwỳ
mã ihtàmxwỳ to awjahkre. Ne pê Pahpãm hõ kàhhôc kam, nee ita to
hũjarẽn to: “Mehtàmxwỳ” hajỹr nare, pê neeme hàhtôa to hũjahkre nare,
ne quêt Pahpãm hõ kàhhôc kam ita jarẽn to: “Ihtàmxwỳ” hane. Ampo
Ne me papê Jeju kam pahte me ajpẽn hônco catêjê mã ri, hanea ne cute
to hũjahkre xà ata. 17 Ne ampo na mã wa ame amã ijũjarẽn to hane?
Nee mã ampo na nare! Pê Pahpãm rỳ pêa mã Aprãw me, ihtàmxwỳ mã,
ampo catia to awjahkre ata na, ramã caku jàhtô te cwatxẽnta ne ihkôt
cute trĩnta jirô pê, pê Pahpãm Mojxe mã ajteare mã cute amji kam hapac
xà gõ. Ne curmã Mojxe te me hapackre xà tuwti ita, quê nee rỳ pêa mã
Pahpãm te Aprãw me amji ton na, me ajpẽn par xà ata to hamre nare.
18 He me amã ihhêj catêjê atajê ri me amã ihhêj to hane he:
— Cu ha nee Mojxe xwỳ caca xà ata kôt me papa nare na, quê ha nee
Pahpãm mepamã cute ampo to hũjahkre xà ata jõr nare — hane. Ne cute
harẽn xà ata hêj xia to hêj xi. Ampo na? Quê ha ita pê ampeaj kam na
mã, quê ha ihtỳj Mojxe teme hapackre xà ita, Pahpãm te amji kam hapac
xà to, cute me pamã hũjahkre xà ita to hamre. Ne nee ita te hajỹr nare,
ne cute Aprãw xwỳ mã to hũjahkre xàata kôt, amjia kôt to impejti.
Pê Mojxe jõ kàhhôc ita, pahte me to ihcupan xà to me pamã ajpẽ
Pê Pahpãm Aprãw me pit mã ajpẽn pa. Ne nee pê Pahpãm hỹrmã
jũm kujahêc, pê cumã hũjarẽn nare. Pê Pahpãm Aprãw kuc ri cumã
awjarẽ, ne cume ajpẽn pa. Ne Mojxe nare, pê nee Pahpãm to hajỹr nare.
Pêcôjkwa kam cumã memprar catêjê mã, cute amji kam hapac xà ita gõ,
pê ma Mojxe mã cugõ, pê ma Mojxe to me cupê Juta catêjê japackre.
Caihhêaj to me anõ amji mã:
— Ampo caxuw mã Mojxe te me pajapackre xà ita pej? — hane. Ỹhỹ,
wa ha me amã harẽ. He mehcunea te Pahpãm te amji kamhapac xà jirô
pê mehpỳpỳm na, cute me hahkre pej xà caxuw ri, cute me hapackre xà
ita. Ne cute me hapackre xà ata to me amji japackre ita na, mã ahnaa
Aprãw tàmxwỳ pê Jeju Crixtô ata cator. Ne nee cute meMojxe te me
hapackre xà ata to pit mã, cute hipêr me amji kam hapac xà nare.
Mojxe caca xà ita nee Pahpãm cahê na me papa na me pahton nare
Ca ihhêaj to me anõ ita kampa, ne amji mã:
me ajpẽn par xà ata kaj na — hane. Co he! Nee ca amji mã harẽn to
hajỹr nare. Ampo na? He Mojxete me hapackre xà ita hõtpê impej cakrô,
quê nee Pahpãm cahê na mepahtĩr rohnỳtti mã na me pahton nare. Quê
ha cute mãn me Pahpãm te me pahna amji caxàr na ton na, cu ha nee
hipêr ihnõ na mehprãm nare. 22 He ramã Pahpãm te, me pahcunea te
hõ kàhhôc kam pjê cunea kam, me pahcunea te meharkwa jirô pê me
pahpỳm na, me pajarẽn. Ne me pahte amji kam me pajapac xà kêanre
itajê pê ihhêj rũm me pajõ pahhi, mã me pahcunea to ihhimpej. Ne ma
me pahte ampo pej ton tête me pajiprõ. Ne cute me pajiprõn xà ita pê
ihhêj rũm cute me pahcajpre. Ne ampo kên ton na ri ihtỳj me pajamã.
Cu ha quêt Jeju Crixtô to amji mã me pahhimpej, quê ha me pamã
me pahcajpre ata pô, cu ha pahtỳj Pahpãm te me pamã ampo pejti to
hũjahkre ata cwa.
Pê Mojxe te me pajapackre xà ita ri, Jeju cator jikaj xà me pajamã
Ne mam Mojxe te me hapackre xà ata pê ihhêj rũm krãhtarea, ne ma
cute ampo kên ton tête me hiprõn to hãm ita kam, mã ahnaa Jeju cator,
mã cute hũhkra mã me haxàr, mãr quê Jeju to amji mã mehhimpej. 24 Ne
pê ihhêj ne me cupê me ahkrarea, na pê Mojxe te me hapackre xà ata,
cute me ampo kên ton tête, ma mehcahpêrkàr to ipa ita na, mã ahnaa
Jejucator. Mã cute to amji mã mehhimpej, mã Hũm pê Pahpãm te me
ahna amji caxàr. 25 Ne hamre, cu ramã Jeju to amji mã me pahhimpej ita
kam, quê nee Mojxe te me hapackre xà ata me pahto ihhimpej nare.
Pê Jeju kam pahte me ajpẽn hônco, na ri me papê Pahpãm kra
Ca Jeju Crixtô to me ate amji mã me ahimpej, ne kam me ajpẽn hônco,
na riPahpãm te me acunea to amji kra. 27 Ne me pahcunea te cô to me amji
cumrãr, me Jeju kam pahte me ajpẽn hônco atajê pê ramãhũràac, ne cuxà
cute amji kam hapac xàa kôt me papa. 28 He Jeju kam ate me ajpẽn hônco
ita kam, ajpẽn kam me pahpyxit peaj. Cwỳrjapê ri Pahpãm mã, me ipê Juta
catêjê me, me apê mehcahkritme, me pahcunea pipẽan. Ne me hõ pahhi
me apipẽan. Ne hanea ne me hũmre me, pyjê me, me apipẽan, ne nee jũm
pê ajteare mã nare. 29 He me apê Jeju tekjê ita kam ri, Jeju kôt me acunea
pê Aprãw tàmxwỳa. Cwỳrjapê ca atỳj, por pê Pahpãm Aprãw mã ampo to
awjahkre ata, ca ha atỳj me acwa.
Mojxe te me hapackre xà nee hipêr me pahto ihhimpej nare
Ita caxuw, wa ha hipêr me amã ite ihkôt harẽn xà ata kôt harẽ.
Xà quê ajkĩ jũm, ihkra incrire, ne nee cormã mehcapõn catê himpej
xàkam ihkà nare, ne cormã amji jahkre kêatre ata mã, pijamã hàhcukrêj
atajê cunea gõ, quê to hõ tekjê? Hãpà! Quê ha cama cumã:
— Apê ikraa to ikra, ne cama cormã acrire, ne ate amji jahkre kêatre.
Na ca ha ma me acapõn catê krac ri axà, ne atỳj ijàpên xà na itehcajpar
toapa, ne ihhêj rũm apê cama imã gàpên catê. Ne jũ caxuw akà, ne amji
jahkre pej, wa ha hacpỹ ne me acapõn catê pê gaprô, ne cormã amã
ijàhcukrêj gõ, mãr ca caa, amjia kôt hamãr to apa — hane.
3 He pê mam me papê hũmre kra ata pyràac, ne pahte me amji kam
me pajapac xàto pahte me amji pyràc xà pê me pahcapõn catê te amji
kam hapac xà ata krac ri ame papa, pê ajco taa, me pahto ihhimpej. Na
pê cute me pamã ampo cawpa xà atajê hàhtôa to hàhtô, ne pê hanea ne
ampo carõ te amji kam hapac xà atajê, ajco me pahto ihhimpej. Ampo
na? He cu cormã nee me pahte catyt kam, Pahpãm jarkwa jahkre pej
nare. 4 Mã Pahpãm te, me pahto cumã ihkra xũmre ata pyràac, ne cute
me pahcapõn catê ata pê me pahcaxàr, cute ahna amji mã amcro hyr xà
atana. Cwỳrjapê pê, intête me pahcaxàr xà caxuw me pahwỳr ihkra pê
Jeju kujate, pê me hũmrea na amji to, ne Marij mã ihpỳm, ne Mojxe te me
hapackre xà himpej xàkrac ri ipa. 5 Mãr quê Mojxe te me hapackre xà nee
me pahto ihhimpej nare. Ne Jejua kôt, cu ha quêt Pahpãm krac ri me axà,
ne ihkôt me papê Pahpãm kra, ne pahtỳjamjia kôt ihkrac ri ame papa.
6 Mã Pahpãm te me pamã ihkra Carõ Pejti kujahêc, mã cute me pamã
amji jõr. Mã Carõ Pejti ata me pahcaxwãm pê me pamã:
caxwãm pê Carõ Pejti ita pahte Pahpãmcukij na me pahto, cu me cumã:
— Inxũ — hane. 7 Ne hamre, ita caxuw, nee me papê cama me hõ pahhi
jarkwa kôt me hàpên catêjê nare, ne me papê Pahpãm kra. Ne me papê mehkra
ita kam ri, ihtỳj me pamã, cumã cute ampo pejti to hũjahkre atajê cunea gõ.
Cu ha nee hipêr me panquêtjê te me to ihhimpej xà kôt me papa nare
Pê rỳ pêa mã, cormã nee ate me Pahpãm jahkre pej nare kam, pê
ca ajco me aquêtjê te amji kam hapac xà pit to amji mã me ahimpej to
meapa. Ne ajco me amã me carõ me, cupẽ jarôti me, ampo cawpa xà kên
me, ampo cunea kwỳ cupaa to hũpa. Ne ajco atỳj Pahpãm kaj na ampo to
ame pahpãm. Mã pahpãm cahàc atajê mã nee carôt nare. 9 Ne ita caxuw,
nee cute hajỹr nare. Ne me amã Pahpãm jahkre pej, ne hanea ne Pahpãm
mã me gahkre pej. Ne mẽr ampo na mã ca ajte hacpỹa mã meaquêtjê te
amji kam hapac xà kôt hamreare ata wỳr ate me amji jaxàr? Neampo na
mã ca ajte hipêr atỳj ampo cawpa xà me, ampo carõ kên atajê to ame
amji kampa, ne ame to amjijapackre? Mã taa hacpỹ mã me ato ihhimpej,
na ca ame amji mã to hane? 10 Ne atỳj amcro kên cawpa xà jàhtôa to amji
mã me ahimpej to me apa. Ne atỳj me Juta catêjê jõ amji kĩn jàhtôa kôt
me amji ton to meapa. Ampo na mã ca ame amji to hajỹr to prãm? 11 Côt
mã ca me Pahpãm pê catyt kam ata te amji kam hapac xà jicu? Ca ha ate
me hajỹr na, waha itỳj amji caxwãm pê ita na me ato po mã quê, ne imã
amji kĩn nare, ne ipeacre ne. He xà pêwa ihcaprỳ na ajco me amã Jeju
jarẽ, ne to hahkre xà catihti to hahkre toipa ata, xà ajkĩ ihkôt hamreare?
Pê mam ajco me Pawrô tehcajpar to catia
Jeju kam me ikjêjê, pê ca mam ajco me ito impej ne nee rỳ jũ caxuw
ate ito kên nare atajê, wa hame apê ipyràac xà na me awỳ. He pê mam
ipê me apyràac, ne me acuxà ampo cawpa xà atajê cunea kôt ipa. Ne ita
caxuw ite ampo itajêcunea jicu, ne Jeju te amji kam hapac xà to pit mã
amji kampa. Na ca ha ita caxuw me apê ipyràac, ne me ampo itajê cunea
13 Xà ca atỳj cormã ite mam me amã Jeju jarẽn xà ata to me amji
to ata kam, pê wa me amã Jeju te amji kam hapac xà pejti to hahkre.
14 Pê ca nee ixà kêanre ata kam me ina acprêc nare, ne me ito, ihhêj rũm,
kỳj rũm Pahpãm mã memprar catêjê nõ, nare, me ito me pajõ Pahhiti pê
Jeju Crixtô pyràac, ne atỳj ina me amji capa. 15 Ne pê ca atỳj ajco, tee me
atoa to pôj, ne me imã hõr prãm, ate me itehcajpar prãmte. Ne pê caxuw
me amã ikĩn, ne ampeaj kam ipyrên megakry. Ne mẽr jõ ri mã ita caxuw
me gakryti ita? He ihhêj ne nee ita caxuw me gakry nare. 16 He pê wa
nee jũ caxuw ame amã ihêj xi jarẽn nare, ne cormã me amã catyt kam to
hahkre to ipa cakrô, ca caa ihhêj ne ipê me acurê xwỳn na, ame ito amji
Pê mehhêj xi catêjê Pawrô te amji kam hapac xà intête me ta
Mehhêj xi catêjê atajê hãn ne me amã ihhêj to:
— Ampeaj kam me imã akĩn, na wa itỳj me gamã, ne me ato impejti to
prãm — hane. Ne camaame amã ihhêj, ne ite amji kam ijapac xà ita tête
cute me ahyr, ca mehkôat amji kam me gapac prãmte ri ame amã ihhêj.
18 Pê wa curi ame acahê na imõr xà ata kam, pê wa me ate catyt kam me
apa na me atehcajpa. Ne pom amcro itajê kam, wa nee curi apu imõr nare
ita kam, quêha ihtỳj ijaxà kam jũm te me atehcajpar xà ata na imã impej.
Ne cute me atehcajpar catêjê atajê, nee mempej nare. Ne cute me ato
impejti xà ita toame amã ihhêj, ne ite amji kam ijapac xà ita tête, cute me
acaxàr to prãm to ri, ihhêj ne ame amã ihhêj.
19 Me apê imã ikra kĩnti atajê pyràac. Wa ihhêj ne ipê me anã mã me
axà, mã tee ame axà te cute amji cupên ata pyràac. Ampo na? He caha
me apê Jeju pyràac, ne me apejti to prãm to, wa ha amji pupun to kêanre
to ipa kam to icrà, ca ha ahnaa ihcunea na, catyt kam Jeju kôt me apa,
quêha cormã ikàj xà ata hamre. 20 Jamã ne wa krãa me akuc ri jỹ, ne
ajteare mã me amã icakôc xà nõ to icakôc. Wa itỳjme ato po mã quê, ne
me ato pit mãamji kampa ita kam, ramã ikrã pictor tu ita kam, jũ mã wa
ha ajte me ato.
Pê Mojxe cama jũm jarkwa kôt me pajàpên catêjê na me pahto
ikampa. Wa ha pa me amã Mojxe jũjarẽn xà ita kôt pahte amji kam
mepajapac xà atajê jarẽ. 22 Pê Mojxe me iquêtxwỳ Aprãw jarẽn kôt me
imã harẽ, pê Aprãw mãihkra xũmre ajkrut. Ne pyxit ne cupê Ixamar, ne
hĩxi mã hàpên catê cahãj pê Hacakwỳj kam ihpỳm. Ne ihnõ ita pê Ixac,
ne inxi pê Xarakwỳj pê Aprãw mehĩxia kam ihpỳm. Ne pê Xarakwỳj
pê nee cama jũm mã hàpên catê nare, ne ihtỳj apu ipa. 23 Mã ihkĩn te
Hacakwỳj ita pê Aprãw me hĩxi mã hàpên catê ata, pê Aprãw amjia kôt
kam ihkra, pê mam cumã ihpỳm. Ne quêt Ixac toPahpãm te hũjahkre xàa
na pê, inxia kam ihpỳm. 24-25 Ne pyjê pijakrut itajê jarẽn xà kôt, wa ha
me amã ita kam me pahte amji kam pajapac xà kôt harẽ. Ne pyjê pijakrut
atajê, nee meipipẽnti nare, ne ajpẽn pê ajteare mã me. Ne Pahpãm me,
cute me ajpẽn par xà te hajỹar, ne nee ipipẽnti nare, ne ajpẽn pê ajteare
mã me. Hacakwỳj pê Ihcuhhyt jõ kẽnti pyràac. Por pêPõcaprỳhti jõ
pjê kam, Pahpãm Mojxe mã Juta catêjê caxuw, Ihcuhhyt jõ kẽnti kam,
cumã cute me hapackre xà jõr ata, mãr quê catyt kam ihkôt me ipaxà
ata pê Hacakwỳj ata pyràac. Ne cama ame cumã me hàpên xà ata kôt
Pahpãm te me ahna amji caxàr na to prãm catêjê caxuw ri harkwaita.
Ne ahnaa ita kam, Juta catêjê Krĩpinkrên kam mehkrĩ atajê pê Hacakwỳj
kra pyràac, ne cama me harkwa ita kôt pit mã ame hàpên to meipa. Ne
Pahpãm te me ahna amji caxàr prãmte, ihtỳj me hàhcawpa xà cunea kôt
Pê Jeju pahtỳj ame papa na me pahto
Ne quêt côjkwa kam Krĩpinkrên tuw ata pê Aprãw me hĩxi ihtỳj apu
ipa ata pyràac, ne cupê me pahnãpê Xarakwỳj ata pyràac. Ne me pahte
Jeju to amji mã me pahhimpej atajê pê Xarakwỳj kra atajê pyràac. Ampo
na? Ihhêj ne Pahpãm Carõ Pejti kôt hipêr me pahpỳpỳm, na ri cupê me
pahnã. 27 Ne pê ramã Ixaj xwỳ Pahpãm jarkwa kôt, hõ kàhhôc kam ita na
ihhôc to hane he:
“Por cormã nee jũm mã ihkra pỳm nare ata,
gapacta negakryte acaràr,
He quê ha ihtỳj, por me cumã mempjê atajê jirôa pê,
quê ha jũ caxuw amã me akra hàhtô” hane.
Mẽr hõhõ, me apê Jeju kam me ikjêjê atajê, he me apê Ixac pyràac,
ne Pahpãm te me ato hũjahkre xàa kôt ri me apê Pahpãm kra. Me papê,
por pê Pahpãm Aprãw mã ihtàmxwỳ to awjahkre ata mã cu me. 29 Ne
caxuaw, pom amjia kôt me ajhu ita na pê Ixamar ihpỳm ata pê cama
me cumã hàpên catê kracakrô, ajco ihtỳj Ixac to Pahpãm jũjahkre, mã
Pahpãm Carõ Pejti kôt ihpỳm ata jahê. Mã cute amji pupun to kêanre
xà caxuw pê ajco apu hahê. Ita jĩkjê na mãita kam cute hajỹar he, ne
menquêtjê te me hapackre xà kôt me ipa catêjêatajê, cama me papê Jeju
kôt me papa catêjê jahê, cute me pahto kên prãmte. 30 Ne pê Mojxe xwỳ
ramã ita na Pahpãm jarkwa na hõ kàhhôc kam ihhôc to hane he:
“Ca ha ma jũ kam cama me hàpên catê ita kujate, ihkramea mã.
He wa ha nee cama me cumã hàpên catê kra pê Ixamar ata mã,
ite Ixac pê gĩxia kra mã ampo to ijũjahkre atajê nõ jõr nare” hane.
Hõhõ me ikjêjê, he nee me papê, por cama hàpên catê ata kra pyràc
nare. Ne quêt me papê Xarakwỳj pê Aprãw me hĩxia kra ata pyràac.
1 Jeju Crixtô te mam me panquêtjê himpej xà atajê pê me pahcaxàr,
mãr cu pahtỳj amepapa. Cwỳrjapê ca ha nee hipêr jũm himpej xà
mã axàr, ne ihkrac ri apu apa nare.
Quê ha Pahpãm nee me pajàpên xà impejti kôt me pahna amji caxàr nare
Ỹhỹ, ipê Pawrô pê Jeju Crixtô jarkwa na imprar catê, ne pa wa ha
me amã awjarẽ, cwỳrjapê ca ha ikam me gapac to impeaj ne he. Ihhêj
neramã Juta catêjê kwỳ me awỳr cator, ne cute me amã:
— Ca ha Mojxe te me hapackre xà kôt, cama amji na me ijamã, wa
me amã me apy kà kwỳ jakep. Ampona? Ca ha ate ita to hajỹr nare na,
quê ha nee Pahpãm ana amji caxàr nare — hajỹr na. Ca ha nee kam me
gapac, ne amji na me hamãr, quê me amã apy kàkwỳ jakep nare. Ampo
na? Ca ha ate amji na me hamãr na, ca ha nee Jeju to pit mã amji mã me
Pê Pahpãm amjia kôt me pahna amji capa
He wa ha hipêr me amã ita cawpa he. Ca ha me anõ te amji na me
hamãr, quê ha cute me amã apy kà kwỳ jakep na, hamre, ramã ate Mojxe
te mehapackre xà pyxit ne ihkôt amji ton, na ca ha atỳj ate ahpỹanre na
ihcunea kam gapac to prãm xà. 4 Ca ha Pahpãm te me ana amji caxàr
prãmte, ate me Mojxe te me hapackre xà ata pynãr na, ca ha ramã me
Jeju Crixtô mã hikra. He me atea ca mePahpãm te hàhcaprĩa kam, amjia
kôt cute me apytàr jicu na me ton, mã cute me gicu. 5 He nee me ite me
hajỹr nare. He quêt me imã quê ha Pahpãm amjia kôt me ina amji caxàr
na me imã hahkre pej. Ne quêt Pahpãm Carõ Pejti carôt ri, Jejuto ite amji
mã me ihimpej tỳj na me itehcajpa. 6 Cu ha Jeju Crixtô na me ajpẽn hônco
ita kam, nee Pahpãm me, me papê ajpẽn pê ajteare mã nare, ne cumã
me papipẽn pit. Ne me pahkà jakep me, me pahkà jakep nare itajê me,
me Pahpãm mã me papipẽn pit. Ne cumã Jeju to me pahte amji mã me
pahhimpej xà ata kôt ri me pamã ajpẽn kĩn, ata na ri cumã impej.
7 Pỳhàpà! He curmã ca Pahpãm kôt me aprõt kên nare ta? Ne ampo na
mã ate amji na me jũm ita jamãr, mã cute me ato pry hyr, ca ate me pry
hyr? 8 He nee Pahpãm te hõ pry ita tête me amẽn nare, ne ihtỳj quêt amji
wỳr me amã akij. 9 He cu ha me pahnõ cuhkõn cahàc to cuprõ, ne hakôt,
quê ha ihkrĩ ne hipôc ri ihnõ kam cô, ne ihcacu, ne amji kôt ihkwỳ cunea
to kên. Ỹhỹ, ita jĩkjê na mã jũm te, Jeju te amji kamhapac xà kaj na, me
amã ampo kên kryjre to hahkre xà atajê to me acunea to kên. 10 Ne jũm
ata te me amã ampo kên to hahkre cakrô, wa itỳj, nee ate mempar nare
na, amji mã me ato hane. Ne imãa, ca ha me anõ te kam gapac, neihkôt
amji ton na, ca ha hacpỹa mã ate amji jaxàr, ne hipêr Jeju te amji kam
hapac xà impejti ata pynãr na, wa itỳj me ato amji mã hane. Ne porame
amã ampo kên to hahkre to ipa ata, quê ha Pahpãm ihtỳj cute me ato kên
xà ata cwỳrjapê to ihtỳj tu ne.
Pê Pawrô nee jũm te impy kà kwỳ jakep to cumã hahkre nare
catêjê me amã hane he:
— Pawrô cormã mehcunea te mempy kà kwỳ jakepto me cumã hahkre —
hane. Wa ha ite me cumã to hahkre to hajỹr na, quê ha nee Juta catêjê jõ
pahhi kwỳ itajê ame ito kên nare. Ne mẽr ampo na mã ame ito kên? Nee mã
ampo na nare. He wa mehcunea mã Jeju te pĩ kam me pancwỳrjapê ihtyc
xà ata kôt Pahpãm te me pahna amji caxàr na harẽ, na ri ame ikam incryc.
12 Ne por ame akrã to acto atajê, quê hapacta ne ihtỳj amji mã mehhy me
incre cunea jakep hiahpuro, wa ha nee intête mehcahpêrkàr nare.
Cu ha ajpẽn to mempeaj ne
Jeju kam me ikjêjê, pê Pahpãm amji wỳr me pamã akij, mãr quê nee
pjê kam jũm cute amji kam hapac xàa to pahte amji kam me pajapac xà
to ihhimpej nare. Co he! Ca ha nee me anõ ate amji kamgapac xà tũm
kên ata kôt apa prãmte, amji mã:
— Taamã, jũm nee ito ihhimpej nare ita kam, wa ha itỳj ite amji to amji
cajpuaw prãmte, ite ampo ton prãmata cunea to — hajỹr nare. Ne quêt
amã me akwỳ kĩan kam, cute ampo na mehprãmti xà atajê to ca ha me.
14 Ne por Mojxe te me hapackre xà atajê, ca ha ihcunea to cuprõ, ne to
pyxit peaj to hane he:
“Quê ha amã mehcunea kĩn hanea,
pom quê amãa amjikĩn he” hane.
Cu ha pahte me ajpẽn to hajỹr na, cu ha ramã Mojxe te me pajapackre
xà atajê cunea kôt me ajpẽn to. 15 Nãmri ca ha me apê ampo kên pyràc,
ne cama ame ajpẽn curê, ne ajpẽn kam me atẽm na, ca ha me caa me
ajpẽn jipej. Cupate ca ha atỳj ateamji kam gapac xà na me amji kôpĩr to
Pahte mam amji kam me pajapac xà kên atajê pê Carõ Pejti curê xwỳn
Ỹhỹ me ikjêjê, ca ha Pahpãm Carõ Pejti te amji kam hapac xà tuw
pejti ata kôt me apa na, ca ha nee hipêr ate amji kam me gapac xà
tũmkên ata kôt me apa nare. Ne nee ate amji to amji cajpuaw prãmte, ate
ampo ton prãmata cunea ton to me apa nare. 17 Mam pahte amji kam me
pejti ita me, cupê ihhêj rũm ajpẽn curê xwỳn. Na ri ihtỳj ajpẽncahpêrkàr
to ipa. Na cu nee me pahte amji kam me pajapac xà pejti to me papa to
prãm ata kôt me papa nare. 18 Cu ha pahte Pahpãm Carõ Pejti to amji mã
me pahhimpej na, cu ha nee hipêrme hàhcawpa xà me, me to ihhimpej
xà atajê to apu amji kam me pajapac nare. Ampo na? Nee hipêrcute me
hàhcawpa xà ata me pahto ihhimpej nare.
Mam pahte amji kam me pajapac xà tũm kên atajê te hajỹr
He me pahcunea mã hirãa pê mam pahte amji kam me pajapac xà
tũm kêanre te ampo kên cunea na me pahton na, pahte me amji jahkre
pej. Itajête hajỹr he:
Me pahnõ te me pahprõ kaj na ahti na me pyjê nõ caxun me,
hanea ne pyjê nõte impjên kaj na, ahti na jũm xũmre caxun.
He ihhêj rũm me pahkwỳ pê rop pyràac, ne pahte amji kam me
pajapac xà kam me panxyre kamme pahpahàmti ton to ame papa.
20	Ne hanea ne Pahpãm kaj na, pahnõ te amji mã mepahpãm cahàc
krekà cupa me,
pahte me pahkwỳ to hy to amji kam me pajapac to me papa me,
pahte me ajpẽn curê me,
pahte me pajarkwa to ajpẽn mãn kên me,
pahte me pajõxỳ to me papa me,
pahte ajpẽn kam me pancryc me,
amji to pit mã amji kam me pajapac to me papa me,
pahte ajpẽn cuna mã ame amji jakrã me,
21	pahte ajpẽn jũ na ampo kĩn me,
pahkõm ne me papipãn me,
amji kĩn kam, me kam mare mã me pahkõm catia me,
me ampo kwỳ jàhtôa pê itajê pyràcti atajê me.
Ỹhỹ, he mam pahte amji kam me pajapac xà tũm kên itajê, ihtỳj pahte
ampokên itajê cunea ton na me pahto, cu ton to me papa. Ne pom ite
He cute me ampo kêanreitajê ton catêjê, quê ha nee jũ caxuw Pahpãm
himpej xà krac ri hàr, necatyt kam, cumã amji kĩnti jakryti kam ipa nare.
Pahpãm Carõ Pejti te amji kam hapac xà tuw pejti atajê te hajỹr
Ne quêt Pahpãm Carõ Pejti te amji kam hapac xà ajteare mã. Quê
ha me Pahpãm Carõ Pejti te me pamã amji jõr na, cu ha me pahte ampo
pejpit ton xà itajê te hajỹr he:
me pamã ajpẽn kĩnti me,
me pajakryti me,
ajpẽn mã me pampejti ne me pahcarĩcti na me pahkrĩ me,
ampo te me pahto kên mã me pajũcanãr me,
ajpẽn mã me pahcaprĩ me,
pahte me ajpẽn to impejti me,
cute amji mã me pahto hajỹr me,
ajpẽn mã me ampejti me,
ampo kên tête pahte me amji jiprõn to me papa me,
cute amji mã ampo na prãm atajê na amji jamãr peaj me.
Ỹhỹ, Pahpãm Carõ Pejti ihtỳj pahte ampo pejti ton xà itajê cunea na me
pahto, cu me ton to me papa. Na ri nee jũm xũmre te me hapackre xà te
ampopejti ita tête me pajiprõn xà hamreare. 24 Ne me papê Jeju Crixtô
tekjê atajê te, ramã ihhêj ne mam me pahte amji kam me pajapac xà tũm
kên atajê cunea jipej, mãr cu nee hipêrihkôt ame papa nare. Na cu ha nee
hipêr me pamã ampo kên ton prãmti atajê na me amji jamãr, ne me ton
Cu ha Carõ Pejti te amji kam hapac xà tuw pejti ata kôt me papa
Ne me Pahpãm Carõ Pejti ata pê me pajõ Pahhiti, cu carôat kôt me
papa. Mã taa, me pahtoihhimpej, ne pahte ampo pejti ton na me pahto,
cu ha me ton to me papa. 26 Na cu ha nee ajpẽn jirôa pê amji to me
pahcati prãm nare. Cu ha pahte me hajỹr na, cu ha cama me ajpẽn cyt
kam tẽ, ne cama ajpẽn jũ na amji to prãm kam me tẽ.
1 Ỹhỹ, me ikjêjê, quê me akwỳ nõ ihhêaj to ampo kên to, ca ahna me
catêjêatajê, mehtehcajpa, quê ampo kên ton jicu, ne ihcuhtac, ne catyt
kam ampo pejti ton to ipa. Ne ate me hapackre xà ata kam, ca ha amji
mã me aprĩakam, me hapackre. Ne hanea ne ma amji to me guphê, côt
cahanea ne mehkôt ampo kên ton kam tẽ. 2 Ne ca ha atỳj me ate amji kam
gapac xà kam ampo te me ato kêanre atajê to ate ajpẽn mã mehcajcoc na
me ajpẽn tehcajpar to me apa. Cu hapahte ajpẽn to me hajỹr to me papa
na, cu ha ramã me Crixtô te mepamã harkwa jirên xà atajê kôt me amji
kampa. 3 Quê ha jũm te amji to ihcakôc to:
— Wa me hirôa pê icati, ne ipej — hane, ne nee cati ne impej nare
xà ata kam ri, taa ramã apu amji to amji mã ihhêj to ipa. 4 Na cu ha
ahpỹanre na, pahte amji kam me pajapac xà na me amji kôpĩr to me
papa. Na cu ha me pahnõ te pajàpên xà impejti ton na, cu ha pahtỳjhũrên
me pajakrya, ne cu ha nee amji mã:
— Wa ite itajê jirôa pê ijàpên xà impejti ton — hajỹr nare. Ne quêt
cama amji mã:
— Wa ite ijàpên xà impejti ton — hane. 5 Na cu ha ahpỹanre na, me
pajũrkwa caxuw me amji kampa, ne pahtỳj me amji jàpên xàa to me
pajàpên to me papa. 6 Ne cute me amã Pahpãm jarkwa to hahkre catê ata,
ca ha ma me hamã, ne ma cumã, amã ampo atajê to ajcokjê.
Jũ wỳr cu ha me pahnõ Pahpãm mã pahhêj
Ca ha nee me anõ amji mã ahêj nare! Jũ wỳr quê jũm Pahpãm mã
ihhêj. Xà cu me pahnõ pajõ pur kam, pànkrỳt xỳ pit kre, quê pijamã
kamhàn nỹre nõ cato? Hãpà! Quê ha hỳ pit hapôj. Ita jĩkjê na, cu ha
pahte amji kam me pajapac xà kên to pit mã amji kampa, cu ha nee
hahpan xà naampo pejti pyr nare, ne hahpan xà na ampo kên pit cwa. Jũ
wỳr cu pahte ampo kên ton xà ata kôt, me Pahpãm mã me pahhêj, cute
me pamã ampo pejti jõr prãmte. Cu pahte ita to amji kam me pajapac na,
cu ha me paa, ramã, amji mã me pahhêj. 8 Cu ha mam pahte amji kam
me pajapac xà tũm kên ata pit kôt me papa na, cu ha ramã Pahpãm kaj
Pahpãm Carõ Pejti te amji kam hapac xà tuw pejti ata kôt me papa na, cu
ha quêt Pahpãm cahê na me pahkrĩ rohnỳtti mã.
Cu ha nee me ampo pejti ton jicu nare
Cu ha nee me ampo pejti ton to mehkĩn hi nare, ne pahtỳj pahte ampo
pejti ton xà ata kam me awcanã. Ne hahpan xàa na, quê ha Pahpãm me
pamãampo pejti gõ. 10 Ne atỳj ate mehcunea mã ampo pejti ton na, ca
amji to ahcukij. Ne Jeju kam me pahkjêjê to, ca ha me hirôa pê impej.
Pawrô me pancwỳrjapê Jeju tyc xà ita to pit mã apu ihcakôc
Ita caxuw, wa ha ijũhkra to me amã ihhôc, ca me hõmpu. Mã ihhôc
cati pit he, mãr ca me ijahkre pej, nãmri pa wa me amã ihhôc.
12 Ne por me amã ihhêj catêjê atajê ri, cama amji to ame hàmnãn to me
ipa. Ne Jeju te amji kam hapac xà kaj na me amã harẽn to:
— Ca ha apy kàkwỳ crire ne hakep xà ata kôt, quê ha Pahpãm ihtỳj ana
amji capa — hane. Me pajõ Pahhiti curê xwỳn te ame to kên cupate ri,
— Pĩ kam me pancwỳrjapê Jeju tyc xàa kôt, quê ha Pahpãm me pahna
amji capa — hajỹr nare. 13 Ne cute mempy kà jakep xà ata to me amji
kam hapac to me ipa cakrô, nee me Mojxe xwỳ te me hapackre xà cunea
kôt me ipa nare. Ne mẽr ampona mã ame amã apy kà jakep prãm? Nee
mã ampo na nare. Cumã cute me hũnãr catêjê jàhtôa na, cute amji to me
hàmnãn prãmte ri ame hane. 14 Ne pa nare, wa quêt me pancwỳrjapê me
pajõ Pahhiti Jeju Crixtô tyc xà ata to, wa mehcuneamã, ijàmnãn to ipa.
Ne por Jeju te amji kam hapac xà curê xwỳn te amjikam hapac xà itajê,
nee icajpuaw nare. Na ri me imãa, cute amji kam me hapac xà itajê pê
ampo tyckro pyràac. Ne hanea ne ite Jeju kôt amji kam ijapacxà ita, nee
me hũmre atajê cajpuw nare. Na ri me cumã ite amji kam ijapacxà ita pê
ampo tyc kro pyràc, ne ihkêanre. 15 Ne Pahpãm mã, jũm te amji kà jakep
ata me, cute amji kà jakep nare atajê pipẽn pit, na ri me ipijakrut itajê na,
nee Pahpãm te amji caxàrnare. Cu ha Pahpãm te amji kam hapac xà kôt
me papa na, quê ha me pahcunea to antuw, ne me pahto intuw. Cu ha me
Pê Pawrô Pahpãm mã mehkwỳ cajrẽn pej
Ne wa itỳj Pahpãm mã me acajrẽn to hane he:
— Ỹhỹ me Ijõ Inxũ, wa cute, ite me hapackre na me ipar atajê mã, wa
ha ana ahwỳ, ca me caxwỳncaxwãm pê me cumã acarĩcti gõ, mãr quê
nee cumã ampo hũpa nare. Ne ca ha me akwỳ cunea caprĩ, ne me to
impej — hane.
17 Hamre, he nee hipêr imã, ramã ite me amã ampo jarẽn itajê jarẽn
prãm nare. Wa ramã ite ita cwỳrjapê amji pupun to kêanre, ne pom
ijĩkam apu icaxõti itajê, ramã ipê Jeju mã ijàpên catê na ijarẽ. He nee
ipy kà jakep xà caxõ ata, ipê Pahpãm tekjê na ijarẽn nare. Ne quêt ite
mehcunea mã Jeju jarẽn cwỳrjapê jũm te icahhyrjaxà kam caxõ, ita ri
quêt ipê Pahpãm tekjê na ijarẽ. Na ri nee hipêr jũm te, ite amji pupun xà
kêanre na iton xà hamreare. 18 Ne imã me pajõ Pahhiti pê Jeju Crixtô te
amjia kôt, me apê me ikjêjê itajê cunea to, cute impej na to prãm. Taamã,
EPET JÕ KRĨ WỲR
Pawrô Jõ Kàhhôc
Ỹhỹ, pê Roman jõ krĩ kam, me hacjên xà kam Pawrô ihkrĩ, ne Jeju na
mehkwỳ mã ajco hõ kàhhôc kujate. Na pê Epet jõ krĩ kam, Jeju namehkwỳ
jakrã mehkrĩ atajê mã hõ kàhhôc ita kujate. Na pê hõ kàhhôc ita japrỳ pê
Epet Jõ Krĩ Kam Jeju Na Mehkwỳ Jakrã Mehkrĩ Atajê Wỳr, Pawrô Jõ
Kàhhôc (Epet).
Ne hõ kàhhôc ita kam ri cute Jeju kôt me ipa catêjê pê Jeju jĩa pyràc na,
me cumã harẽn neto hahkre. Ne pom cu amjia kôt me amji jĩ jamãr to me
papa, ita kôpit na mã, ihtỳj Jeju me papê mehkwỳ pê hĩa pyràc ata jamãr
to ipa. Nepom me pahkrã me pajĩ to ihhimpej to ipa ita na mã, Jeju me papê
mehkwỳ to ihhimpej to ipa, pjê ita kam.
Pawrô te amji jarẽn xà
Hàpà me ikwỳ pê Jeju na mehkwỳ, ipê Pawrô, ne ipê Jeju Crixtô
jarkwa na iprar catê. Ampo na? He Pahpãm pê ita caxuw icapi. Na
Ne ca atỳj Jeju Crixtô to ate amji mã me ahimpej, ne ajpẽn kam me
ahôncokam me to acrà ita na.
2 Ne imã me pajõ Inxũ Cati pê Pahpãm me, me pajõ Pahhiti pê Jeju
Crixtô te me ato impejti na me ato prãm, mãr ca nee ame ampo kên cupa
nare, ne ihcãmtà rũm me acaxwỳn me, me gĩ cunea cuhkrit pej pêa mã
Pê Pahpãm ramã cute pjê ton xwỳjrea na amji mã me pahcapi
Cu ha Pahpãm pê me pajõ Pahhiti pê Jeju Crixtô Pãm pyrên me
pajakryti na cumã me amji jarẽ. Ampo na? Cu côjkwa kam me pajõ
Pahhiti pêJeju Crixtô kam me pahhônco tu ita kam, ramã cute ampo pejti
cunea to me pahto impejti. 4 Pê pjê ton xwỳjrea na, ramã Pahpãm Jeju
kam pahte me ajpẽn hônco, ne me papê hõ tekjêa xà caxuw, amji mã me
pahcapi. Mãr cu kampahte amji kam me pajapac xà impej pit, ne Pahpãm
kam mare mã me pahkam, ampo kên hamreare ne. 5 Ne Pahpãm mã
me pahkĩn cwỳrjapê pê mam, rỳ pêa mã, ramã ihcãmter pê Jeju Crixtô
kôt me pahto amji kra xà caxuw amji mã me pahcapi, ne ahna amji to.
Ita na ri cumã me pahto prãam to prãm na pê to hane. 6 Pahpãm kĩnte,
ampo caxuw me pampej nare cakrô, mã amjia kôt cumã me pahkĩn.
Mã hàhcajrẽnti kam cumã ikra kĩnti ata kôt, me pahtoimpejti pyrên me
pajakryti na, cu ha cumã me amji jarẽ.
7-8 Ne pê mam me papê ihhêj rũm pahte me Pahpãm to new catêjê.
Ne pahte me to kên xà ita kam ri, cute me hacjên xà kam me pajacjên,
cu kam me pahkrĩ. PêJeju pê me pahkritxwỳa, ne me pajaxà kam ty ne
caprô jaxwỳ. Ne cute caprô jaxwỳr xà ata to pê me pahkên jahpan xà na
Pahpãm mã amgõ, mã cute me pahkên ita to tojnõ, cu pahtỳj ame papa.
Hõ, pahte me Pahpãm to kên itajê cunea ri, cute to tojnõ, ne hicu to
hajỹr. He ampeaj kamPahpãm jàhcajrẽn cati, mã ihtỳj amjia kôt cama me
pahto impejti to ipa, ihkrã kre te amji jahkre pejti kôt. 9 Ne pê mam nee
jũm Pahpãm te amji kam hapac xà jahkre pej xà hamreare. Ne curmã ri
Pahpãm te ihkra pê Jeju Crixtô kôt me pamãamji to ipipẽ to prãm to ri,
hajỹr he. Quê ha Pahpãm ihtỳj jũ caxuw cute amji mã amcro hyr xà ata
na, cutepjê me côjkwa kam ampo cunea ton itajê cunea to cuprõ, ne Jeju
mã cugõ, mãr quê cupê hõ pahhi, ne to ihhimpej to ipa rohnỳtti mã.
11 Ne hamre, Pahpãm te mam ramã amji kam hapac xà ton atajêa ton
partu, cute amji mã ihkĩn xà ata na. Ne Jeju kam pahte me ajpẽn hônco
xà ita kam ri, cute amji mã me pahcapi, ne me pahto amji kwỳa. Nepê
ramã ita to amji kam hapac hiahpuro, ne cumã ahna to prãm, na ri
cute ton. 12 He me ipê Juta catêjê, pê wa mam amji mã me iprĩa kam,
Jeju Crixtô pê me itehcajpar catê na me hikaj kam me tẽ. Cwỳrjapê
waPahpãm mã me amji jarẽn to hane he:
— Me ijõ Inxũ Cati, he ampeaj kam ate me ito kênre nare, na ri me
imã acati pê ihhêj rũm ampo jàhcujrohti ata pyràac, ne ampeaj kam
apej! — hane.
13 Ne pê hanea ne ite me amã Jeju pê me pahkên pê me pahpytàr catê
na harẽn to prãm to, pê Pahpãm amji mã me icapi. Ne ite me amã harẽn
xà ata, ampeaj kam ri. Na pê ca me ikampa, ne ite me amã harẽnxà to
amji mã me ahimpej kam tẽ. Ne pê Pahpãm me pahcunea mã Carõ Pejti
to awjahkreata, pê me amã amji gõ. Ne cute me amã amji jõr xà ata, ihtỳj
me apê hõ tekjê na me garẽ. 14 Ne pê Pahpãm Carõ Pejti ramã me papê hõ
tekjê mã ampo jõr na amji ton hiahpuro ata, quê ha ihtỳj me pamã cugõ,
ne ampeaj kam cu ha pahtỳj mepahkên pê me pahcato. Cwỳrjapê cu ha
me pahcunea Pahpãm to me amnã ne cumã me hane he:
— Ampeaj kam acati! — hane.
Pawrô te me hũrên hakryti na, Pahpãm mã amji jarẽn xà
Ỹhỹ, me ikwỳ, pê wa me ate me pajõ Pahhiti Jeju to amji mã me
ahimpej na megarẽn pa. Ne hanea ne me amã me akwỳ cunea pê Pahpãm
tekjê atajê kĩn na me garẽn pa. Ne ite me garẽn par xà ata caxuw, wa
nee meapyrên, ite cumã ijakryti na, amji jarẽn jicu nare. Ne wa ijõtpê
Pahpãm mã me acajrẽn to ipa to hane he:
Pejti ata, wa ha awỳ, ca ha Epet jõ krĩ kam me ikwỳ mã AcarõPejti te
amji kam hapac xà pejti gõ, mãr quê cute amji jahkre pejti, krã kreti kôt
me hirôa pê, cute me gahkre pej na me to. 18 Ca ha hirãa pê me cumã
ampo pejti incrê itajê to hahkre, mãr quê me gahkre pej pejtu ne. Ne
mam, ate amji mã me capi, mãr quê amjimã mehprĩa kam jũ caxuw
côjkwa kam acahê na amji to me ipijapar rohnỳtti mã. Ne hanea ne me
cupê atekjêa, na ca ha côjkwa kam amã gàhcukrêj jàhtô catia ita kam,
gõtpê amji mã me to impej to catia to apa.
19 — Ne hicu xà ita kam ca hanea ne acarôt tỳjti catihti to, me ite amji
mã me ato ihimpej atajê tehcajpar to impeaj ne. Hõ, ampo to ate mecumã
hahkre xà itajê to, ate me cumã hahkre xà ita na, wa ana ahwỳ — hane.
20 Ỹhỹ me ikwỳ, he por Pahpãm carôt te me pahtehcajpar ata te ri
hacpỹa mã Jeju Crixtô to ihtĩr. Ne carôt ita to ri cute côjkwa kamamji
cahê na, awpôc rũm hỹr xà ata kam hỹr. 21 Ne cute to ampo cunea jõ
Pahhiti, me paxũmre me, me pajõ pahhi catêjê me, me carõ cunea me,
ampo carõ pej me, me pahcurê xwỳnti carõ kênme, me hõ pahhi catêjê
me, cupẽ jarôti me, ampo cunea carôt tỳjti mea mã. Ne pom me hõ pahhi
itajê cunea jirôa pê carôt tỳj ita na apuipa. Pjê ita me, cormã hapua na
pjê ata kam, cupê pahhi ita na apu ipa rohnỳtti mã.
Me papê Jeju na mehkwỳ pê hĩa pyràc
He ampeaj kam ri Pahpãm te ampo cunea jõ Pahhiti na, ihcãmter
pê Jeju xãm. Ne hanea ne cute me pahkwỳ krã na hãm, mãr quê taa me
pahto ihhimpej. 23 Ne ihkrã kre te amji jahkre pejti ita kôt ri me papê hĩ,
mã cupê me pahkrã. Na ri me pajĩ kam me pahcukrã xà cunea, ne nee
ihnõ jamre nare. Na cu ha pjê cunea kam cumã me pajàpên to me papa.
Pê Pahpãm amjia kôt me pahkên pê me pahto cato
Ỹhỹ me ikwỳ, pê ca mam me acunea ajco me akên ton to me apa,
ne ajco Pahpãm jarkwa jirô pê me apỳpỳm to me apa, cwỳrjapê ri
cumã me apê mehtyc pyràac. 2 Ne caku atajê kam pê ca pjê kam, cute
pê me pahcurê xwỳn carõ kênatajê jõ pahhi te, Pahpãm jarkwa jirô pê
mehpỳpỳm xi atajê to, pê ca ajco amji mã me ahimpej to me apa. 3 Ne pê
mam me pahcunea pê me hũràac, ne ajco amjia kôt pahte amji kam me
pajapac xà kên atajêa kôt, me papa. Ne me pajĩ me, me pahkrã te amjimã
ampo na ihprãmti atajê pit ton to me papa. Ne ihkôt me papa xà ita kam,
cu me papê mehkên catêjê atajê pyràac, ne ma ramã me cuxàPahpãm te
pahte me amji pupun xà kêanre na me pahton xà ata wỳr me pra.
4-5 Ne me pajũpar nare ita kam, ihhêj rũm ramã Pahpãm mã me pahtyc
par. Ne Pahpãm mã me pahkĩn catia, ne ampeaj kam cumã me pahcaprĩ.
Cwỳrjapê ri cute Crixtô kôt ihhêj ne hacpỹa mã me pahto ihtĩr. Xà mõrmõ
ajkĩ me pampej cwỳrjapê mã, cute me pahkên catia pê me pahtocator?
Hãpà! He hàhcajrẽan to hàhcajrẽn na ri amjia kôt, cute me pahkên catia
ita pê me pahto cator, ne me pahto impej. 6 Pahpãm te Jeju Crixtô kam me
pahhônco na me pahton. Cwỳrjapê ri ihhêj rũm hacpỹa mã ramã cute me
pahto ihtĩr, ne ma côjkwa wỳrme pahto hàpir, ne Jeju cahê na me pajỹr,
ne cahê na cute ampo cunea to me pahhimpej na me pahton. 7 Ne mẽr
ampo na mã cute me pahto hajỹr? He nee mã ampo na nare! He pjê cunea
kam ame ipa itajê, quê ha ita caxuw Pahpãm me cumã hàhcajrẽnti, ne
ma me pahcaprĩ na me hahkre pej. Ne cute me pamã Jeju kôt me pahto
impejna, me hahkre pej na cumã me pahto prãm, rohnỳtti mã.
8 Xà cu Pahpãm mã ampo pej pit ton to ame papa na mã, cute me
pahkên catia pê me pahto cator? Hãpà! He Pahpãm te amjia kôt,
mepahtehcajpar prãmte, me pamã ihkra pê Jeju jõr, mãr cu to amji mã
me pahhimpej, quê ha amjia kôt cama me pahpytà. 9 Ita cwỳrjapê quê ha
nee jũ caxuw jũm amji to hàmnãn to:
— Ite amji kam ijapac xà impejti, ne ijàpên xà impejti ita jahpan xà
na ri, Pahpãm te ikên pê ito cator — hajỹr nare. Jũ wỳr quê ha jũcaxuw
jũm amji pej na amji to hàmnãn to hane. 10 Ne mẽr ampo cwỳrjapê mã
pê Pahpãm me pamã pahte amji kam me pajapac xà tuw pejti ita gõ, ne
Jeju Crixtô kam me pahhônco na me pahton, pahte jũmjê to me pajapên
to impejti to prãmti to me papa xàcaxuw. Por rỳ pêa mã cute me pamã
hàpên xà pejti to me pajàpên na, me pahto amji kam hapac ata to, cu ha
me apê. Cwỳrjapê cu ha pahtỳjajpẽn to impejti to me prãm.
Juta catêjê me, mehcahkrit atajê me ajpẽn hônco xà
Wa me ipê Juta catêjê hãn ne me ajhu, ne itỳj amji mã me ipy kà
kryjre ne me hakep. Ne hakep xà ata pê ri Pahpãm tekjê na cute meijarẽn
xà. Ne me apê mehcahkrit pê Juta catêjênare atajê na, ca amji to me
amjijapackre. Ne pê wa mam ajco me ato amji kam ijapac to:
— Itajê mã mehkà jakep nare, na ri nee me cupê Pahpãm tekjê nare —
hane. 12 Ata caxuw pê ca caku atajê kam Jeju Crixtô pê ampỳa mã ame
apa. Ne pê Pahpãm rỳ jũ caxuw me amã ampo to hũjahkre nare na mã,
ca neerỳ me icuxà Pahpãm me, me ajpẽn kam gapac nare. Na pê me apê
Pahpãm tekjê nare, ne me apê Pahpãm jahkre kêatre ita kam, ca nee
amjiwỳr ihpĩn ampo pejti cator xà ata jikaj nare. 13 Ne ita caxuw quêt
nee hipêr ate me hajỹr nare, ne Pahpãm pê ampỳa mã ameapa xà nare.
Ampo na? Nee mã ampo na nare. Pê Jeju Crixtô me gaxà kam ty ne
caprô ajxwỳ, ne ihtyc xà ata kôt, ca ate kam me ajpẽn hônco. Cwỳrjapêri
Pahpãm te amji wỳr me ato hàhtêp.
Quê ha Pahpãm me cupê Juta catêjê me, mehcahkrit na amji capa
Mã Jejua te mehcuran catêjê mã amji jõr, mã cute mehcuran, mã
me pajaxà kam ihtyc. Ne ihtyc xà ata te ihcunea na ajpẽn na mepajaxôr
to hajỹr he. Cu ha nee hipêr ajpẽn kam me pancryc nare, ne quêt catyt
kam ajpẽn mã me pahcakôc to me papa. Quê ha hanea ne, neehipêr me
iquêtjê pê Mojxe xwỳ caca xà ata, me pahto ihhimpej nare. Ne nee hipêr
me acahkrit nare, ne nee hipêr me papijakrut nare, ne quêtajpẽn kam
me papê Pahpãm na mehkwỳ pyxit peaj, ne ajpẽn kam me pantuwti, ne
me pahpyxit peaj. Ne hacpỹa ne Pahpãm wỳr me pahcunea te amji jaxàr.
17 Ne cute me apê mehcahkrit atajê, ca ampỳa mã Pahpãm pê ame apa
ne Pahpãm wỳr me amji jaxàr. He pê neejũm ajpẽn na me pajaxôr na
harẽn nare. Pê Jejuaajpẽn na me pajaxô. 18 Ne pom Jeju te me papijakrut
mã ampo ton itajêa kôt, cu ha pahtỳj Pahpãm Carõ Pejti pyxit peaj ata
kôt, ihwỳr me axà, ne cumã me pahcakôc.
19 Cwỳrjapê ri ita caxuw, nee hipêr me pahnõ te amji to ihcahkrit
xà hamreare. Ne quêt me icuxà me apê Pahpãm kraa to kra, ne me
apêmehkwỳa, ne ajpẽn kam me papê mehkwỳ ita na, ne me pahpyxit
Me papê Pahpãm na mehkwỳ pê hũrkwa pyràac
Por mam Krĩpinkrên kam, Pahpãm to amji kam hapac xà jũrkwa
ata kam pê Pahpãm ihkrĩ. Ne cute me Pahpãm jahkre pej prãmte, pê ajco
makẽn me pĩ te ikre ata wỳr me pra. Ita kôpit na mã, me papê mehkwỳa
pê Pahpãm jũrkwa pyràac. Ne ita caxuw me pahkam Pahpãm ihkrĩ, ne
mepahkôat ri me cumã Pahpãm jahkre pej. Ne me papê Pahpãm jũrkwa
mã hikwa xà me, hiwrỳhhi me, pô me hõrti pyràac. Ne pê mam Jeju
jarkwa na memprar catêjê me, Pahpãm jarkwa to me cumã mehcakôc
catêjê atajêpê ihhêj rũm, harã na ikre mã hũxwỳr xà me, cumã hũxwỳr
xà cati pyràac. Ne Jeju Crixtô pê ri ikre mã hãm xà catia ata pyràac,
mãtahna ihhê cunea te cuprõn tu. Ata jĩkjê na mã me papê Pahpãm
jũrkwa, mã me pahkam ihkrĩ. 22 Ne ate me hajỹar ne atỳj Jeju to ate amji
mã me ahimpej xà atajêa kôt ri ihhêj rũm me apê Pahpãm jũrkwa, na ri
Pahpãm ihtỳj Carõ Pejti ata kôt me akam ihkrĩ.
Me cupê mehcahkrit mã ri Pawrô pê Pahpãm jarkwa na imprar catê
Ata kôt wa itỳj Pahpãm mã me acajrẽn to ipa. Ỹhỹ, ipê Pawrô, ne
pa wa me hacjên xà kam ikrĩ. Ampo na? Wa Jeju Crixtô jarkwa kôt
meapê mehcahkrit atajê mã Jeju pê me pahkritxwỳ jarẽn xà impejti itajê
to harẽ, ne me amã to hahkre. 2-3 Ne pê Pahpãm hàhcaprĩa kam icapi, ne
ijĩa to me acaxuw ihhimpej to hane he:
— Mõ, ne mehcahkrit catêjê mã ijarẽ. Ne nee mã ampona, ca ha me
cumã ijarẽn nare. He wa hacpỹa mã cute me ajpẽn hônco, ne ajpẽn mã
pê Jeju ata kujate. Ata ca ha me cumã harẽ — hane. Ne pê ca ramã ita na
meijarẽn pa. Na wa ite curmã ihkàhhôc ita kam hipêr ahna me amã amji
jarẽn, ne ahna me amã ihhôc, mãr ca me cahyt ne ahna me ijahkre pej.
4-5 Pê mam nee jũm Jeju Crixtô na Pahpãm te amji kam hapac xà ata
jahkre pej nare. Ne ita caxuw Pahpãm Carõ Pejti te Pahpãm jarkwa to
mehcakôc catêjê me, me ipê Jeju jarkwa na memprar catêjê mã toajpẽ,
ne me imã to hahkre. 6 Ỹhỹ, ita caxuw ca ha Jeju tycxà ata kôt, me
icuxà me apê me pajõ Pahhiti pê Jeju Crixtô jĩ pyràac. Ne me ca, me
apê mehcahkrit atajê me, me pa, me ipê Juta catêjê me, ajpẽn kam me
pahpyxit peaj. Ne por pê Pahpãm ramã mehkwỳ mã ampo pej cunea to
awjahkre atajê, ca ha atỳj hanea ne me cuxà me acwa.
7 Pê Pahpãm carôt tỳjti ata hàhcaprĩa kam, me amã ipê harkwa na
iprar catê na ixãm ne ikujate, mãr wa me amã harẽn xà impejti to harẽ.
8-9 Ne wa pa, me cupê Pahpãm tekjê atajê japyre mã icrire na amji to
hajỹr cakrô, pê Pahpãm ihtỳj imã ijàpên xà impejti ita gõ. Ite meapê
mehcahkrit atajê mã Jeju Crixtô te amji kam hapac xà tuw pejti jarẽn
xà kôt harẽn to capô partu xà caxuw, pê imã ijàpên xàita gõ. Por Jeju te
amji kam hapac xà impejti jakràjti ata, wa me amã harẽn to ipa. Mãr ca
me acunea Pahpãm te mam pjê ton xwỳjrea na, me amã amji kam hapac
xà to ipipẽ nare ata jahkre pej. Ne Pahpãm ita pê, por pê Pahpãm ampo
cunea to ata. 10 Ne ita caxuw cumã, mehcunea te Pahpãm te amji kam
hapac xà jahkre pej na, me to prãm. Ne quê ha, por ampo carõ carôt tỳjti
atajê me, pjê me côjkwakam me hõ pahhi catêjê atajê cunea, quê ha me
papê Pahpãm na mehkwỳ pupun xà ata kôt, me Pahpãm te ihcunea na
amji jahkre pej catia na me hahkre pej. 11 Pê mam, pjê ton xwỳjrea na,
Pahpãm ramã Jeju Crixtô pê me pajõPahhiti te me pahto impej na to amji
kampa. 12 Cu pahtỳj Jeju to amji mã me pahhimpej, ne ahna me ajpẽn
hônco. Cwỳrjapê cu ha nee Pahpãm mã me pahcakôc na me pajàhtàt nare
kam, cumã me pahcakôc. Ne cu ha pahtỳj cute me pahkam hapac na
pupun cakrô, ca ha nee ate me ipupun xà ata kôt me amã amji kĩn nare
nare. Ne quêt ite me ato impejti xà caxuw ri, ite amji pupun kêanre xà
Pawrô te Pahpãm mã mehcajrẽn xà
Ampo itajê cunea cwỳrjapê wa me pajõ Inxũ Cati cuna mã ikõn krã
na ijỹr, ne ijõtpê cumã me acajrẽn. 15 Ampeaj kam Pahpãm pê me pajõ
Inxũ Cati. Ne cupê pjê cunea me, côjkwa kam ampo kra me, ikre ry
cunea me, por amji mã me to ihhimpej atajê cunea Pãm Cati. 16-17 Wa
hõtpê cumã me acajrẽn to hane he:
— Me ijõ Inxũ Cati, ampeaj kam acarôt tỳaj to ihtỳj, ne gàhcajrẽn cati.
Na ca ha Acarõ Pejti kôt, cute me amji kam hapac xà caxwãm pê mecumã
acarôt tỳjti ata gõ, por ate amji kam gapac xà pejti carôt tỳjti ata kôt.
Mãr quê kypê Jeju Crixtô to amji mã mehhimpej nare. Ne ajpẽnkam
mehhônco ata pê ihhêj rũm me caxwãm pê cute apu ihkrĩ. Ne pom ampo
pàr pjê impejti kam harê to ihcuhhê, ne ihtỳj ipicamẽn to ipa, ita kôpit
na, ca ha me cumã mehcunea mã ajpẽn kĩnti ita to apicamẽn to mõ. Ne
ampeaj kam akra Jeju mã me ikĩn catia, ne nee cumã jũm kĩn nare nare.
18 — Ne akra pê Jeju mã me ikĩn ita pê ihhêj rũm kẽnti kàa nõ ata
pyràac, ne cupê ihhêj rũm côxwa tua pyràac ne catia, ne ihhêj rũmcupê
põti pyràac, ne nee hicu xà hamreare. Ne ampo pejti catihti itajê jĩkjê
na mã, akra mã me ikĩn te hajỹr. Na ca ha me caxwãm pê mecumã to
hahkre, mãr quê mehcunea mã akra mã mehkĩnti ita te, amji kam hapac
xà itajê jahkre pej pa.
19 — Jũ wỳr quê me ixũmre nõ akra Jeju mã me ikĩnti xà catia to cati
ata na hahkre pej, cwỳrjapê ca ha cute Jeju Crixtô mã ikĩnti itajahkre pej
na me akwỳ tehcajpa, quê me kam hapac kam tẽ, ne me hahkre pej. Mãr
ca me cumã amji gõ, quê me cupê apyràac to mõ, ne mempejti ne.
20 — Ỹhỹ me ijõ Inxũ Cati, me ikam acarôt tỳjti ita kam, ca atỳj me imã,
pom ite ampo na me awỳr, ne me to amji kam ijapac xà atajê jirôa pêate
me imã hõr na, imã me gahkre pej. 21 Ne me imã me icunea pê Jeju Crixtô
me, gàhcajrẽnti na apyrên me ijakryti na, me amã amji jarẽn to prãm,
rohnỳtti mã. Netahnaa, hamre — hane. Hõ, wa ita na ijõtpê Pahpãm mã
Me papê mehkwỳ pyxit peaj, na cu ha ajpẽn to mempej
Ỹhỹ me ikwỳ, pê Pahpãm me ato impej ne amji mã me acapi,
mãr ca cute amji kam hapac xàa kôt me apa. Ne ita cwỳrjapê wa
me awỳ, hePahpãm jàpên xà incwỳrjapê wa ipê me hacjên xà kam ikrĩ
catê. Ne pa wa me awỳ, mãr ca me apê Pahpãm tekjê atajê, cute amji
kamhapac xàa to amji kam me gapac to me apa. 2 Ne nee me hirôa pê
amji to me acati to me apa prãm nare. Ne ampo na amji mã aprĩa kam,
gũcanãr to me apa. Ne amji mã me akwỳ cupa. Ne neeampo na ame amji
to ihtỳj tu to me apa nare. Quê jũm ampo to kên, ca ha nee kam me acryc
nare. Ne quêt me amã ihkĩan kam, me gakryti kam cumã me gũcanãr to
me apa. 3 Pahpãm Carõ Pejti te me acunea mã ajpẽn kĩnti ton, ne ajpẽn
kam me apejti na me aton. Cwỳrjapê ca ha ajpẽn mã me awcanã, mãr ca
atỳjajpẽn kam me ahônco to me apa kam me to acrà.
4 Xà ajkĩ Pahpãm Carõ Pejti te amji kam hapac xà jàhtô? Hãpà! He
Pahpãm Carõ Pejti pyxit peaj. Cwỳrjapê ri ajpẽn kam me pahcuneapyxit
peaj. Ne ihhêj rũm me papê Jeju jĩ pyxit peaj ata pyràac. Ne hanea ne
pjê ita kam Pahpãm te me pahcunea to ihhimpej xà pyxit peaj atamã,
cu ramã me hikaj xà caxuw ri Pahpãm te me pahcapi. 5 Ne hanea ne me
pamã me pajõ Pahhiti pyxit peaj. Ne pahte Jeju to amji mã me pahhimpej
xà ata pyxit peaj. He ampo pyxit peaj ita caxuw ri cô to me pahcumrãr
xà. 6 Ne hanea ne Pahpãm pê, por pjê cunea kam amji mã me to ihhimpej
atajê cunea jõ Inxũ Cati pyxit peaj, ne mehcunea to ihhimpej. Mã ihtỳj
hàpên xà atajê kam ihkôat me apê, ne me Pahpãm ita ri me pahcunea
kam ihkrĩ, cwỳrjapê cu ha pahte amji kam me pajapac xà pyxit peaj to,
amji kam me pajapac to me papa kam me to pancrà.
Pê Pahpãm ahpỹanre na me pamã pahte to amji japackre xà gõ
Xà Pahpãm te me pahcunea mã pahte me hahkre pej xà pyxit peaj
pahte amji kam me pajapac xà te to amji japackre xà jõr, Jeju Crixtô te
amji mã ahna prãm ata na. Ne pê Pahpãm jõ kàhhôc kam, ramã rỳ pêa
mã jũm Jeju na ihhôc to:
“Quê ha me curê xwỳn jàhtôa ne tohjê,
ne ma hacpỹ mã côjkwa wỳr api.
Ne pjê kam mehkwỳ ame ipa atajê mã cute ampo jõr xà atajê gõ”
Hũjarẽn xà ita kôt, cu ha pahtỳj côjkwa wỳr Jeju jàpir na me hahkre
pej ne me to amji japackre. He pê nee Jeju põ rũm, pjê ita wỳr pit mã
iwrỳc nare, ne hanea ne pjê krac ri mehtyc carõ krĩ xà ata wỳr wrỳ. 10 Ne
taa hanea ne hacpỹa mã côjkwa wỳr api ne hakren tu, cute ampo cunea
to ihhimpej xà caxuw. 11 Ne Jejua te ri ahpỹanre na, me pamã pahte amji
kam me pajapac xà te amji jahkre pej jõrpar. Ne cute me pahkwỳ capi,
mãr quê me cupê harkwa na memprar catêjê, ne mehkwỳ pê harkwa
to me cumã ihcakôc catêjê, ne mehkwỳ pê Pahpãm te me pahkên pê
me pahpytàr xà ata wỳr me to ipipkjêrcatêjê, ne mehkwỳ pê Jeju na
mehkwỳa jamãr catêjê, ne mehkwỳ pê mehkwỳa mã ampo to hahkre
catêjê. Ne Pahpãm te mehkwỳ atajê mã ahpỹanre nacute me amji kam
hapac xà te amji jahkre pej atajê jõr, me hàpên xà itajê caxuw.
Cu ha pahte amji kam me pajapac xà to me amji jĩ tỳj to me mõ
Ne mẽr ampo caxuw mã cute me pamã mehkwỳ itajê jõr? He nee mã
ampo caxuw nare. He Pahpãm mã me pajàpên xà ata pê ihwỳr me to
mepapipkjêr xà caxuw ri, cute me pamã mehkwỳ itajê jõr. Ne me pajàpên
xà ita kôt rime papê mehkwỳ, cu pahtỳj me papicamẽn to me mõ. Ne me
pamõr xà ita pê ihhêj rũm Jeju Crixtô jĩ picamẽn to mõr pyràac. 13 Ne cu
ha me pahcunea me papicamẽn to me pamõr ita kam me to pancrà, ne
JejuCrixtô to pit mã amji mã me pahhimpej to ajpẽn kam me pahhônco
tỳaj to me papa. Mãr cu Jeju cuxà, pahte amji kam me pajapac xà itajêa
to me amji kà to me amji jĩ tỳj to me mõ.
14 Ne cu ha nee hipêr me papê ahkrare pyràc, ne jũm te me pamã ihhêj
quê ha me pahnõ te hajỹr na, quê ha cupê ihhêj rũm kôc te amji wỳr pjê
kam pĩhhô incrà to imprar ata pyràac, na quê ha ihtỳj mehhêj xi catêjê te
aracri mehkên mã me irẽn prãm atajê kampa, ne ihtỳj jũ ri me ipa xà ata
kam ihkôt me ipa. 15 Ne Pahpãm mã cute me hajỹr catêjê kôt, me pahto
prãm nare. Ne quêt cumã me pamã ajpẽn kĩnti kam me pahcakôc xà kam,
me pahhêj xinare na, cumã me pahto prãm. Cu ha pahte me hajỹr to me
pamõr na, cu ha me papê me pahkrã pê Crixtô ata pyràac ne me ajpẽan.
16 Ne Crixtô pê me pahkrã, cu ha kam me pahhônco, cwỳrjapê quê me
papê hĩa pyràc. Ne ahpỹanre na me papê hĩ kam cukrã xà atajêpyràac,
mã taa pyxit peaj me pahcunea to ihhimpej. Ita kôpit na cu ha me
pahcunea Crixtô te amji kam hapac xàa kôt me ajpẽn kĩnti, kam meajpẽn
tehcajpar to me papa. He pahte me pahkwỳ to me hajỹr to me papa xà
ata pê Jeju Crixtô jĩ te ipicamẽn to mõr pyràac.
Cu ha quêt me pahte amji kam me pajapac xà tuw pejti ita kôt me papa
Cwỳrjapê wa ha Pahhiti jarkwa na me amã awjarẽ, ca ha atỳj catyt
kam me ikampa. Por nee Pahpãm to amji mã mehhimpej nare atajê
teamji kam hapac xà atajê wa ha me amã ihcawpa, mãr ca nee hipêr
cute me amji kam hapac xà kên atajê kôt me apa nare. He cute amji kam
mehapac xà itajê kôt hamreare. Ne ihhêj rũm me cupê awcapàtkôti kam
ame ipa, ne nee me ampo pupun nare atajê pyràac. Ne nee me caxwãm
pê me Pahpãm pupun ne me hahkre pej nare. Ne cute me hajỹr xà ita
kam ri ma ame Pahpãm te amji kam hapac xà tuw pejti ita caca, ne cute
mempar cupate me hapac jihê, na ri me cupê hahkre kêatre. 19 Ne nee ajte
amji jũ na mehpahàm nare, mã mãnea mã mehkrã kên kam, cute mehkên
ton xà itajê kam me amji cajpẽr nare na me to. Mã mehcunea ampo kên
xen xà pahàm nare atajê mã, me amji jõr to me ipa, ne ihtỳj me ton to me
ipa kam me to incrà tu.
20-21 He nee Jeju Crixtô te amji kam hapac xà te hajỹr nare. Ne pê ramã
jũm me amã Jeju te amji kam hapac xà to hahkre, ne me amã harẽ. Na ca
ate amji mã me cute amji kam hapac xà incwỳr. 22 Ne mam me amã ampo
kên ton to me ipa xà ata pit na me amã prãm. Cwỳrjapê ri ate amji kam
me gapac xà tũm kêanre ata ihtỳj me amãihhêj, na ca hãn ne atỳj ihkôat
me akên mã me acjêj. Cwỳrjapê ca ha mam ate amji kam me gapac xà
tũm ata mã me hikra, ne neehipêr me ahna prãm, ne me to amji japackre
nare. 23 Na ca ha me ate amji kam me gapac xà wej ita me, intuw to me
ahpa, ne ate amji kam me gapac xà intuw ata, ca ha amji mã me huwahi
to me apa. 24 Ne pom cu hãn ne me pahkà tũm to pôj, ne intuw mã me
amji jacjê, ne mehtũm jicu ne me curẽ, jĩkjê na, ca ha ate amji kam
megapac xà kên tũm ita to me tojnõ, ne me hicu, ne intuw ita ca ha amji
mã me acwa, ne me huwahi, ne me to apa. Ne Pahpãm ri me amã cute
amjikam hapac xà pejti jõr to ipa. Mãr ca me apê me hũràac, ne me ate
amjikam me gapac xà impejti ne, ne nee ihhêj xi nare, ne ampo cunea
kam catytkam, Pahpãm cuna mã me apejti na me apa.
Cu ha me ajpẽn to me pampej to me papa
Cwỳrjapê ca ha nee hipêr ajpẽn mã amji to ame ahêj nare. Ne
ahpỹanre na quêt catyt kam ajpẽn mã me acakôc to me apa. Ampo
na? Heme papê Jeju jĩ kam cukrã xà atajê pyràac, na ri ajpẽn kam me
pahpyxit peaj. 26-27 Ne ca ha me anõ te ame akwỳ nõ kam acryc na, ca ha
nee kam acryc kam acrà nare, ne pyt xàr xwỳjrea na, hacpỹa mã ajpẽn
mã meacaprĩ. Nãmri ca ha ate nee kam acryc jicu nare, ne mãnea mã
kam acryc na, quê ha apê me pahcurê xwỳnti pê Xatanaj te amji kam
hapac xà kôtapa catê, na ca ha atỳj Pahpãm to kên to apa. 28 Na ca ha
mam ajco me gàhkĩj to me apa atajê, ca ha me gàhkĩj jicu, ne me gàpên
kam me atẽm pyrentu, mãr ca me akrã kreti te amji jahkre pejti kam, me
amji to ajpa, ne me akwỳ pê hamreare atajê tehcajpa.
29 Ne nee ame acakôc xà kên kam amji kĩn nare atajê to me acakôc to
me apa nare. Ne me acakôc xà impejti kam amji kĩnti to ca me akwỳmã
me acakôc, ne ma me to impej to me apa. Ne cute me Pahpãm kam
akampaatajê, ma me ipicamẽn to me mõ. 30 Nãmri ca ha ate me hajỹr
nare na, ca ha cama Pahpãm Carõ Pejti mã amji kĩn nare, ne ihpeacre na
me to. Ne me akam Pahpãm Carõ Pejti te ihkrĩ xà ita pê ihhêj rũm, cute
me akam amji japrỳ na ihhôc. Cuteme apê hõ tekjê na me ato apipẽ xà
caxuw. Ne ihkôat ca ha atỳj jũ caxuw cute me akên pê me apytàr na me
amji jahkre pej.
Cu ha ajpẽn mã me pahcaprĩ to me papa
Ne ampo kên itajê ca ha me hicu he. Ca ha jũm me ajpẽn kam acryc
ne ma ame ajpẽn mã acaprĩ caca ata, ca ha amji pê ihcaca ne hicu, neatỳj
hacpỹa mã ajpẽn mã me acaprĩ. Ne me gàhcurê me, me gàprê jicu, ne
quêt me amã ajpẽn kĩnti, ca me ajpẽn caprĩ to me apa. Nenee ajpẽn mã
me gàkjêr nare. Ne nee ame hũn kên to me apa nare. Ne nee ame ajpẽn
curê to me apa nare. 32 Ne quêt cama ajpẽn mã me acaprĩ, ne ajpẽn mã
me apejti ne. Ne Crixtô kam me ahônco, ita cwỳrjapê ri Pahpãm te ramã
ate me to kên xà atajê to tojnõ ne me hicu. Na ca ha cuxà ate me ajpẽn to
kên atajê to tojnõ ne me hicu.
Cu ha ampo kên cunea jicu ne quêt catyt kam me papa
Me apê Pahpãm kra, ne cumã me akĩnti, cwỳrjapê quê ha me
apêhũràac na amji kôt me ato prãm. 2 Crixtô mã me akĩnti na ri, me
acwỳrjapê ihtyc xà mã cute amji jõr. Mã Pahpãm te cumã me akĩnti ita
na hõmpun, ne ampeaj kam haneane ahna Pahpãm mã Jeju kĩn. Ne cumã
Jeju tyc xà ita pê ihhêj rũm ampo cacô cuxwati impejti te ihcajpuaw ata
pyràac. Na ca ha Jeju cuxàme amã ajpẽn kĩnti to amji mã me ahimpej to
3 Ne ramã me apê Pahpãm na mehkwỳ, cwỳrjapê ri nee me ate ampo
kên crê itajê caxun xà nare he. Mam ca ha nee ahti na ame cupê
mehprõcaxun nare, quê nee pyjê xwỳjê ahti na ame cupê mempjê caxun
nare. Ne hanea ne nee menxyre impijapit to ame apahàm nõ to me apa
nare. Ne ihcote na, ca ha hanea ne nee gàhcukrêj to pit mã amji mã
cuprõn to me apa to me amjijapackre nare. Ampo na? He jũm te hajỹr
ihhêj rũm me hõpahpãm, ne ampeaj kam cumã ihkĩn, mã to pit mã amji
kam hapac to me ipa. Ca ha nee me anõ te ampo kên itajê nõ caxun to
kênre xàhamreare ita kam, jũ wỳr quê jũm ahna me anõ jarẽ.
4 Ne hicu xà kam, ca ha nee ame acakôc xà kam, me pahpahàmti atajê
to me acakôc to me apa nare. Ne nee me acakôc xà kôt hamreare atajê to
me acakôc tome apa nare. Ne nee ca ha me garkwa xỳ xà tũmti kêanre
atajê to me acakôc nare. Ne quêt Pahpãm te me amã ampo pejti cunea jõr
itajêpyrên me gakryti na, cumã me amji jarẽ.
5 Xà quê ha pijamã cute ampo kên crê itajê ton to me ipa catêjê nõ,
Pahpãm me Crixtô himpej xà krac ri me axà? Hãpà! He jũm xàr xà
hamreare na ramã me pamã hahkre pej. Ampo na? He Pahpãmmã me
cupê ihhêj rũm pahpãm cahàc krekà to amji mã mehhimpej catêjê
pyràac, ne mehkêanre. 6 Nãmri quê ha jũm te awỳr ihtẽm, ne pom wa ite
ampo kên tête me amãn atajê nõ to amã ihhêj prãmte, hỹrmã gator na,
ca nee me harkwakôt hamreare atajê kam gapac, ne ihkôt amji ton nare.
He ampo kên itajê cwỳrjapêa ri Pahpãm me kam incryc. Ne quê ha ihtỳj
jũ caxuw, por jũmjê te nee me kam hapac nare atajê kam incryc, ne ame
to kêanrene, ne ihtỳj mehkên mã me curẽ. 7 Cwỳrjapê ca ha nee cute me
hajỹrjê to me amji japackre, ne me to amji kwỳ nare.
Cu ha pahte amji kam me pajapac xà tuw kôt me ampo cunea jahkre pej
Ỹhỹ, he pê ca mam ihhêj rũm me apê mehtyc pyràac, ne me akam
awcapàtkô pit. Mã pyt ahcujro, cu pahtỳj me rĩt ne me ampo pupu,
itajĩkjê na mã Pahhiti jarkwa ihtỳj me amã ampo pej to pit mã hahkre to
mõ. Ne ate Pahpãm na mehkwỳ na me amji ton xà ata caxuaw, ca ha atỳj
ita caxuw ampo pej cunea pupu. Cwỳrjapê ca ha ate ampo pej pupun xà
atajêa kôt me amji ton to me apa, ne me to.
9 Ỹhỹ, ca ha ate me Pahpãm jarkwa pê hàhcujro xà pyràc ata kam
me hajỹr to me apa na, ca ha me apê jũmjê pejti atajê, ne catyt kam
ameapa, ne me acakôc xà hêj xi nare pê catyt kam, ampeaj kam atajê
amji to me gàhcukjêr to me apa na, ca ha me Pahpãm cajpuaw. 11 Ne por
cute amji kam me hapac xà kêanre kam, Pahpãm jarkwa pê hàhcujro
xà pyràcti ata kaj na, awcapàtkô kam me ipa atajê jàpên xà cunea kôt
hamreare. Cwỳrjapê ca ha nee mehkôt me apa na amji toprãm nare.
Ne quêt mehcunea kam mare mã, ca ha ate amji kam me gapac xà pejti
jàhcujrohti to me apa. Mãr quê ahna me apupu, ne cute me apupun xà ita
kôat me amji kên itajê pupu, ne ahna me amji jahkre pej.
12 Ỹhỹ, ampeaj kam ri cute amji kam me hapac xà atajê kêanre,
cwỳrjapê cu ha nee cute me ampo kên to ipimxur, ne aracri ame ton
atajê na, nee me pahcakôc xà nare. Ampo na? He kypê ahna me kam
me pahpahàm nare. 13 Quê ha hàhcujro xà to ampo cujro, quê ha hirã pê
hõmpun xà. Ne por hàhcujro xà te ampo jakati pràti cujro ata, ihtỳj ma
harwrỳ itakôt ahcujro. Ita kôpit na quê ha mehkrã kên catêjê atajê, ate
amji kam me gapac xà impejti na me apupu, ne me akôat quê ha ramã
cute meamji kam hapac xà kêanre na me amji jahkre pej. Ne me akôat
quê hahanea ne cute amji kam me hapac xà impejti to me ipa. 14 Ne pê
Pahpãm ramã me pamã ita to ihcakôc to hane he:
“Por ate amji kam me gapac xà kêanre ata kôt,
ihhêj rũm ramã me atyc atajê,
Ne me atyc ita pê me to xa,
quê ha Crixtô me amãate amji kam me gapac xà cujro,
ne hacpỹa mã me ato tĩr!” hane.
Cu ha me pahkrã kreti kam me amji to ajpa
Cwỳrjapê ca ha ate amji to ame apijapar xà itajê na me amji kôt hakop to
mempeaj ne. Ne nee ca ha me apê cute me amji jahkre kêatre atajê pyràc nare,
ne quêt me akrã kreti te amji jahkre pejti kam me amji to ajpa. 16 Ne amcro
atajêa kam, quê ha mehkên catêjê me hàhtô. Cwỳrjapê ca ha atỳj amcro cunea
kam Pahpãm mã me apê, ne nee jũ caxuw amcro nõ to me apictor nare. 17Ne
nee ca ha me apê cute me amji jahkre kêatre atajê pyràc nare, ne quêt me pajõ
na amji to me ahcukij.
Cu ha Pahpãm Carõ Pejti ata kôt me pajõ Pahhiti mã me cre
Ca ha côxỳhti to amji mã me ahimpej jicu, ne nee hipêr me to akõm quê me
ato ipipãn nare. Ampo na mã wa me amã ihcawpa? He quê ha ihtỳj ate amji kam
me gapac xà cunea kam ato kên. Na ca ha quêt Pahpãm Carõ Pejti to amji mã me
ahimpej to me apa. 19 Ne ca ha me acakôac kam ajpẽn mã me Pahpãm na increr
xà cunea to me acrer to me apa. Ne hanea ne mam Pahpãm te amji kam hapac xà
na me ahna increr xà ata to me cumã cre. Ne cute ampo ton xà itajê na curmãme
cumã increr xà ata to me cumã cre, ne me amã amji kĩan kam me cumãcre, ne
catihti pyrên me gakryti to me cumã cre. 20 Jeju Crixtô kam me ahônco, cwỳrjapê
ca ha ampo pej me, ampo te me ato jũ mãn xà atajê mea mã hũrên me gakryti na,
me pajõ InxũCati pê Pahpãm mã me amji jarẽ. 21 Ne pom ca amji mã Crixtô cupa,
ne amji caxuw me kampa ita cuxà, ca haatỳj ajpẽn kam me gapac to me apa.
Pê Pawrô mehprõ catêjê japackre
Ne pyjê pê mempjê prõ itajê, pom ca amji mã me Pahpãm kampa ita
na, ca ha amji caxuw me apjê kampa. 23 Ne ampo na mã wa ame amã
ita to hahkre to hane? Nee mã ampo na nare. He Crixtô pê mehkwỳ krã
pyràac, ne mehkwỳ pê hĩ pyràac. Necupêa ri me to ihhimpej catê, ne
cupê mehkwỳ kên catia pê me hũtàr catê. Jĩkjê na mã, me apê mehprõ
impjê catêjê, ca ha atỳj me aprõ to me ahimpej. 24 Cwỳrjapê ca ha me apê
me apjê prõ catêjê, ampo cunea na amji caxuw me apjê kam me gapac to
me hanea, pom quê Crixtô na mehkwỳ amji caxuw me kampa he.
Pê Pawrô mempjê catêjê japackre
Mempjê catêjê, quê ha me amã me aprõ kĩn hanea, pom quê Crixtô
mã mehkwỳ kĩn, mã me hahpan xà na ihtyc he. 26-27 Ampo na pê Jeju me
papê mehkwỳ mã ty? Nee mã pê ampo na ihtyc nare. He pê ihcunea na
me papê mehkwỳ atajê kên pê me pahtoimpej partu to prãm to pê ty,
mãr quê nee me pahkam ampo kên crire nõ hamreare ne. Ne me pamã
me pahte amji kam pajapac xà to impej neihcuhhõ, mãr quê ihtetetti
rũm cô te ampo tũm cuhhõn pyràc, netoa ri ihtỳj me pahte amji kam
me pajapac xà cuhhõ ne to impej. Ampo na? He cumã Hũm mã cute
me pahto ipipẽ xà ata kam me pampejti kam, ampo kên tũm nare na
me pahto prãm. He me papê hĩ pyràac na ri. 28 Ne me hũmre mã quê ha
mehprõ kĩn hanea, pom quê cumã amji jĩakĩn he. Quê ha jũm mã ihprõ
kĩn ne to impej na, quê ha cumã ihkĩn ita pê ihhêj rũm, amji jĩa kĩn ne to
impej. 29-30 He xà quê ha ajkĩ jũm mã amji jĩa kĩn nare ne cumã amji curê?
Quê! He ihtỳj cumã harte, ne ma hamã. Ita na mã Jeju Crixtô mepapê
mehkwỳ to, ne me papê hĩ kam cukrã xà pyràac. 31 Pê Pahpãm mam me
panquêtjê mã harkwa ta ne me cumã:
“Quê ha me hũmre mehprõ,
ne me hũmjê me, menxyrxwỳ jicu,
ne hĩxime ajcaxê ne ajpẽn kam me pyxit peaj” hane.
Ne pom Pahpãm te me pamã me pahprõ me, me pajikwa tuw xà to
hũjarẽn xà ita, pê mam nee me hahkre pej nare. Ne ita caxuw cupê
Crixtô me, mehkwỳa pyràc, ne ajpẽn kam me pyxit peaj na, ramã pahte
me hahkre pej. 33 Ne hanea ne me pamã to hahkre to hane he. Quê ha
me hũmre mã mehprõ kĩn hanea, pom quê me cumã amji jĩa kĩn he. Ne
mehprõxwỳjê, quê ha ihtỳj amji mã mempjê cupahti to me ipa.
Cu ha me pahpãmjê me, me panxyrxwỳ kampa
Ne me apê mehkra xwỳjê, ca ha atỳj amji mã me apãmjê me, me
axyrxwỳ kampa, neamji mã me hũpahti to me apa, me pajõ Pahhiti
jarkwa kôt. Hõ, quêt catyt kam me apa xà itajê te hajỹr he. 2-3 Ne pê
Pahpãm mam ramã me panquêtjê kra mã harkwa ta, ne mecumã ahna
hũjahkre to hane he:
“Ca ha atỳj amji mã, me apãmjê me, me axyrxwỳ kampa,
mãr ca apej pêa mã me apa,
ne amji to me apijapar to irya ne, pjê ita kam” hane.
Ne me apê me hũmjê me inxyrxwỳ xwỳjê, ca ha nee ame akra mã ame
jarkwakôt me cumã aprĩa, ne catyt kam me cumã cute amji to me ipijapar
xà to hahkre. Ne Pahpãm krã kreti te amji jahkre pejti te me hapackre xà
atajê to, ca me hapackre.
Cu ha me pajõ pahhi catêjê kampa
Ne cama me cumã me gàpên to me apa catêjê xwỳjê, ca ha atỳj amji
caxuw me gõ pahhi kampa, ne amji mã me hũpahti to me apa to hanea,
pom ca me amã amji kĩnti kam, amji caxuw me Crixtô kampa ne me
hũpa he. Hõhõ, cu ha me hane. 6-7 Ne nee cute me gàpên xà impejti na
me garẽn prãmte ahêj, ne cama mento kam mare mã, me gàpên xà to
mempejti to me apa nare. Nequêt me cumã me gàpên prãam kam me
gàpên to me apa to hanea, pom ca Crixtô pit mã me apê he. Ita na ca ha
me hũmre mã me apê. 8 Ne me amã me gõ pahhi catêjê me, me gõ pahhi
nare catêjê me, Pahpãm te ahpỹanre na ate me gàpên xà impej ton atajê
jahpan xà na, me amã hàmjõr na, ca me to amji japackre.
9 Ne me apê hõ pahhi catêjê xwỳjê, ca ha me amã me hàpên catêjê to
mempeaj ne, ne me hàpên xà na me cumã quêt jicu. Ne camacôjkwa kam
me gõ Pahhiti mã ajwar me gàpên na, ca amji to me amji japackre. Ne me
pahcunea pipẽn pit, ne cumã me pajàpên xà atajê kôt, quê ha me pahto
ajpẽan, ne catyt kam ahpỹanre na me pahcunea mãhàmjõr xà atajê to
Pê Pahpãm Xatanaj me, me papijapu xà caxuw me pamã hàprê xà gõ
Ỹhỹ, Jeju kam apê me ikjêjê, wa ite me amã ihhôc jicu xà ita kam, wa
ha ate mehkên me, me apijapu xà to me amã hahkre. He me papêihhêj
rũm krãhtare kwỳ pijapu xà caxuw, cute apu amji mã hàhcuprõn pyràac.
Cwỳrjapê ca ha atỳj me pajõ Pahhiti carôt tỳjti kam me ahônco, mãr quê
taa me amã me acarôt to ihtỳj. Ne carôt tỳj ata kôt ca hame apijapu xà
caxuw apu amji mã me ahcuprõ, mãr quê me pahcurê xwỳn pê me apytà.
11-12 Ne mẽr me pahcurê xwỳn jũjê me, cu ha me ajpu? He nee mã jũmjê
nare, he ampo carõ kên pahtỳjti atajê me, me hõ pahhi pê Xatanaj me ri me
papijapu xà. Ne nee mã mehĩ nare, me cupê ampo carõkên jõ pahhi catêjê pê
ne mehpahtỳjti, ne me hũpahti, ne ihcunea nacute me amji kam hapac xà
kêanre. Ne mencwỳrjapêa ri ihhêj ne ramã pjê kam awcapàtkô, ne ihtỳj me
cumã me papictor na me pahto prãm. 13 Cwỳrjapê ca ha me apê krãhtare
kwỳ atajê te hàprê xà to amji tỳj, ne to me amji jamã pyràac. Ne Pahpãm te
hàprê xà to meapytàr xà caxuw, ca ha me apijapu xà te me apytàr xà cunea
to me amji tỳj. Mãr quê meacurê xwỳn me akam tẽ, ca atỳj me apijapu kam
tẽ, ne me ajpu, ne me tohjê, ne me to hamre. Jirô pê ca ha nee me hũpa te
me gõ to meatẽm nare, ne atỳj me acuhhê rohnỳtti mã.
Me papê krãhtare te hàprê xà to amji tỳj atajê pyràc
Por krãhtare hãn ne wakỳti te hitô krekà te hũtàr xà to amji tỳj ata
kôpit na, ca ha Pahpãm te me amã ate amji kam gapac xàpejti jõr ata kôt,
ca ha catyt kam me apa. Ne ate amji kam me gapac xà impejti ata pê ri
me apytàr xà. Ne por krãhtare hãn ne ihtu nahê xà tỳjti to ihtu na hê ata
kôpit na, ca ha ate amji kam me gapac xà impejti, hêj xi nare to me apa.
Ne por krãhtare hãn ne hõ parkàtỳjti mã amji jacjê, ne ma ramã me to
imprar xàa caxuw to ihcuhhê ita kôpit na, ca ha jũ kam atẽm xà caxuw,
ramã apu amji mã me gàhcuprõnhiahpuro. Mãr ca mehcunea mã, Jeju te
hacpỹa mã Hũm wỳr me to ipipkjêr mã me cumã ajpẽn kĩn na harẽ.
16 Ne por krãhtare hãn ne kruw pôc pĩr xà caxuw, wakỳti te hĩ tête
hàmtàr xà to amji tỳj ata kôpit na, ca ha Jeju to amji mã meahimpej xà
ata to me Xatanaj pê cupẽ jarôti jõ pahhi pê amji tête me amtà. Ampo
na? He catyt kam me papa tête cute me pahhi kwĩn, cu ame pahpec, mã
cute me pahkam ihtẽm prãmte ri ihtỳj me pahcyt to ipa.
17 Ne por krãhtare hãn ne ihkrã cahhêc cupate wakỳti te ihkrãhkà tỳjti to
amji tỳj ata kôpit na, ca ha Xatanaj te akrã kam me amã ateme ampo kên ton
to me apa to hahkre cupate, ca ha atỳj Pahpãm te ramã ampo kên itajê pê me
pahpytàr na me to amji japackre. Ne por krãhtare hãn nehũhkra to wapohti
xwahhihti cwa ata kôpit na, ca ha amji mã me Pahpãm Carõ Pejti te me amã
Pahpãm jarkwa jõr atajê juwahi to impeaj ne.
Ne ate ampo itajê cunea to me amji tỳj to me apa xà ita kam, ca ha
Pahpãm mã me acakôc xà na, amji caxuw me Carõ Pejti na ahwỳ, mãrquê
me atehcajpa, ca cumã me acakôc. Ne nee ame apec ne ahna me amji jicu
nare, ne atỳj me awcanã, ne ma Pahpãm mã mehkwỳ cajrẽn. 19 Ne hanea
ne Pahpãm mã me icajrẽn to hane he:
— Me ijõ Inxũ Cati, ca ha Pawrô mã cute ampo jarẽn xà atajê to
hahkre, quê me cumã hũjarẽn xà kam hãn ne nee amji na hàhtàt nare,
mãr quê mehcunea, hirãa pê, por pê mam nee ajco me Jeju jarẽn pejti
kam hapac nare atajê kampa, ne me hahkre pej — hane.
20 He wa me hacjên xà kam ikrĩ cakrô, cormã ipê Jeju jarkwa na iprar catê,
na wa itỳj ita ri mehcunea mã Jeju pê me pahkritxwỳ jarẽn xà impejti to harẽ.
Na ca ha atỳj ita na Pahpãm mã me icajrẽn, mãr wa ite me cumã icakôc to jũ
mãn xà ata kam, nee amji na ijàhtàt nare, ne catyt kam me cumã awjarẽ.
Pê Pawrô hicu xà kam hipêr amji jarẽ
Ne wa ha ma me awỳr me pahtõ kĩnti pê Tiquicô pê Pahpãm mã
hàpên catê impejti ata kujate, ijõ kàhhôc ita to. Quê ha curicato ne taa
me amã ihcunea na ijarẽn pa. Ne cute me amã ijarẽn xà ita caxuw wa ite
me awỳr ijõ kàhhôc ita to ihkujahêc, mãr ca me ijarẽnpa, ne me amã amji
kĩn, ne me gakry.
23 Ne wa ijõtpê Pahpãm mã me acajrẽn to hane he:
— Ỹhỹ me ijõ Inxũ Cati pê Pahpãm me, me ijõ Pahhiti pê Jeju Crixtô,
ca ha ampo kên jipôc ri me ikjêjê ame ipa atajê mã mehcarĩcti to, mãrquê
nee ame amji mã ampo cupa nare. Ne hanea ne me cumã ajpẽn kĩnti to,
quê me ajpẽn kĩn to me ipa. Ne hanea ne cute amji mã me atoihhimpej xà
na me to, quê amji mã me ato ihhimpej. 24 Ne hanea ne hõtpê me cumã
me ijõ Pahhiti pê Jeju Crixtô kĩn rohnỳtti mã atajê mã, ampo pej cunea
to — hane. Hamre, ita pit.
PIRIP JÕ KRĨ WỲR
Pawrô Jõ Kàhhôc
me hacjên xà kam ihkrĩ, ne pê Pirip jõ krĩ kam, Jeju na mehkwỳ mehkrĩatajê
mã hõ kàhhôc ita kujate. Na pê hõ kàhhôc ita japrỳ pê Pirip Jõ Krĩ Kam
Jeju Na Mehkwỳ Jakrã Mehkrĩ Atajê Wỳr, Pawrô Jõ Kàhhôc (Pirip).
Ne pom cu me hõ kàhhôc cahyt ita kam, Pawrô te me cumã amji jarẽn to
hajỹr he. Me hacjên xà kam cute amjipupun kêanre cakrô, cormã cumã amji
kĩn. Mã Pirip jõ krĩ kam Jeju na mehkwỳ te me Pawrô tehcajpar prãmte me
cumã ihpore kujahêc, mã cuteipyr, ata pyrên ri hakryti na amji jarẽ. Ne me
hacjên xà kam ihkrĩ cakrô, ihtỳj me hàhtôa mã Jeju pê me pahpytàr catê
na harẽ. Ne hanea ne ihtỳj Jeju te amji kam hapac xà tuw pejti kôt kypê ipa
nare na me cumã harẽ.
Pawrô te amji jarẽn xà
Hàpà me ikwỳ, pom me apê Jeju na mehkwỳ, ca Pirip jõ krĩ kam
ame akrĩ atajê. Ipê Pawrô, ne ipê Jeju Crixtô mã ijàpên catê. Ne
itea wa Timot me, pom caramã Jeju na ate me ajpẽn hônco tu atajê
mã ihkàhhôc ita ton. Ne pomihkàhhôc ita te hajỹar ne me akwỳ to
mehhimpej catêjê pupun catêjê atajê me, me akwỳ tehcajpar catêjê mã,
wa ite mehkujahêc. 2 Imã Pahpãm pê me pajõ Inxũ Cati me, me pajõ
Pahhiti pê Jeju Crixtô te me ato impejti na me ato prãm. Ne cute me
acaprĩ, ne me acaxwãm pê me acaxwỳn kam, me amã meacarĩcti impejti
jõr to ipa na, imã me ato prãm.
3 Ne wa hãn ne me ato amji japackre, ne me ana Pahpãm mã icakôc, ne
cumã me ate amji kam me gapac xà pyrên ijakryti na amji jarẽ. 4 Ne wa
hãn ne me acajrẽn kam pra, ne imã amji kĩan kam me acajrẽn.
Cute me Pawrô tehcajpar pyrên hakry
Ampo na mã me apyrên ijakry? Nee mã ampo na nare! He pê ca mam
me icahê na, Jeju to me gũjarẽn pejti to me harẽn na me itehcajpa, ne
ahnaa cormã me to xa. 6 Ne imãa, quê ha Pahpãm me amã me ate amji
kam me gapac xà to ipintuw to mõr ita na, ne ahnaa to xa ita kam, quê
ha ahnaa jũ caxuw Jeju Crixtô te hacpỹne amji jaxàr xà jõ amcro kam
7 Imã me akĩnti incwỳrjapê, wa itỳj amcro cunea kam me ato amji
japackre. Ne jũ na ri ampeaj kam imã impej? Nee mã jũ na nare. Ca
gõtpêhãn ne icahê na me gàpên to me apa, ate me itehcajpar prãmte. Na
wa Pahpãm jarkwa kôt mehcunea mã Jeju pê me pahkritxwỳ jarẽn xà
impejti to harẽn to ipa, mãr quê me kampa ne mehũnã. Ne quê ha jũm
te apu Jeju te amji kam hapac xà cuna mã ihcakôc kên to mõr na, wa ha
itỳj intête cumã awjarẽ ne cupê hũtà. Na ca ramã me hacjênxà kam, ijỹr
xà ata kam, me itehcajpar to me apa. 8 Imã me akĩan to me akĩn te hajỹar,
pom quê Jeju Crixtô mã me pahkĩan to me pahkĩn he. Ne Pahpãm mã ri
ijahkre pej, por waampeaj kam ite me ato ijapac xàhti na amji jarẽn ata
Pê Pawrô Pahpãm mã mehcajrẽn
Ne wa ijõtpê Pahpãm mã me acajrẽn to hane he:
— Me ijõ Inxũ, Pirip jõ krĩ catêjê mã ajpẽnkĩnti to, quê me cumã ajpẽn
kĩntiita, ma me cumã ipicamẽn to mõ. Ne me cumã mehkrã kre te amji
jahkre pejti gõ, mãr quê amji mã me ampo pej pit capi to me ipa ata to,
ma me cumã apicamẽn to mõ — hane. Ita to wa ijõtpê Pahpãm mã me
acajrẽn to amji kam ijapac to ipa. Hõ, ita na quê ha jũ caxuw Jeju te
amji jaxàr xà jõ amcro kam ahtwỳ, caha me akên pê me apejti ne, ne me
apahàm pê me acato, quê nee jũmjê me ato ihcakôc kên nare. 11 Quê ha
Jeju Crixtô me acaxwãm pê me amã me acaxwỳn to ihtỳj. Ca ha Jeju
cuxà amji kam me gapac xà impejti to me apa, quê ha mehcunea ahna
megõmpu, ne me amji mã:
— Pỳhàpà! Ampeaj kam ri Pahpãm me cumã ampo tohahkre, ne
mehtehcajpa, mã ita caxuw mehkênre nare, ne catyt kam me amji to
ajpa. Ne Pahpãm ita ri catia to cati ne impej — hane.
Pawrô me hacjên xà kam ihkrĩ ita na, nee cute cumã jũ mãn nare
Jeju kam ajpẽn to me ikjêjê atajê, nee apu ijũ na me akrihkrit nare,
ne nee ampo na amjimã me ito põmã quê nare. Cute me ito kên catêjê te
me ito kên crire nare, me hacjên xà itajê kôt. Cakrô wa itỳj mehcunea mã
to mõ. 13 Ne Roman jõ pjê jõ pahhiti jũrkwa kam cute me hamãr catêjê
me, kammehkrĩ catêjê me, mehcunea te ramã me ijahkre pejtu. Ampo
cwỳrjapê? Nee mã ampo cwỳrjapê nare. He ipê Jeju mã ijàpên catê, na
ri ma ameicurê, ne cute me ijaxàr, cwỳrjapê wame hacjên xà ita kam
ikrĩ, mã mehcunea te me ijahkre pej. 14 Ne Jeju kam me pahkjêjê kwỳ
jàhtôa ne me hacjên xà ita kam me ipupu, ne xwỳ kam Jeju to amji mã
mehhimpej to me ipa nare. Hõ, ita cãmtà rũm ri neeme cumã jũm cupa
nare, mã ihtỳj Jeju to mehcakôc kam pra, ne nee amji na me ampo cãmjĩ
15-18 Ne me pahkjêjê kwỳa kwỳ mã ikĩn nare cakrô, mã ihtỳj icuxà me
Jeju to hũjarẽn to me ipa. Ampo na? Nee mã ampo na nare. Pomjũmjê
itajê te ito ipipẽan prãm to ri, ihtỳj hãn ne Jeju to me hũjarẽn to me ipa.
He ijũ na me cumã amji to prãm, na ri ame hane. Neampeaj kam me
ipijapu xi, ne cama me hacjên xà ita kam imã ite amji pupun xà kêanre
to me ipicamẽn to prãm. Ne ampeaj kam cama ita jũ naimã amji kĩan to
amji kĩn. Ampo na? Ihtỳj Jeju Crixtô to me hũjarẽn to me ipa na ri. Ne
mehkwỳ nare, quêt me cumã ikĩn, cwỳrjapê ri ihtỳjJeju to me hũjarẽn to
me ipa. Ampo na? Por wa ite me cumã Pahpãm jarkwa cràn ata, nee mã
ihhêj xi nare. Ne ampeaj kam ite me cumã ihêj xi jarẽn nare na, cute me
ijahkre pej. Ne Pahpãm te ri ijàpên xà ita caxuw ixãm.
19 Ne ampeaj kam me gũ na ijakry. Ampo na? Wa itỳj me ate Pahpãm
mã ina me acakôc na, amji mã me ato hane. Na wa apu ijakry, ne itỳj jũ
caxuw, Jeju Carõ Pejti kôt, ite me hacjên xà ita pê icator na, amji to hane.
Pawrô nee hũ na Jeju pahàmti xà atajê nõ ton prãm nare
Pê Pahpãm imã, ite amji kam ijapac xà ita mã cato, ne imã ijàpênxà
ita gõ, wa ikrĩ ne to pit mã apê. Ne imã jũ caxuw ijàpên xà ita kam ipec
prãm nare, ne cama kam itỳjti, ne imã ijũcanãr to prãm pit. Neite amji
kam ijapac xà ita kam, imã ijũcanãr tỳjti to prãm, pom ahnaa mã wa ita
kam ton to mõ, ita na wa ton to imõr to prãm. Ne imã itĩar kam, amji mã
Jejujaprỳ to ipicamẽn to prãm, ne hanea ne ityc xàa kam, imã amji mã to
21 Ne imãa itĩar na ipa ita na impej. Ampo na? Wa hãn ne hõtpê itỳj Jeju
to amji mã ihimpej to ipa. Ne ityc na ri itĩr jirôa pê imã impej. Ampo na?
Wa ha jũ caxuw ty, ne ma Jeju wỳr api, ne curia cahê na ikrĩ rohnỳtti
mã. 22 Nãmri wa ha ite itĩr ita na ipa na, wa ha itỳj cormã ijàpên xà
impejti ita kwỳ to ijàpên cri. Ne itỳj hipêr Jeju wỳr mehkwỳ to apkjê. Ne
jũ wa ha ajte amji mã capi? 23 Nãmri imã pry pijakrut na wa ha amji mã
ihnõ capi. Ne imã, ite amji kam ijapac xà ita jicu ne ityc, ne ma Jeju wỳr
ijàpir, ne cahê na ikrĩ na, imã amji toprãm. He ita na ri imã impeaj to
impej. 24 Ne ite me atehcajpar to prãm to ri, cormã ita ri imã ipa to prãm.
25 Cwỳrjapê wa itỳj cormã pjê kam me acahê na ipa na ite amji jahkre pej.
Ite me atehcajpar, ca ate me apicamẽn to me amõr, ne Pahpãm to amji mã
me ahimpej kam me gakryti na, ca me amji to mehprãm. 26 Wa ha cormã
me awỳr amji jaxà, ca ha me ipupu, ne ampeaj kam me gakry. Ca ha ate
me Jeju Crixtô japrỳ to apicamẽn to prãmte me to gũjarẽn to:
— Ampeaj kam Jeju cati ne carôt tỳj ne impej, cwỳrjapê ri hacpỹa
necute me pamã Pawrô kujahêc — hane.
Cu ha pahtỳj me pahte amji pupun xà kêanre ata kam awcanã
Nare, wa ha nee me awỳr icator nare cakrô, wa itỳj me garẽn par to
prãm. Ne pom ite me amã harẽn itajê cunea jirôa pê impej catia atana ri,
imã me ato prãm he. Ca ha me acunea catyt kam, me apejti kam, me Jeju
pê me pahkritxwỳ jarẽn pejti itajê to pit mã, amji to me apijapar to me
apa. Ne imãme acuhtom pej pêa mã, ate me gàpên xà pê Jeju jarẽn pejti
to, ate me amji cujtên to me apa na imã me garẽn par prãm. 28 Ne nee ca
amji mã me acurê xwỳn te Jeju cuna mã mehcakôc xiti itajê cupa nare,
ne cama me cuna mã amji to mehtỳaj ne. Quê ha amji name acajpẽ, ne
amji mã me garẽn to:
— Co he! Quê ha me cumã me pahcupanare ita kam ame hane, ne ihtỳj
me pajirô pê xa — hane. Ampo na? Quê ha ihtỳj Pahpãm ate me hirô pê
axãm xà caxuw me amã me acarôt gõ, ca ha atỳj me mentête hahê ne
gàpên xà na, me apyxwỳr. Cwỳrjapê ca ha me kampa, ne ma amji mã me
to ahimpej to me apa kam, me to acrà tu ne. Ne hanea ne icuxàcumã me
amji pupun xà kêanre to me amji pupun to me apa.
30 Pê ca ramã me pahcurê xwỳn pê, ite Jeju te amji kam hapac xà pytàr
na, me ipupu. Pê wa iteamji pupun xà kêanre ita me ajco amji cujtên to
ipa, pê ca ahna me ijarẽn pa he. Na ca ha ita kam icahê na ate me hũtàr
prãmte, cu ha pahtỳj me amji cujtên to me papa rohnỳtti mã. Na ca ha
hanea ne, icuxà ikôt me amji pupun xà kêanre to me amji pupun to me
Me pahte amji kam me pajapac xà pyxit peaj kôt, cu ha me amji kampa
Imã me acunea te cuprõn ne amji na me ahônco tu na, me ato
prãm. Ca ramã Jeju Crixtô to amji mã me ahimpej, cwỳrjapê ri
ampo cunea caxuw meamã me acarôt tỳj. He ramã Jeju mã me akĩn
na ri cumã me acaprĩ. He ramã Pahpãm Carõ Pejti te amji mã me ato
cuprõn, ne ate amji kam me gapac xà to me amã pyxit peaj. Cwỳrjapê
ri me acaxwãm pê me amã ajpẽnkĩn, na ca atỳj me ajpẽn caprĩ to me
apa. 2 Pom wa ramã me apyrên ijakryti na amji cajpẽ ita na, wa ha hipêr
me ana ahwỳ, ca me imã ijakryti ita to ajcamẽ. Ne imã me ate amji
kam megapac xà pyxit peaj to, ate amji kam me gapac na me ato prãm.
Ne mam me amã ajpẽn kĩn ita jirôa pê, quê me amã ajpẽn kĩn, ne quê
meacaxwỳn cunea ajpẽn kam pyxit peaj. 3 Ne nee ca me gàpên xà to me
amji cajpuaw prãmte ame gàpên nare, ne nee amji pejti na me amji jarẽn
nare, ne nee amji to me acati to me apa prãmnare. Ne quêt cama me amji
— Mõrmõ ijirôa pê mehcunea cati — hane. 4 Ne nee apyxit peaj ne ate
amji kam me gapac xà ata toamji mã me ahimpej to me apa nare, ne
quêt atỳj me akwỳ te amji kam hapac xà to me hanea, ne me amji mã me
ahimpej to me apa.
Pê Jeju me hirôa pê cati cakrô, nee amji to cati prãm nare
Ne quê ate amji kam me gapac xà pê, Jeju Crixtô te amji kam hapac
xàa. Ne Jeju jarẽn xà ita ca ha me kampa, ne ihkôat me ton to me mõ.
ne catia to cati cakrô,
pê nee cumã amji jarẽn to:
“Wa papipẽan rohnỳtti mã na amji to prãm” hajỹr nare.
Ne quêt cama cumã amji cuprãr tu,
ne côjkwa jicu, ne pjê wỳr wrỳ,
ne me paxũmrea na amji to,
ne cama amji to me pamã hàpên catê.
8 	Ne nee amji to cati prãm nare,
ne quêt pjê kam Hũm jarkwa kôt apu ipa,
ita kam ahnaa pĩ kam ihtyc.
9	Cwỳrjapê pê Pahpãm hipêr to ajcamẽ,
ne to catia to cati,
ne mehcunea jõ Pahhiti na hãm.
10 	Ne cute Jeju japrỳ to me cati prãm to,
quê ha côjkwa kam me ipa catêjê me,
pjê kam me ipa catêjê me,
pjê krac ri cute me harêt catêjê me,
Jejucuna mã mehkõn krã na me jỹ,
mehcunea kam mare mã,
ne me harẽn to hane he:
11	“Jeju Crixtô pê ri quêt mehcunea jirô pê Pahhiti cati” hane.
Ita na quê ha mehcunea Pahpãm pê Jeju Pãm peaj na me hahkre pej,
ne mehkwỳmã harẽ.
Pê Pahpãm ri me pamã me pahcarôt to ihtỳj
Pê ca atỳj, imã me ijõ ikwỳ nõ kĩnti catêjê atajê, ajco me ikampa,
ne wa ha ita caxuw ite ame acahê na imõr nare cakrô, ca haatỳj ampỳa
mã amji mã me ikam gapac to me prãm. Ne Pahpãm mã catyt kam me
apa, ne ajpẽn na me ahônco tu na, cumã me ato prãm. Cwỳrjapêri me
acaxwãm pê me ato ihhimpej, ne ate mempar prãmti na me atehcajpa, ne
ca me gĩkjê kam, hanea ne me kampa ne amji mã me hũpa, me gàpên xà
me, me ate amji kam me gapac xà kam. Hõhõ, ca ha me hane, ne me gĩ
cunea kam me apejti ne.
Cu ha catyt kam me papa, mãr quê me pahkôt hanea ne catyt kam me ipa
Ca ha ate amji kam me gapac xà cunea kam, nee ajpẽn mã me
gàhcahhõnnare, ne nee ajpẽn krac ri me acakôc nare. 15 Ca ha ate me
hajỹr na, ca ha ampo kên cunea na me gamreare ne, ne nee me ate amji
kam me gapac xà tũm nare, ne quêt ihtetetti ne. Ne me apêPahpãm kra
impejti cwỳrjapê ca ha me hane. Ca atỳj mehkên me, cute me amji kam
hapac xà kêanre tũm, kam awcapàtkôti atajê jipôc ri ameakrĩ. Ne atỳj me
cumã Pahpãm te amji kam hapac xà kôt harẽn to me akrĩ. Mãr quê hanea
ne me acuxà, ate amji kam me gapac xà itajê mã me acjêj. Ca me gàpên
xà ita kam, me apê ihhêj rũm côjkwa kam awcapàtkôti kam caxêre prà
tetetti atajê pyràac, ne me apràti ne. 16 Wa ha me apyrên ijakryti ne, por
jũ caxuw Jeju Crixtô te amji jaxàr xàjõ amcro ata kam. Ampo na? Nee mã
ampo na nare. Curi quê ha mehcunea me ijahkre pej, por pê wa ramã me
amã ijàpên xà tỳaj to, ata na, ne neeme apê kôt hamreare nare na. Pawrô
mã hakryti ita to, me hakryti na me to prãm
17 Pê ca ramã Pahpãm mã me gàpên to catia to cati, ne kam me amji
pupun xà kêanre to me amji pupu. Ne me apê gàhcukrêj crêre cakrô,
caatỳj me imã ampo gõ, ate Pahpãm mã ijàpên xà ita tehcajpar prãmte.
Ne ate itehcajpar prãmita pê ihhêj rũm ate Pahpãm mã me ampo jõr.
Ne Pahpãm to ate amji to me ahimpej prãmte, ca ame itajê to hane. Ne
ate me ampo itajê ton xà kam, ajco ampeaj kam me gakry. Wa ha hanea
ne ipê meapyràac, ne itỳj amji pupun xà kêanre to amji pupun to ipa,
Pahpãm jàpên xà ita cwỳrjapê. Ne quê ha ihtỳj jũ caxuw amcro nõ na me
icura, wa ha ipê me apyràac ne Pahpãm mã icaprô gõ ne ty. Ne wa ha ipê
meapyràac ne ampeaj kam ita pyrên ijakry to hanea, pom quê ca mam
ame gakry ita na he. 18 Quê ha jũ caxuw me ito hane, wa ha ijakrya ne
Quê ha Pawrô Timot te me hõmpun prãmte, ihtỳj me hỹrmã ihkujate
Quê ha ihhêaj to me pajõ Pahhiti pê Jeju mã me amã Timot kujahêc
pyrentu to prãm na, wa ha me amã ihkujahêc pyrentu. Quê me apupu ne
me gahkre pej, ne hacpỹ ne amji jaxà ne imã me garẽ, mãr wa me garẽn
pejti impar xà kôt, ma amji mã icarôt to ihtỳj. 20 Ne Timot pê ipyràac ne
pyxit peaj, ne ihtỳj me ato amji kam hapac to ipa. Ne ihtỳj me ate Jeju
kôt amji to me apicamẽn na cumã me ato prãm. 21 Ne ihkĩnte mehkwỳ
cunea te nee me hajỹr nare, ne cute me amji kam hapac xà topit mã me
amji kam hapac to me ipa, ne nee Jeju Crixtô te amji kam hapac xà to me
amji kam hapac nare. 22 Ne nee Timot te hajỹr nare, ne ihhêj rũm cupê
ikraa, ne ihtỳj icahê na mehcunea mã Jeju jarẽn pejti jarẽn to ipa na,
ramã mehcunea te me hahkre pej. 23 Wa ha ita ri cute ame ito amji kam
hapac xà na me hahkre pejjirô pê mã, wa ha amũ me awỳr ihkujahêc
pyrentu. 24 Ne wa hanea ne itỳj me awỳr ikràr. Na wa itỳj me pajõ Pahhiti
pê Jeju te me awỳr itẽm na ijamãr na, amji mã to hane.
Quê ha Pawrô ma hacpỹ mã me cumã Epaprôti kujate
Ne pê ca me imã me pahtõ pê Epaprôti kujate, cute ite amji mã ampo
na prãmti xà itajê na itehcajpar prãmte. Ne ramã cute icahê na hàpênxà
ita me, ajpẽn cujtên crire nare. Na wa itỳj hacpỹmã me amã ihkujahêc
prãm. 26 Ne ampeaj kam ri ramã Epaprôti mã me apupun prãamto me
apupun prãm. Ne ihtỳj hà na ate me hahkre pej na amji mã me ato hane.
Ne hà itana, ate amji mã me to põmã quê na, amji mã me ato hane. 27 Ne
ampeaj kam pê hàa to hà, ne ajmãr ty. Pê Pahpãm mã caprĩ pê caprã, pê
hacpỹa mã impej. Ne hanea ne Pahpãm mã ramã ite me to ijapac xàhti ita
na icaprĩ, na wa nee hipêr kam icwỳr nare to prãm. 28 Cwỳrjapê wa itỳj
hacpỹa mã me amã ihkujahêc to prãm, ate me hĩa pupun ne hacpỹ mã
me amã amji kĩn prãmte. Wa ha pa xwỳjê imãamji kĩn nõti ita jũa kam
ipê tẽ. 29 Na ca ha Epaprôti pê Jeju kam me pahto ihkjê ita to me gakrya
kam me amji pytà. Ca ha atỳj amji mã me hũmre atajê cupa. 30 Ne cute
hàr, ne ajmãr ihtyc. Ampo na? Ca ampỳa mã ipê ame apa, ne jũ wỳr ca
me itehcajpa, mã me gaxà kam cute itehcajpar. Na ca ha atỳj amji mã me
hũmre ata cupa, ne catia na amji mã me to hane.
Pê Pawrô amji caprỳ to Pahpãm te ahna amji caxàr prãmte ampo cunea to
Ne ijàhhôc ita jicu xà kam, me ikjêjê, imã me ate Jeju kam me
gakryti na me ato prãm. Xãmte, cormã imã me amã ihnõ ata jarẽn
xà. Ne pê wa ramã amã harẽan xà na, wa ha hipêr amã ahna ihhôc.
Nehipêr ite ahna me amã ihhôc xà ita te me amã jũ mãn nare, ne nee
hanea ne imã cute ahna jũ mãn nare.
2 Co he! Ma amji na me hũmre kên pê rop na hamreare pyràc atajê to
me guphê! Nãmri ihtỳj me apê me akà kwỳ jakep to prãm to, me amã
hũjarẽn to hane he:
— Gapacta ne Jeju to amji mã me ahimpej, ne hanea ne meipê Juta
catêjê quêtjê te amji to me icaca xàa kôt me apy kà kwỳ to kryjre ne me
hakep. Hõ, me acaca xà pijakrut itajê to, ca ha me, quê ha Pahpãm ihtỳj
me amã amji capa neme apytà — hane. 3 Ne ame amã ihhêj xia jarẽ.
Ampo na? He cu ha me amji kà kwỳ jakep ita nee me pahto Pahpãm kra
impej nare. Ne quêt Pahpãm Carõ Pejti ri me pamã Pahpãm to hahkre,
mãr cu me hahkre pej ne amji mã me hũpa, ne me pamã ihkĩnti ne,
quê hataa me pahto amji kra, cu ha Jeju kam me amji hônco ne ampeaj
kam me pajakry. Ne pom xwahna Juta catêjê jõ amji kĩn me, cute me
amji kam hapac xà itajê kôt mã Pahpãm mã me pahkĩn. Hãpà! Nee mã
ampoitajê kôt Pahpãm mã me pahkĩn nare. Ne quêt ita na ri Pahpãm mã
me pahkĩn, mã me pahpytà he. Pom pê Jeju me pajaxà kam ty, cu toa
amji to me pahhimpej xà ata to, quê ha Pahpãm quêt me pahkên pê me
pahpytà. 4 Ne pê wa Pahpãm te ipytàr prãmte, amji caprỳ to, me hirôa pê
ampo itajê ton partu.
5 Ne pê xwahna cormã icrire na, ina amcro te ôjtô kam, pê me ipy kà
kwỳ jakep, Juta catêjê te amji to incaca xà ata kôt. Ne me ipãmjêpê Juta
tàmxwỳ nõ ata kra. Ipê Juta catêjê impeaj nõ wa. Nepê wa Juta catêjê te
amji kam hapac xà cunea kôt amji ton pa. Ne me ikwỳ pê Parixêw catêjê
atajê pê catyt kam ajco me ipa. 6 Na pê wa ajco me hàpên xà ita to ijàpên
catia to ipa. Ne Pahpãm te ikĩn prãmte itỳj ajco Jeju na mehkwỳ to pên
to ipa. Mã xãmtePahpãm pê ita na ihkaj na, ikam. Hõ, pê wa ajco Juta
catêjê te amji kam hapac xà cunea ton to hajỹr to ipa, Pahpãm mã ikĩn
prãmte. PêJuta catêjê cunea mã ihhêj ne ipeaj to ipej. Ne pê wa pa hanea
ne ajco amji pejti na amji to hane. Ne pê xãmte Pahpãm mã nee ita na
ikĩn nare, ne ahna cupê ihkaj na.
Pawrô ita caxuw Jeju Crixtô te amji kam hapac xàa kôt ipa to prãm
Na wa quêt ita caxuw Jeju to amji mã ihimpej to ipa. Ne mam ampo
pejti itajê to ite amji mã ihimpej to ipa xà atajê ri, nee hipêr imã ampo
caxuw impej nare ne ihkêanre. Ne Jeju Crixtô pê ijõ Pahhiti ata, wa quêt
ite hõmpun ne hahkre pej ne ampeaj kam quêtimã ihkĩn, ne mam ampo
itajê ri imã ihkĩn nare. Na ri imã cupê ahhi, ne imã ihkĩn nare, wa ite
põ mã ihcunea to ijũcapêr, ne nee hipêr ihnõ to amji japackre nare, ite
Jeju kam amji hônco tu to prãm to. 9 Na ri Pahpãm te ito impej, wa ipejti,
cwỳrjapê ri cumã ipejti. Ampo na? Wa nee itacaxuw cumã ipejti prãm
to Juta catêjê te amji kam hapac xà atajê to amji jahôt prãm nare. Ne
quêt Jeju Crixtô to, wa ha amji mã ihimpej to ipa, nema to amji jahôt to
ipa. 10-11 Na wa ita caxuw Jeju Crixtô pit pupun pejti to prãm, ne carôat
kôt amji to ipijapar to prãm. He Pahpãm mã carôt ata to ri cute hacpỹa
mã Jejuto ihtĩr. Na wa ha itỳj hanea ne cuxà, cute amji pupun xà kêanre
ata to amji pupun to prãm, necuxà ityc to prãm, mãr wa ipê hũràac ne
hacpỹa mã itĩr.
Pawrô nee cormã catyt kam Crixtô te amji kam hapac xà cunea kôt ipa nare
He wa nee pa amji jarẽn to ihimpej to:
— He ramã ite amji kam ijapac xà cunea na ipeaj to ipej, ne nee jũ kam
ijõ nuwre nõ kam, ikên kênre nõ hamreare — hajỹr nare. Ne cama quêt
— Wa ramã Jeju Crixtô kôt ipa ita to, iteamji jĩ tỳj tu, ne cormã ipej ita kôt
ipicamẽn to imõr to prãm — hane. Ne cormã ipejti wỳr icator xà ita pê ihhêj
rũm ijàhcukren xà, wa hỹrmã amji mã icarôt to ijũhcajhê to mõ, ite hicu xà
mã icator to prãm to, ne nee cormã hỹrmã icator nare. Hepê ramã Jeju Crixtô
amji mã ito prãmti xà ata caxuw ipro. 13 Cwỳrjapê wa ha nee hipêr mam
icaca xà itajê nõ to amji japackre nare, ne quêt icumam itajê to pit mã, wa ha
amji japackre. 14 Ne icatàatre na, pry jicu xàa kam ipicahur catê te amji mã
hàmcwỳr xà ata pyr prãmte, hỹrmã ihtẽam to tẽ. Ita jĩkjê na wa apêa to apê,
ite amji mã Pahpãm te imã hàmjõr xà ata pyr prãmte. Mã Pahpãm imã hàpôr
to mõ, ite Jeju Crixtô kôt ipej pêa mã, cahê na ikrĩ rohnỳtti mã xà caxuw.
15 Hõhõ, ite amji kam ijapac xà ita to wa amji kam ijapac to ipa. Ne pom
Jeju kôt ramã me pahte me papa to me amji jĩ tỳj tu itajê cunea te amji kam
hapac xà itari me pamã. Ne ca ihhêaj to me anõ te amji kam gapac xà ita
to hajỹr nare na, quê ha Pahpãam me anõ mã to hahkre, ca ha hahkre pej
pej. 16 Ne me pahcunea te hajỹr pit, cu ha me hajỹr to me pamõr mã mã,
ma me pamõr ita kam me to pancrà tu. Pom pê catyt kam ramã ampeaj
kam mepamã to hahkre xà ata na. 17 Me ikjêjê, pom wa me akam mare mã
ampo ton to mõ ita na, ca me ipynãr kam me to acrà tu ne. Ne ma hanea ne
amji caxuw mam ikôt me ipacatêjê atajê te amji kam me hapac xà atajê na
mehkôpĩr to me apa, ne megàhkôpĩr xà atajêa kôt me amji ton to me apa.
Me hàhtôa pê Crixtô curê xwỳn kêanre
He pê wa ramã me amã awjarẽa, na wa ha hipêr icwỳar kam me amã
harẽ. Ne mehkwỳ te amji kam me hapac xà kêanre, ne me cupê Jejucurê
xwỳn, na ri me to hũjarẽn to:
— Por pê pĩ kam Jeju ty ata, ampo nahamreare, ne nee jũ na xà caxuw
impej nare — hane. 19 Atajê quê ha amjia kôt amji to me hamre to mõ,
ne me hamre. Ampo na? Nee mã ampo na nare. Cute me hajỹr xà atajê,
quê ha me to hamre. He me hàpàn pê ri ihhêj rũm me hõ Pahpãm. Ne
mehcunea mã cute ampo tonxà kam mehpahàmti atajê ton to me ipa. Ne
amji jakryti na me amji jarẽn toipa, ne nee ajte amji jũ na amehpahàm
nare. Ne pjê kam ampo itajê to pit mã amji kam me hapac to me ipa, ne
nee Pahpãm to ajte amji kam me hapac to me ipa nare.
Me papê côjkwa te amji kam hapac xà catêjê
Ne me pa, cu ha nee ame hajỹr nare. Ampo na? Côjkwa kam quêt me
pahkrĩ xà, to cu ha me amji japackre to me papa. Ne cu pahtỳj, cute me
pahkênpê me pahpytàr catê pê me pajõ Pahhiti pê Jeju Crixtô te curũam
ajpên ihtẽm na me hikaj. 21 Quê ha Jeju jũ caxuw me pajĩ peacre, ne ihtyc
atajê to antuw. Quê ha me pajĩ pê Jeju jĩa pyràc, ne ampeaj kam impej ne
ihtỳj. Na cu ha jũcaxuw me pahnõ pahtyc nare. Ampo na? He mehcunea
jirôa pê Jeju carôt tỳj, na ri pyxit peaj ne mehcunea to ihhimpej.
Cu ha pahtỳj me pahcunea Jeju na me pahhônco kam me to pancrà
Imã me ikjêjê kĩnti atajê, ampeaj kam me ato ijapac xà! Pê wa ajco
me amã Jeju jarkwa jarẽn pejti to ipa, pê ca me awpa ne ihkôat me
amji ton to me apa, na ri me apê me imã ijakryti ton catêjê. Na wa itỳj
me pajàpên xà itajê kôt mehcunea mã me apejti na me ato ijàmnãn to ipa.
Ne imã me gũcanãar kam me ate Jeju na me ajpẽn hônco tu kam me to
acrà tu na, me ato prãm.
2 Ỹhỹ me ikjêjê cahãj pê Ewotikwỳj me, Xintikwỳj ata, he ca ihhêj ne
atỳj ajpẽn krac ri ame acakôc to me apa, na wa ha me awỳr xà ita to me
— Nee ca me ajpẽn mãn to me acuhhê tu nare. Ampo na? Me apê
Pahpãm kra impeaj. Ne mẽr ampo na mã ca ajte ame ajpẽn mã? Hipêr me
hajỹr nare — hane. 3 Ne ca, ikwỳ nõ Xixic, he apê ijõ ikwỳ nõ peaj, na wa
ha awỳ, mãr ca ajpẽn caxuw pyjê atajê japackre, ne hacpỹ mã ajpẽn na me
axô. Pê wa pyjê atajê me, Cremẽnti me, por icahê na me hàpên catêjêatajê
me, pê wa ajkaam me apê, ite me Jeju pê me pahkritxwỳ jarẽn xà impejti
incràn xà caxuw, pê wa me to ijàpên catia. Atajê japrỳ ramã Pahpãm jõ
kàhhôc kam hikwa, cute cahê na amji to me ipijapar rohnỳtti mã xà caxuw.
4 Ne imã me acunea te Jeju kam me ajpẽn hônco tu kam me gakryti na
— Me gakrya ne — hane!
Quê ha Pahpãm me pamã amji carĩcti gõ
Ca ha ajpẽn pê me akrã to arêr nare, ne quêt mehcunea kam mare mã
me gàhcajrẽnti, jàhcaprĩhti to me apa. Ampo na? Quê ha ahtũm nare,
quêha me pajõ Pahhiti amji jaxà. 6 Ne nee ate amji mã ampo na prãmti xà
ata na apu amji to põmã quê to apa nare, ne quêt cama amji na Pahpãm
wỳ. Quê amã ampo itajê gõ, canee hahpan xà na cumã gakryti na amji
jarẽn to gapac kêt nare. 7 Ca ha ate me ite me amã ampo jarẽn xà itajê
cunea ton na, quê ha Pahpãm me amã amji carĩcti jõr to hanea, pom quê
ihcarĩcti he, ne me amã ampej partu, Jeju kam ate me ajpẽn hônco tu ita
kam. Quê ha jũmjê meapupu ne me amji mã:
— Jũ mã mã ajte cute me, ne mehkên xà atajipôc ri mehcarĩcti? —
hane. Hõhõ, quê ha cute me ana Pahpãm caca xà jahkre pej nare kam,
me ato ihcakôc to hane.
Cu ha ampo pej to pit mã amji kam me pajapac to papa
Ne ite me amã ihhôc xà ita jicu xà kam wa ha cormã me amã ampo to
ihimpej. He mõrmõ ca amji kam me gapac xà na me amji cukij to:
— Ampo to mã wa ha ajte amji kam ijapac to ipa? — hane. He, ampo te
ôjtô itajê to, wa ha me amã hahkre he:
Mam ita pê ri ampo pejti, kam ampo kên nare ata to, ca ha me amji
Ne ihkôt ita ri he, jũm jàpên xà impejti na pajàhtàtti xà ata to, ca ha
me amji kampa.
Neihcote na ita ri he, ampeaj kam ampo to mehhêj xi xà nare ata to,
ca ha me amji kampa.
Ne ihkôtjũm caca xà impejti tũm nare ata to, ca ha me amji kampa.
Ne hapu na ita ri he, por Pahpãm mãampo cunea impejti atajê to, ca
ha me amji kampa.
Ne ihkôt ita ri he, por ampo na nee jũm cakôc xà kên nare ata to, ca
ha me amji kampa.
Ne ihcahhur ita pê ri, ampo to me pahcakôc xà impejti ata to, ca ha
me amji kampa.
Hõ, ampoitajê to ri ate amji kam me gapac xà he. 9 Na pê ca me ijarkwa
ita pa, ne me ite amji kam ijapac xà ita pupu, ne me hahkre pej, ne ihkôat
ca ha catyt kam me apa. Hõ, Pahpãm te me pamã mepahcarĩcti jõr xà ata
quê ha me amã cugõ, ne ihtỳj me acahê na ipa rohnỳtti mã.
Pawrô te amji kam hapac xà kam hakrya to hakry
Pajõ Pahhiti cãmtà rũm ri, ite amji kam ijapac xà kam ijakrya to ijakry.
Ampo na? He pê ca rỳ pêa mã ajco gõ pore to me ijamã. Jirô pê mã ca nee
hipêr ate gõ pore to me ijamãr nare. Ne corpej mãca ate hacpỹa mã me gõ
pore to me ijamãr kam me atẽm. Ne atỳj ate me ito amji kam gapac na imã
me gahkre pej, ne jũ wỳr ca ha cama me amji mã hamã. 11 Wa nee, jũm te
imã hikran na, to amji kam ijapac nare, ne nee ipê ampo hamreare na amji
to icakôc nare. Ampo na? Wa ite ramã ita ton to amjipyràc tu, ampo cunea
kam. 12 Ampo na? He pê wa ramã amji na ite amji kam ijapac xà itajê cunea
pãjpãj partu. Ne imã ite amji kam ijapac xàa na ipê ampo hamreare na, imã
amji kĩn nare nare, ne hanea ne imã ampo catia na ite jũ mãn nare. He pê
wa amji na ijaquêc xà pãjpãj itajê kam, wa ihcunea to amji tekjê. 13 Ne pom
ite amji kam ijapac xà itajê cunea kam, wa Jeju carôat kôt ijũcanãr to ipa.
14 Ne ate ite amji pupun xà kêanre itajê na me itehcajpar ata na ri, imã
ihkênre nare. 15 Ne pê wa mam ite me amã Jeju jarẽn pejti jarẽn xà ata jõ
amcro cakônĩ na, pê ca me, me gõ pore to ajco me itehcajpa. Pê wa me gõ
pjê pê amji to icator xà ata kam, pê ca cormã ampỳa mã ajco meitehcajpa.
He me gakrã ata pyxit peaj te me itehcajpar na, ihtỳj me amãa amji
jahkre pej. Ne ate me itehcajpar xà ata na, pê hanea ne Pahpãm ajco me
16 Taamã xãmte cormã ihnõ he. Pê wa Texarõn jõ krĩ kam apu ipa, pê ca
ajco atỳj ite ampo na prãm xà ata to me itehcajpar to me apa. 17 Nee mã
hipêr ate me Timot me imã ampo jõr xà na, wa me amã ita jarẽn nare,
ne hipêr Pahpãm pê ate amji mã me ampo cwỳr, na ri quêt imã me ato
atajê jõr. Ne pom ihkàhhôc ita pê ate imã ampo jõr xà atajê jõ kàhhôc.
Pawrô mehkwỳ pyrên hakrya
Ne ampeaj kam ca ate imã ampo na ijàhwỳr xà itajê jirôa pê hõr. Na
ri ampeaj kam imã amji kĩn ne ijakry. Ne Pahpãm mã ate me imã ampo
jõr xà itajê impej te hajỹar, pom quê cumã ampo kũm cuxwati pãr prãm
he. Ne me pahte me cupê ampo jamreare atajê mã ampo jõr xà atajê pê
ihhêjrũm Pahpãam mã pahte me hõr xà, ne ampeaj kam cumã ita na
ihkĩn. 19 Ne imã me pajõ Inxũ Cati pê Pahpãm ihtỳj me amã ampo na ate
mehprãmti atajê jõr na, me ato prãm. Ne nee quê ha amã ihkênre ne hõr
nare, ne amã catia ne cugõ. Ne quêt Pahpãm catia to cati, ne haneane
Jeju Crixtô mã hàhcukrêj to hakràaj to hakràj, na ca ha ampo na me wỳ,
quê ha nee amã ihkênre ne hõr nare, ne amã hàhcukrêj to me hakràjto
ipipẽan xà atajê gõ.
20 Ne imã mehcunea te me pajõ Inxũ pê Pahpãm catia to cati na, cute
me hahkre pej ne amji mã me harẽn na imã me to prãm, rohnỳtti mã. He
Pê Pawrô me cumã amji jarẽn kujate
Hàpà, me apê Jeju Crixtô tekjê, wa me ato amji kjê atajê. Ne pom
ita ri me pahkjêjê icahê na ame ipa itajê te hajỹar ne me amã amji
jarẽn kujahêc. 22 Ne por Pahpãm tekjê na me ipa atajê cunea te me amã
amji jarẽn kujahêc. Mã hanea ne ita ri Roman catêjê jõ pahhiti jũrkwa
kammehkrĩ atajê te me amã amji jarẽn kujahêc.
23 Ne imã me pajõ Pahhiti pê Jeju Crixtô te me amã ampejti na me ato
prãm. Hamre, ita pit.
COROXO JÕ KRĨ WỲR
Pawrô Jõ Kàhhôc
Ỹhỹ, Pawrô pê Jeju jarkwa na memprar catêjê nõ, ne Roman jõ krĩ kam,
me hacjên xà kam ihkrĩ, ne pê Coroxo jõ krĩ kam Jeju na mehkwỳ jakrã
mehkrĩatajê mã hõ kàhhôc ita kujate. Na pê hõ kàhhôc ita japrỳ pê Coroxo
Jõ Krĩ Kam Jeju Na Mehkwỳ Jakrã Mehkrĩ Atajê Wỳr, Pawrô Jõ
Ne pom cu me hõ kàhhôc cahyt ita kam, Pawrô te me cumã mehhêj xi
catêjê cawpa to hajỹr he. Mehhêj xicatêjê te Jeju pê jũm xũmre pejti na me
cumã harẽn, ne cupê Pahpãm kra nare na me cumã to ihhêj. Ne ampeaj kam
ri cupê Pahpãm kraa to Pahpãm kra, na quê ha nee iràn xà na amji na me
jũm to tojnõ, quê mecumã cute amji kam hapac xà to ihhimpej nare.
Pawrô te amji jarẽn xà
Hàpà, me ikwỳ pê Jeju na mehkwỳ, ca Coroxo jõ krĩ kam me akrĩ
atajê. Ne Jeju Crixtô kam me apê me ikjêjê impejti atajê. Ne me
apê me ate catytkam, Pahpãm jarkwa kôt me apa na me amji to ihtỳj tu
atajê. Ipê Pawrô pê Pahpãm jarkwa kôt Jeju te amji mã ito cumã harkwa
na imprarcatê ata, ne itea wa me amã ihkàhhôc ita kujahêc, me pahkjê
Timot me. Ne me imã me pajõ Inxũ Cati pê Pahpãm me, me pajõ Pahhiti
pê Jeju Crixtô te me ato impejti na me ato prãm, mãr ca me acaxwỳn me,
me ate amji kam me gapac xà cunea kam me amã ampo cupa nare, ne me
acarĩcti kam me apa.
Pawrô te me cute Jeju to amji mã mehhimpej na me harẽn par
Ne wa ite ita ri Roman jõ krĩ kam mehkrĩ itajê te amji mã me garẽn
to hajỹr na mempar he:
— Coroxo catêjê ihtỳj Jeju Crixtô to me amji kampa, ne ihtỳj amji mã
me to ihhimpej to me ipa, ne hanea ne me cumã Pahpãm na mehkwỳ
cunea kĩn — hajỹr. Cwỳrjapê wa Pahpãm pê me pajõ Pahhiti pê Crixtô
Pãmmã me icakôc, ne ijõtpê cumã me apyrên ijakryti na meamji jarẽ.
5 Ne pê ca me gaxà kam Jeju tyc xà jahpan xà na, jũ caxuw côjkwa kam
Pahpãm te amji cahê na me ato ipijapar pejti ata na, ca me harẽn pa, ne
me gakryti kam me amã amji kĩan kam me hikaj to meapa. Ampo na? He
ampeaj kam quê ha me ato hane. Cwỳrjapê ca atỳj Jeju to amji mã me
ahimpej ne me amã mehkwỳ cunea kĩn na, ca ha atỳj amji mã mehkĩnti
to me apa. 6 Ne Jeju tyc xà jahpan xà na, Pahpãm cahê na côjkwa kam
pahte amji to me papijapar xà impejti ata jarẽn, ramã pjê cunea kam apu
amji mã me hũpar xà itajê kam me hapac to me ipa. Ne Pahpãm jarkwa
kôt me amji ton to me ipa. Cwỳrjapê ri ajteare mã me amji kampa, ne
catyt kam mehkwỳ to me amji kwỳ to mempejti to me ipa. Hõhõ, pom
ca Pahpãm te amji kam hapac xà to me amji kampaita to ri, me amji
kam hapac to me ipa. 7 Ne pê ramã ijarkwa kôt me pahkjê Epapra me
amã Pahpãm te me akĩnti na harẽ. Ne me imã Epapra te hũjarẽn catê
ata kĩnhyre nare, ne cupê me ipyràac ne Jeju mã, me icahê na, me amã
hàpên to kênre nare. 8 Ne cute amji jaxàr ne me imã me ate Pahpãm Carõ
Pejti kôt, ate amji mã mehcunea kĩnti na me garẽn.
Pawrô hõtpê Pahpãm mã mehcajrẽn
Wa ite mempar, cwỳrjapê wa nee Pahpãm mã, ite me acajrẽn jicu nare,
ne hõtpê cumã me acajrẽn to:
— Ỹhỹ me ijõ Inxũ Cati, ca ha Coroxo jõ krĩ kam me akwỳatajê mã
Acarõ Pejti te amji jahkre pejti gõ, mãr quê ate ampo cunea na ihprãmti
atajê ton to me cumã hahkre. Ne me cumã mehkrã kreti gõ, mãr quê me
ampo cunea kampa, ne me hahkre pej — hane.
10 Hõ, ate amji kam me gapac xà atajê to, ca ha me amjikam gapac to me
apa, ne gõtpê Pahpãm mã ampokĩnti atajê to pit mã me cumãn to me apa.
Ne atỳj me gàpên xà impej pit to me gàpên to me apa kam me to acrà tu
ne. Ne ma Pahpãmjahkre pejti to amji mã me apicamẽn to me amõr ita
to, waPahpãm mã icakôc, ne cumã me acajrẽn. 11 Ne wa hanea ne Pahpãm
mã acajrẽn to:
— Ỹhỹ, ca ha me cumã acarôt tỳjti, catihti ata to me cumãhũcanãr xà
to ihtỳj, mãr quê ampo kên cunea mã mehakrya kam me awcanã — hane.
12-13 Ne ramã Pahpãm te ame acũmpej, kỳj pê côjkwa kam ihhimpej
xà kam, cute me amã ampo pejti to hàmjõr xà atajê caxuw. Cwỳrjapê
ca ha atỳj Pahpãm mã me ampo itajê pyrên me gakryti na me amji jarẽ.
Ỹhỹ, Pahpãm pê ri hàhcujro pràti himpej xà atajõ Pahhiti, na ri ihtỳj
ampo cunea pupu ne cumã hahkre pej. Cwỳrjapê ri ihtỳj me pamã to
ihkĩnte awcapàtkô jõ pahhi, na ri nee me pamãampo to ipipẽ nare, pahte
me hahkre pej cupate. Mã Pahpãm te awcapàtkô jõ pahhi ata pê me
pahcunea caxàr, ne amji wỳr me pahto cator, ne cute cumã ihkra kĩnti
ata himpej xà kam me paxãm. 14 Mã ihkra pê Jeju te ihtyc xà mã amji jõr
xà ata te Pahpãm cuna mã me pahte to kên xà atajê cunea to tojnõ, ne
to hamre tu. Cwỳrjapê cu nee awcapàtkôti kam ampo kên ton xà ata to
hipêr amji na me hajỹr nare, ne pahtỳj Jeju krac ri ame papa. Ne ampeaj
kam Jeju Crixtô pej na, wa ha hipêr me amã harẽn to hane he.
Jeju me hàpên xà kôt harẽn xà
Jũ wỳr quê jũm pjê ita kam Pahpãm jĩ na hõmpu. Ne Jeju pê ihkra,
ne cume ipipẽan cakrô, pê pjê kam apu ipa reria mã, pê cu pahtỳj hĩ na
ajco me hõmpu. Ne pê pjê te amji ton xwỳjrea na ramã ipa. Ne pjê me
côjkwa kam ampo itajê cunea jirôa pê cati. 16 Ne pê Jeju, Hũm jarkwa
kôt, côjkwa kam ampo cunea me, pjê kam ampo cunea to. Ne hanea ne,
pom cu pahtỳj me ampo pupu itajê to, ne haneane, pom cu nee me ampo
pupun nare itajê to. Ne hanea ne mecarõ carôt tỳjti atajê to. Ne ahpỹanre
na me carõ kwỳ mã carôt ton partu, cute me pahhi carôt tỳjti ata mã
hàpên xà caxuw. Ne amji mãa pê ampo itajê to. 17 Ỹhỹ, pê mam ajco Jeju
ipa, pjê jamre reria mã. Ne Hũm pê Pahpãm jarkwa kôt amji mãa, ampo
itajê cuneaton partu, ne taa hamã, ne ma hõmpu, ihkên mãhàr ne hamre
18 Ne me papê Jeju na mehkwỳ itajê cunea pê Jeju jĩ, mã cupê me
pahkrã, cute me pahto ihhimpej ne me pajamãr xà caxuw. Ne cupê me
papê mehkwỳ te amji kam hapac xà xakat. Ne pê ramã mam ajco ipa,
ne pyxit peaj ne cupê ampo cunea xakat. Ne ty, ne hacpỹa mã pyxit peaj
ne ihtĩr cakônĩ ata to ihtĩr, mãr quê ampo cunea jirô pê cati. 19 Ne pê
Pahpãm amji mã harkwa to:
— Wa ha ikra ita me ajpẽan — hane. Cwỳrjapê ri cume ipipẽan, ne me
carôt pipẽan.
Quê ha Jeju Pahpãm me, me hũmre te hacpỹa mã ajpẽn kĩn na me to
ma ame Pahpãm par caca, ne cama cuna mã mexa tỳj pyrentu. Cwỳrjapê
pê Pahpãm ame kam incryc. Ne cu cormã pjê kam me pahkwỳ ame hajỹr
to me papa, cwỳrjapê ri cormã me pahkam Pahpãm cryc ita na. Ne cute
hacpỹa mã ajpẽn mã me caprĩ prãm to ri, cute pjê wỳr ihkra pê Jeju
kujahêc, quê pjê kam me pahkên jahpan xà na, me pajaxà kam, pĩ kam
ty. Ne ihtyc xà ita to hacpỹa mã Pahpãm te amji wỳr ampo itajê cunea to
cuprõn na ton, na quê ha to cuprõ.
21 Ỹhỹ Coroxo jõ krĩ kam me apê me ikwỳ atajê, pê ca mam Pahpãm pê
ampỳa mã ame apa, ne ate Pahpãm cuna mã me ampo kên ton xà atajê, me ate
ampo kên to me amji kam me gapac xà atajê to pê me apê curê xwỳn. 22 Mã
Pahpãm te ihkra pê Jeju tyc xà ata kôt, hacpỹa mã me amã caprĩ, ne me ato
amji kwỳ nõ. Na ri cuna mã me ate amji kam me gapac xà tetetti, ne me apejti
kam me apa ita na ri, cumã me ana prãm. 23 Hõhõ, Pahpãm te me pamã ampo
pejti itajê cunea ton to hajỹr. Na cu ha pahtỳj cute me pamã harkwa jirên atajê
kôt me papa kam me to pancrà tu ne. Ne nee ca côjkwa kam Pahpãm cahê na
ate amji to me apijapar rohnỳtti mã xà ata na, amji to me gapac kêt nare. Ne
pom ite me amã Jeju pê me pahkritxwỳ jarẽn pejti na ihhôc itajê to, wa ramã
pjê cunea kam ite me cumã icakôc par. Neijàpên xà ita ri imã.
Me cupê mehcahkrit atajê wỳr, Pawrô pê Pahpãm mã imprar catê
Ne ijàpên xà ita pê me amã ijũjarẽn xà impejtiitajê, wa kam amji
pupun xà kêanre to amji pupun to ipa cakrô, wa itỳj ijakry. Ne mẽr ampo
na mã, wa ite amji pupun xà kêanre itajê kam apu ijakry? Nee mã ampo
na nare. He quêt Pahpãm te amji kam hapac xàa kôt, wa ite mehkwỳ to
impej xà caxuw, wa me cumã ijàpên xà itajê kam amji pupun xà kêanre
to ipa. Ne Jeju na mehkwỳ itajê pê Jeju jĩ pyràac. Na wa ihhêj rũm ipê
Jeju pyràac ne cuxà, itỳjmehkwỳ itajê mã hàpên xà ita kam, amji pupun
xàkêanre to amji pupun to ipa. 25 Ne pê Pahpãm amji mã ito mehkwỳ mã
hàpên catêna, ite me to impejti to prãm to. Cwỳrjapê pê imã:
— Mõ, ne pjê cunea kam, mehcunea mã ijarẽ, nãmri wa hacpỹa mã
cumã ikra pêJeju ata kujahêc — hane. Na wa ite me acunea mãharkwa
itajê jarẽn partu. 26 Ne pom Pahpãm te imã hũjarẽn xà to hũjarẽn ita, pê
rỳ jũ caxuw jũm mã harẽn nare. Ne curmã ri cute mehkwỳ mã toipipẽ,
ne ihtỳj me cumã to hũjarẽn to ipa. 27 Ne wa ha catyt kam me amã ampo
atajê kôt harẽnpartu ne. Pom pê mam me ijũjarẽn xà pejti me papê
amxu tu ita te ri hajỹr he, pêJeju me pamã amji gõ ne me pahkam ihkrĩ.
Cwỳrjapê ri me pahcaxwãm pê me papê Pahpãm pyràac. Nacu ha jũ
caxuw ame pahcati ne ame pampej to hanea, pom quê Pahpãm he.
28 Cwỳrjapê wa pjê cunea kam ikrã kreti te amji jahkre pejti kôt
mehcunea mã Jeju Crixtô jarẽn to ipa. Ne me cumã ampo kên itajê cawpa
to ipa, quê mehkên jicu, ne catyt kam me Pahpãm wỳr me apkjê. Hõ,
wa me tohajỹr to ipa, mãr quê jũ caxuw cute catyt kam me ipa to amji
pyràc to hajỹr romã mã, Jeju kam me amji hônco ita na Pahpãm cahê na
mehkrĩ. 29 Cwỳrjapê wa ijàpên xà tỳjti ita to mecumã ijàpên to ipa, ita
cômrĩa mã ri Jeju te imã carôt catia ne hõr.
Pawrô mã cute Pahpãm te amji kam hapac xà jahkre pej na me to prãm
Ỹhỹ me ikjêjê, wa itỳj me amã ijàpên xà ita na amji kôt harẽn to
prãm. Nãmri wa itỳj me amã apê, ne hanea Ratixa jõ krĩ kam me
pahkwỳ pê Jeju na mehkwỳ mã apê, ne hanea ne me pahkwỳ tecormã
nee me ipupun nare atajê mã apê. 2 Ne wa itỳj me acunea mã ijàpên to
prãm. Ampo na? Ate me ajpẽn kĩnti kam me to acrà tu, ne kam me to
ahônco tu to prãm to. Mãr ca nee ame amji mã ampo cupa nare, ne cama
cuna mã quêt amji to amehtỳaj to prãm. Ne imã me ate me Jeju Crixtô
jahkre pejtina me ato prãm. Ne pê mam Pahpãm nee me pamã Jeju
toipipẽ to hajỹr, pê cu me hahkre pej to hajỹr nare. Neita caxuw ri quêt
Pahpãm mã mehcunea te Jeju Crixtô jahkre pej na me to prãm. Cwỳrjapê
wa itỳj me amã ijàpên to ipa. Ampo na? Ate ihcunea name hahkre pej
partu to prãm to. Mãr ca ate me hahkre pej itajêa kôt ampeaj kam amji
mã me to ahimpej. 3 Ne Jeju pê ri me pamã ampo cunea to hahkre pej
me akrã kreti to me gakràj na me ato prãm. Cwỳrjapê ri ampo to ite me
amãhahkre xà itajê pê ijàpên xà.
4 Ampo na mã wa ame amã ijũjarẽn xà ita to awjarẽ? Nee mã ampo na
nare. He ihhêj ne ramã jũmjê te ame amã ihhêj xi catêjê atajê ame ipa,
cute me amã ihhêj prãmte. Ca ha nee ame kam gapac nare. Ampo na? He
me cupê ampo jahkre kêatre. Ne me cumãa ihhêj ne ampeaj kam ampo
jahkre pej, ne cama ame amã ihhêj. 5 Wa ita ri me apê ampỳa mã, me
hacjên xà kam ikrĩ, na wa ha nee ijĩ ita to curi ame acahê na imõr nare.
Cakrô, quê ha ite amji kam ijapac xà me, icaca xà ihtỳj me acahê na apu
mõ. Ne wa ite me ate Jeju kam me amji hônco na me gahkre pej. Ne toa
ate amjimã me ahimpej na me amji to ihtỳj tu na, ite me gahkre pej. Ne
hanea ne ramã ite, me ate amji mã me gàhcuprõn partu na me gahkre
pej. Na wa me apyrên apu ijakry.
6-7 Pom ca ramã Jeju Crixtô pê me gõ Pahhiti to amji mã me ahimpej
ita? Na ca ha ita caxuw kam me ahônco ita na ame to apa, quê ha taa
xwỳjê pê me ate amji kam me gapac xà xakat. Na ca ha ihkôatamji mã
me gũpar to me apicamẽn to me mõ. Ne ca ha hanea ne Jeju to ate amji
mã me ahimpej ita na, me amji to ihtỳj tu ne, por pê ramã Epaprôti me
amã Jeju kôt harẽn xà atajê kôt. Na ca hahanea ne Pahpãm mã me amji
jarẽn to me hane he:
— Ỹhỹ, me ijõ Inxũ, he akra ita kôt wa amji mã me ampo pejti itajê
cunea incwa, na ri hũrên ampeaj kam me ijakry — hane.
Cu ha nee jũm te amjia kôt me pamã ampo to hahkre atajê par nare
Co he, quê ihhêaj to jũm me awỳr cato, ne amji kôt me apa na me ato
prãm ne me amã:
— Imã ampo cunea jahkre pej, na ca ha me ipynã ne ijarkwa kôt me
apa — hajỹr na, ca ha nee mempar ne me cumã amji jõr nare. Ampo na?
Nee mã ampo na nare. Cute me amã menquêtjêa te amji kam hapac xà
kôt hamreare atajê to hahkre prãmte ri ame amã ihhêj. Necute me amã
amjia kôt ihkrãpĩn cumã hapôj.
9 Ne Jeju Crixtô pê ri põ rũm me hũmrea pyràc, ne caxwãm pê, cupê
Pahpãam to Pahpãm. 10 Ne Jeju kam me pahcunea te me ajpẽn hônco tu
itajê mã, nee iràn xà na, ampo na prãm nare. Ampo na? He Jeju ata ri
me cupê pahhi catêjê cunea jirô pê cati, me hũmre jõ pahhi me, côjkwa
kampahhi catêjê me, ampo carõ pê me pahcurê xwỳn catêjê jõ pahhi
atajê jirôa pê cati, ne carôt tỳj.
Pahte amji kam me pajapac xà pintuw xà
Ne pê Juta catêjê te Pahpãm kôt me ipa catêjê na me amji jarẽn xà
na, ajco me amji py kà jakep. Ita jĩkjê na mã, me apêmehcahkrit pê
Juta catêjê nare cakrô, mã ihtỳj Jeju te me apê me acaca xà kên cunea
cahpêrhyr. Na ca ha Jeju te amji kam hapac xà intuwti to amji kam me
gapac to me apa. Ne me acaca xà kên atajê cunea jicu. 12 Pom pê Jeju ty,
pê me harêt, pê hacpỹa mã ihtĩr ne kre pê cato ita jĩkjê na, cu ha Jeju kôt
me papa xà na, pahte me amji jarẽn xà caxuw, cô kam me amji cumrã,
ne hacpỹ ne me pahkrãhapôj, ne ramã cô caxwãm pê, pahte amji kam
me pajapac xà tũm kên atajê cunea juwahi. Ne Jeju te Pahpãm carôt
catihti ata to amji mã ihhimpej to hajỹr, cwỳrjapê pê hacpỹa mã to ihtĩr.
Jĩkjê na cume pahte carôt catihti ata to amji mã me pahhimpej to hajỹr
cwỳrjapê, pê cô kam pahte me amji cumrãr xà ata hacpỹa mã me pahto
ihtĩr. Na pê cu mam ajco pahte amji kam me pajapac xàa kôt me papa. Na
cu ita kam hipêr ita na me prãm nare, ne quêt Jeju na ri me pamã prãm.
13 He pê ihhêj ne ramã mam Pahpãm mã me acaxwỳnte amji kam hapac
xà itajê ihtyc partu. Ampo na? Pê ca ate amji kam me gapac xà kên to pit
mã meamji kampa na pê. Ne me apê mehcahkrit, na pê me apêPahpãm
jahkre kêatre. Mã hacpỹa mã Pahpãm te ihkra Jeju Crixtô kôt me amã
me acaxwỳn carõ cunea to ihtĩr. Ỹhỹ, he Pahpãm cuna mã me pahte
ampo kên ton xà atajê ri cute ihcunea jicu, ne to tojnõ. 14 He pê cumam,
pahte me pahkên cunea to, me Pahpãm to new catia to cati. Na pê ma hõ
atajê jahpan xà na, cu ha ame ty ne nee amehtêp nare, ne cupê ampỳa mã
ame papa. Mã quêt Jeju te amji to me pahkritxwỳ, ne me pahkên jahpan
xà napĩ kam ihtyc. Cwỳrjapê ri hahpan xà na Pahpãm te hõ kàhhôc kam
pahte me to new atajê cunea hur, ne to hamre, ne to hapac kêt. 15 Ne pĩ
kam Jeju tyc xà ata te ri pahhi catêjê jirôa pê to cati. Ne cute me cupê me
pahhi catêjê cunea carôt to ihpec. Na ri cupêa pjê kam mehcunea jõ pahhi
atajê me, kỳj pê côjkwa kam pahhi catêjêatajê me, me pahcurê xwỳn pê
ampo carõ kên jõ pahhi atajê jirôa pê cati. Ne Jeju te, catihti na mehcunea
mã amji to ipipẽ xà na, amji kôt cute me tohjê atajê cunea to mõ. Mãr quê
mehcunea me hõmpu, ne me hirôa pê cati na, me hahkre pej.
Menquêtjê te amji kam me hapac xà pê me harkwa cakrô
Na quê ha jũm te me amã Pahpãm to hahkre to kêanre to prãm to me
— Ca ha ate amji to me Pahpãm cajpuaw to prãm na, ca ha ite me amã
ampo jarẽn xà atajêa na me to. Ne nee ame hĩ kur nare, ne me ajcri. Ne
nee ame akõm xà kêanre atajê to ame akõm nare, ne me pahkôt xà jõ
amcro kam, ca nee ampo to ame gàpên nare. Ne catyt kam me amji kĩn
ton to me apa, putwrỳ pintuw jõ amji kĩn mea mã. Hõ, ca ha ijarkwa
kôt ate itajê to me hajỹr na, ca ha mePahpãm cajpuaw. Nãmri ca ha ate
ijarkwa kaj na me itajê to hajỹr nare na, quê ha ma Pahpãm ame acurê —
hajỹr na, ca ha nee ihkôt amji kam me gapac nare. 17 Ampo na? Nee mã
ampo na nare. Pê cormã Jeju cator nõ reria mã, mam cute me amji kam
me hapac xàitajê to xwỳ kam me amji kam hapac nare. Ampo na? He pê
ramã cute me amji kam hapac xà atajê ajco Jeju to ihcakôc na pê. Mã
Jeju cator, mã cute mehcunea jicu. Na ri me pamã Jeju pit na prãm.
Cu ha pjê ita kam, cute amji kam me hapac xà kôt ame papa nare
Ne quê ihhêaj to jũm te me akên mã me amẽn prãmte me amã ihhêj
— Pahpãm te ipyxit peaj mã amji to ipipẽ, wa ite hõmpun, cwỳrjapê ca
ha atỳj me ikampa. Nãmri ca ha ate me ipar nare na, ca ha atỳj me akên
mã me axà — hajỹr na, ca ha nee me kam gapac nare. Nare, quê ihhêaj
— He me girôa pê Pahpãm cati, cwỳrjapê ca ha me cumãacakôc, quê ha
ma ame akam hapac caca. Cwỳrjapê ca ha côjkwa kam cumã me hàpên
catêjê mã me acakôc, quê ha ihtỳj quêt me akampa ne me taa, cumã
me acajrẽn — hajỹr na, ca nee me kam gapac nare. Ampo na? He ihhêj
nejũmjê atajê te amji jahkre peaj to amji jahkre pej, ne amehhêj. Me cupê
amji jahkre kêatre. Ne me caxwãm pê ihhêj ne me cumã amji catia to me
cati cakrô, mã ihhêj ne me akam mare mã mehkryjre name amji jarẽ. Ne
nee me cupê Jeju na mehkwỳ nare. 19 Ne me papê Jeju na mehkwỳ pê hĩ
cati pyràac. Mã cupê me pahkrã. Pom hãnne me pajĩ cuxêc ihhi to cuprõ,
mã ajkam ihcuhhê, ne to carôt tỳjti, ita na ri me papê Jeju na mehkwỳ te
me, ne kam me ajpẽn hônco tu. Mã ma me pamãme pahcarôt to ipicamẽn
to mõ, cu me pahkà to mõ, Pahpãm te amji mã me pahto prãm xà ata na.
Cu nee amjia kôt Pahpãm cuna mã me amji to impejti nare
Ne por me pajõ Pahhiti pê Jeju Crixtô tyc xà ata te me pahte amji
kam pajapac xà tũm kêanre atajê cunea to hamre. Cwỳrjapê cu pahte
amjikam me pajapac xà intuw pejti ita to pahtỳj ame papa. Na quê ha nee
ampo carõ kên jõ pahhi catêjê atajê hipêr me pahcaxun nare. Nõ na mã
ca ajte cormã ame akên xà itajê ton to me apa? Ne ajte cormã ampo carõ
kên te amji kam hapac xà itajê toamji mã me ahimpej to me apa?
21-22 Ne ihhêj ne cormã cute me amã ampo cawpa ihhêj xi xà to hajỹr
catêjê ame ipa he:
— Nee ca ampo ita pyr nare, ne nee ca garkwa mã gõ nõ ita mẽn ne
capi nare, ne nee ihnõ ita cupên nare — hane. Ca ajte atỳj cormã ampo
atajê na ame kampa? Por ramã ampo cunea hamre to mõ, ne ihkôt
hamrearexà ata na? Ne cute me amji kam hapac xà itajê pê me hũmrea
te amji kam me hapac xà, na ri amjia kôt cute me ton to me hahkre. 23 Na
ri ihhêj ne cute me amji jahkre peaj to me amji jahkre pej. Ne Pahpãm
mã nee cute me amji jahkre pej nare, ne me cupê amji jahkre kêatre. Ne
aricri ajte cute amji mã me Pahpãm kĩn xà ata. Mãihkaj na ajte côjkwa
ihhêj ne amji catia to cati cakrô, mã me akam mare mã mehkryjre na me
amji jarẽ. Na ri hanea ne hõtpême ipijacri xà atajê to, me amji jĩ to hapêj
to kêanre to me ipa, cute Pahpãm cuna mã amji to me kryjre to prãm to.
Ne me Pahpãm mã, amji cuna mã ampo itajê na prãm nare. Ampo na?
Ampo itajê nee me pahkên tête me pahcahpêrkàr na me pahtehcajpar
Cu ha côjkwa te amji kam hapac xà intuwti atajê kôt me papa
Pê Pahpãm hacpỹa mã Jeju to ihtĩr, ne ihkôt me amã me ate amji
kam me gapac xà to antuw, ne cume mãa mã me amã me acaxwỳn
carõ tuw gõ. Cwỳrjapê ca ha, por Jeju Crixtô côjkwa kam Hũm cahê na
Pahhiti krĩxà kam, awpôc rũm jỹ ata to pit mã, amji mã me ahimpej
to me apa. 2 Ca ha kỳj rũm, côjkwa pĩn Pahpãm te amji kam hapac xà
intuw hapôj atajê to pit mã me amji kam gapac to me apa, ne nee pjê
te amji kam hapac xà tũm ata to pit mã me amji kam gapac to me apa
nare. 3 Ne pom ca pjê ita kam me cupê Pahpãm na mehkwỳ nare atajê
kôt, me ampo kên ton to me apa nare ita pê, me cumã ihhêj rũm, ramã
me atyc. Ampo na? Ca nee mehkôt me ampo kên itajê ton to meapa
nare na ri. Ne Pahpãm mã me apê Jeju Crixtô pyràac, na ca ha jũ caxuw
amcro nõ kam, cahê na apu apa rohnỳtti mã, ne cormã me apê amji
jahkre kêatre. 4 Ne Jeju Crixtô quê ha amã ate amji kam gapac xà to
ate apintuw xà gõ, ne hacpỹa mã ato intuw, ca ha atuw ita na apu apa
rohnỳtti mã. Ne quê ha jũ caxuw, amcro nõ na, hacpỹ ne amji jaxà, ne
mehcunea mã catia to cati, ne impejti na amji to ajpẽ. Ata caxuw ca ha
cume mãa mã me amji to ajpẽ, quê ha mehcunea me acati, ne me apejti
Cu ha me pjê te amji kam hapac xà tũm atajê jicu
Cutêp ca ha nee ate me ampo kên ton xà na amji to meahimpej nare.
Ampo na? Quê ha ramã jũm te ihtyc na, quêha ankrê, ne nee hipêr ampo
kên ton nare. Ata pyràc pej ne, ca ha ate me ampo kên ton cupate, me
apinkrên to me hanea, pom quê me ty ne me ankrê he. Ne pom ampo te
hajỹr xà itajê ri nee ate me ton xà nare he:
ahti na me cupê mempjê caxun nare.
Ne nee ate me cuprỳ catêjêna gũjaxôr prãmte, ame caxun to me
cumã xwỳ to apa nare.
Ne nee ame ampo xen xà kên atajê xen to me apa nare.
Ne nee ate ampo to amji jakren tu to prãm to catia ne ahna prãm
Ampo na? He Pahpãm mã, ampo itajê kĩn nare te hajỹr, pom quê cumã
pahpãm cahàc krekàatajê kĩn nare he. 6 Co he! He cute me Pahpãm par
nare, ne me ampo itajê ton catêjê kam incryc, mã hãn ne ihtỳj mehkên
mã me curẽ. 7 He mam pê ca ajco ampo itajêa to amji kam megapac to me
apa. Ampo na? Pê amcro atajê na ampo atajêaajco me ato ihhimpej.
8 	Na ca ha ita caxuw nee me akwỳ kam acryc to apa nare.
Ne nee apu gàprê to apa nare.
Ne nee ame ajpẽn curê tome apa nare.
Ne nee ame hũn kêanre to me apanare.
Ne nee Pahpãm mã ampo kên kĩn nare atajê to, me gapactua kam,
ame acakôc to me apa nare.
9	Ne nee ajpẽn mã amji to ame ahêj xi to apanare.
Ampo na? He ca ramã ate amji kam me gapac xà tũm atajê cunea jicu,
ne me ate amji kam me gapac xà intuwti to, ca ate me apa kam me to
Cu ha pahte amji kam me pajapac xà tuwti kam me papa
Ne Pahpãm pê me Pahton catê ata te ri me amã, me ate amji kam me
gapac xà tuwti itajõr, ne ma to ipintuw to mõr ita na, ita kam ca ha me
ate amji kam me gapac xà pê cute amji kam hapac xàa pyràc. Na quê ha
ihtỳj jũ caxuw me amã amji to ajpẽ, ca ha me hõmpu ne me hahkre pej.
11 Na quê ha ita caxuw pahte amji kam me pajapac xà cunea ajpẽn pit,
ne nee ihnõ ajpẽn hyr nare. Me ipê Jutacatêjê me, me apê mehcahkrit
me, mehĩ me, cupẽme, ampo kra me, amjia kôt amji mã me hàpên catêjê
me, ne cama me hõ pahhi mã me hàpên catêjê me, quê ha nee me pahnõ
to ajpẽn hyr nare. Ne cu ha me pahcunea te Jeju Crixtô to amji mã me
mã. Ne pahte amji kam me pajapac xà pipẽn pit, itapê Jeju te amji kam
hapac xàa. Cwỳrjapê cu pyxit peaj ne ahna me prãm.
12 Ne me apê Pahpãm na mehkwỳ. Pê amji mã me akĩn ne amji mã me
acapi, neamji mã me acũmpej, cwỳrjapê ri cumã me apeaj to me apej. Na
ri catyt kam me apa xà itajê te hajỹr he:
Ca ha ame akwỳ caprĩ, ne ihcunea na me cumã apejti ne,
ne nee me hirôa pêamji to me acati to prãm to apa nare.
Ne quêt gàhcaprĩakam ate amji kam gapac xà rericre to me cumã
13 	Ne atỳj ajpẽn mã me gũcanãr to me apa.
Quê ihhêaj to jũmjê apu ato kên, ca ha nee amji jahpan xà na me to
kên prãm nare, ne quêt cama me to tojnõ ne me hicu.
Ne me pajõ Pahhiti te ramã me acunea te to kên atajê jicu, ne to
tojnõ, ne me akam incryc jicu, itana ca ha cuxà ajpẽn kam me
Cu ha ajpẽn kam me pahcarĩcti ne
Ne pom ite me ato ihimpej xà ita ri ihkwỳjirôa pê cati he: Ca ha me
acunea mã ajpẽn kĩntine, mãr ca me acunea Jeju kam me ajpẽn hônco tu
ne. 15 Ne atỳj, Jeju te me ato ihhimpej xà na, amji na me hamã, quê me
acaxwỳn mã acjêj ne me akam ihkrĩ, ne me amã ate amji kam me gapac
xà kam me acarĩcti gõ. Ita na ca ha me acunea ajpẽn kam meacarĩcti ne.
Ne ihhêj rũm me apê me anõ pyxit peaj pyràc, ne ajpẽn kam me apyxit
peaj, ne ajpẽn kam me acarĩcti ne, ne nee ameapijapu nare, ne nee ame
ajpẽn mãn nare. Ne cama Pahpãm pyrên me gakryti na cumã me amji
jarẽ. Hõhõ, ate amji to me apijapar to hajỹr xà caxuw ri, Pahpãm te me
Cu ha Pahpãm mã me cre
Ne pom Jeju Crixtô te me amã ampo to hahkre xà ita ri hakràaj to
hakràj ne cati, cwỳrjapê ca ha ma me akrã kam me to amji jahôt to me
apa. Ampo na? He taa mã quê ha quêt me amã amji jahkre pejti gõ. Ca
ha ma ate me amji jahkre pejti xà atajê to, me akwỳ mãhahkre, ne me
hapackre to me apa. Ne hanea ne mam Pahpãm te amji kam hapac xà na
me cumã increr xà ata to me cumãcre. Ne kam me amã amji kĩnti to me
cumã cre, ne catihti pyrên me gakryti to me cumã cre. Ne cumã me acrer
xà atajê to, ca ha me akwỳ japackre, ne me cumã to hahkre.
Cu ha Jeju te amji kam hapac xàa na me pahcakôc
Ne pom ca me acakôc xà me, me gàpên xà ton to me apa atajê to,
ca ha Jeju cakôc xà me, hàpên xà me ajpẽan to me apa, ne nee ihkaj na
ton to apa nare. Ne ma Pahpãm pê me pajõ Inxũ Cati te me amã ihkra
pê mepajõ Pahhiti pê Jeju kujahêc, mã cupê me pahkên pê me pahpytàr
catê, ita pyrên, ca ma Hũm mã me amji jakryti na me amji jarẽ.
Cu ha cute me hapackre xà itajê kôat me amji to
Ỹhỹ, pyjê pê me apjê prõ atajê, ca ha atỳj amji caxuw me apjê kampa,
ne harkwa kôt me apa. Nãmri ahnaa ri Pahpãm pê Pahhiti te amji mã me
19 Ne me apê me aprõ impjê atajê, ca ha atỳj amji mã me aprõ kĩnti ne.
Ne nee ame cumã me gàkjêr nare, quê ampo na ame apê ihkrã to irêr na,
ca me cumã aprĩa ne me cumã to ahimpej.
20 Ne me apê mehkra xwỳjê, ca ha atỳj me amji mã me apãmjê me, me
axyrxwỳ kampa, ne amji mã me hũpahti to me apa. Ampo na? Ate me ita
ton na riPahpãm mã me ato prãm.
21 Ne me apê me hũmjê xwỳjê, ca ha nee me akra mã amehpec xà ton,
quê ame cumã amji kĩn nare nare.
22 Ne me ca, me apê cama me cumã me gàpên catêjê, ca ha atỳj amji caxuw
me gõ pahhi kampa. Ne me cumãgàpên xà cunea to impejti to me apa. Ne
nee me gàpênxà pejti na cute me garẽn prãmte ahêj ne, mento kam maremã
me gàpên xà to mempejti to me apa nare. Ne quêt me cumã gàpên prãam
kam me gàpên to me apa. Ampo na? Ca ha ate ampeaj kam amji mã Pahpãm
pê Pahhiti cupa na, ca ha catyt kam me cumã gàpên to me apa. 23 Ne pom ca
gàpên xà cunea to gàpên to apa atajê to, ca ha me gàpên prãam kam gàpên
to me apa, to hanea, pom quê, caPahpãm mã pit mã me gàpên prãm to, to
me apa he. 24 Ne Jeju Crixtô pê ri quêt me gõ Pahhiti, na ca ha atỳj me cumã
impejti xirata to. 25 Ne por me hàpên xà kêanre ton to me ipa atajêjahpan xà
na, quê ha ihtỳj Pahpãm me cumã amgõ, quê ha mehkên mã me axà. Ampo
na? Nee mã ampo na nare. He Pahpãm quê ha ahpỹanre na me pahte me
pajàpên xà ton atajê jahpan xà na, catyt kam me pamã hàmjõr pa.
1 Ne hanea ne me apê me hõ pahhi catêjê, caha catyt kam amã me
hàpên catêjê to amji kam me gapacto mempejti to me apa, ne nee
ame cumã ahêj nare. Ne hanea ne me amã côjkwa kam, kỳj pê Pahhiti te
ihkrĩ na, ca me to amji japackrepeaj ne.
Cu ha Pahpãm mã me pahcakôc kam to me pancrà tu ne
Ne ca ha me acunea hãn ne Pahpãm mã me acakôc kam pra, ne kam
me to acrà tu ne. Ne to pit mã me amji kampa, ne nee iràn xà na ampo
to ame amji japackrenare. Ne ate me cumã acakôc xà cunea kam hũrên
gakryti na, me cumã amji jarẽ. 3 Ne hanea ne cumã me icajrẽn to hane he:
— Ỹhỹ me ijõ Inxũ, ca ha Pawrô me Timot te me hàhtôamã akra Jeju
jarẽn xà wỳr me cumã pry jahkjê. Porrỳ jũ caxuw cute me Jeju Crixtô
jarẽn kamhapac nare ata to, quê me cumã awjarẽ, quê mekampa — hane.
Pê wa ajco ijũjarẽn to hajỹr to ipa, cwỳrjapê pê me hacjên xà mã me
ijaxà, pê wa kam ikrĩ. 4 Cwỳrjapê ri ate ina me Pahpãm mã me acakôc na
imãme ato prãm, mãr wa catyt kam hirãa pê me cumã ihcunea kôt harẽn
to impej partu ne. Ampo na? He ite ijàpên xàita ton xàa caxuw ri Pahpãm
Cu ha amcro cunea kam me cumã Jeju to me pahcakôc
Ne me cupê Jeju na mehkwỳ nare atajê to catyt kamamji kam me
gapac to impejti to me apa, me akrã kre te amji jahkre pejti ata kôt. Na ca
ha jũ ri ate me cumã Jeju jarẽn xà caxuw jũmjê cajpar na, ca ha nee me
ahna gàhtàt nare, ne atỳj me cumã Jeju jarẽ. 6 Ne quê ha jũmjê te Pahpãm
na acukij na, ca ha me cumã cute me acakôc xà par prãmti atajê to, ca ha
me cumã harẽ. Mãr came cumã ampi ne akrã kreti te amji jahkre pejti ita
kôt, me cumã harẽn to amji rericre ne.
Quê ha Pawrô me cumã Tiquicô me Oneti kujate
Por cupê me icahê na catyt kam Pahhiti mã hàpên catê impejti ata, ne
ihtỳj hãn ne amji jarkwa na amji par to ipa. Ne taa mã quê ha me amã,
ipej pêa mã ame ipa na me ijarẽ. 8 Ca ha me ijarẽn pa, ne ampeaj kam
ate me ijarẽn par xà ita pyrên me gakry. 9 Ne quê ha ihkôt amũ me akwỳ
nõa pê Oneti, pê mepahtõ kĩnti te amji jarkwa par catê ata mõ. Ne quê ha
ihtỳj me amã ita ri ampo cunea te hajỹr xàatajê jarẽn pa.
Pê Pawrô me cumã amji jarẽn kujate
Ne pom me hacjên xà kam Aritarcô icahê na ihkrĩita te me amã amji
jarẽn kujahêc, ihkàhhôc ita kam. Ne hanea ne Macô pê Parnap quêtti
kra ita te me amã amji jarẽn kujahêc. Ne quê ha curi hacpỹ mã Macô me
awỳr cato, ca nee ite mam ahna me ato ihimpej xà ata kaj na ame to kên
nare, ne atỳj quêt ahna me amji capa.
11 Mã hanea ne Jojuw japrỳ krut pê Catytkam ita te me amã amji jarẽn
kujahêc. Ne me hũmre incrê peaj itajê ri ita ri icahê na Pahpãm himpej
xà mã me apê. Ne me cupê Juta catêjê na mehkwỳ, pê haneane Jeju na
mehkwỳ mã me axà. Mã mehràn xà na, nee hipêr Juta catêjê nõ te icahê
na hàpên xà nare. Ne ramã cute me itehcajpar crire nare, ne cute me
hàhtôa ne Pahpãm wỳr me to ipipkjêr, mã ihkrac ri me hàr, ne me cupê
Pahpãm na mehkwỳ. Na ri me kam ijakryti.
Ne Epapra pê me akwỳ nõa, ne cupê Jeju Crixtô mã hàpên catê ata te
hanea ne me amã amji jarẽn kujahêc. Ne hãn ne hõtpê xwỳ kam me amã
Pahpãm na hàhwỳr tohajỹr to ipa nare he:
— Ỹhỹ, me ijõ Inxũ Cati, ca ha Coroxo jõ krĩ kam me akwỳ mehkrĩ
atajê mã me carôt to ihtỳj, mãr quê ampo te me to kên xà ata jipôc ri, nee
ato amji mã mehhimpej jicu nare. Ne quêt ato pit mã amji mã mehhimpej
to me ipa to me amji jĩ tỳj. Ne ma ate amji mã cute me ampo ton xà na
me to prãmti atajê ton na mehtehcajpa quê me to — hane. Hõhõ, hãn ne
Epapra Pahpãm mã meacajrẽn to hajỹr to ipa.
13 Ne Epapra te me amã hàpên xà tỳjti catia ton, wa ite ahna hõmpun
hahkre to ipa, ne cumã me acajrẽn to ipa. Ne pomme amã hàpên xà to
ita to ri hanea ne Ratixa jõ krĩ me Krĩmpejre kam Pahpãm na mehkwỳ
mehkrĩ atajê mã apê.
14 Ne hanea ne Ruc pê me pahcahhê catê kĩnti itame Tema te me amã
amji jarẽn kujahêc.
15 Ne wa ite Ratixa jõ krĩ kam me pahkjêjê kwỳ mã me ijõ hàpà kujahêc.
Ne hanea ne Nempakwỳj me hũrkwa kam Jeju na mehkwỳ te me cuprõn
atajê mã, ite mehkujahêc.
16 Ne imã ate akrãhhia kam, cute me cuprõn atajê mãate ihkàhhôc ita
cahyt na, ato prãm. Ne hanea ne Ratixajõ krĩ kam ate cahyt xà ata to jũm
te cahyt na me amẽ, quê jũm cahyt. Ne por pê wa ramã mam Ratixa jõ
krĩ kam Jeju na mehkwỳ wỳr ijõ kàhhôc kujate ata, ca ha apy ne cahyt to
hanea, pom quê ate ita cahyt he.
17 Ne hanea ne Arquipo mã gũjarẽn to hane he:
— Por Pahpãm te amã gàpên xà jõr ata, ca ha toihkrã curan partu
18 Ne pom ihkàhhôc cahhur ita, wa ite ijũhkra ita to me amã ihhôc.
Ipê Pawrô, ne pa wa ha me amã ihkàhhôc ita kujate. Ne nee me hacjên
xà kam ikrĩ ita na, me Pahpãm mã icajrẽn to me gapac kêt nare. Ne imã
Pahpãm te me acunea to impejti na me ato prãm. Hamre.
TEXARÕN JÕ KRĨ WỲR
Mam Pawrô Jõ Kàhhôc
Ỹhỹ, pê Pawrô pê Jeju jarkwa na memprar catêjê nõ. Ne pê Texarõn jõ krĩ
kam Jeju na mehkwỳ jakrã mehkrĩ atajê wỳr, pom cu me hõ kàhhôcpijakrut
cahyt itajê kujate. Na pê mam hõ kàhhôc ita japrỳ pê Texarõn Jõ Krĩ Kam
Jeju Na Mehkwỳ Jakrã Mehkrĩ Atajê Wỳr, Mam Pawrô Jõ Kàhhôc
Ne Pawrô te Jeju to amji mã mehhimpej to me ipa, cwỳrjapê rime cupê
Pahpãm tekjê nare atajê ame to kêanre, mã cute me amji pupun xà kêanre
to me amji pupun. Ne hõ kàhhôc ita kam, Pawrô te me cumã catyt kam
Pahpãm kôt cute me hũcanãar kam me ipa kam me to incrà nahàpôr. Ne
wỳr hàpir na harẽn.
Pê Pawrô me cumã amji jarẽ
Hàpà, me ikjêjê, pom ca Texarõn jõ krĩ kam meakrĩ atajê, Pahpãm
me, me pajõ Pahhiti pê Jeju Crixtô tekjê na ame apa atajê. Ipê
Pawrô, mã icahê na Xira me Timot ame ipa. Wa ha me ikjêjê itajê me, me
amã ihhôc ne me amã ihkujate. Wa Pahpãm mã me acunea cajrẽn to ipa,
ne me acunea caxuw Pahpãm me, me pajõ Pahhiti pê Jeju na ijàhwỳr to
ipa, quê me amã me apejti jõr to ipa, ca me acarĩcre kam me apa.
Pê Texarõn jõ krĩ kam Jeju na mehkwỳ ihtỳj ihkôt me amji to
Me apê Pahpãm kôt me apa catêjê impeaj. Ampo na? He cutea ri me
amã acarôt jõr, catyt kam me apa xà caxuw. Wa ita pyrên ame ijakry
neijõtpê me Pahpãm mã me garẽ, me apyrên me ijakryti na. 3 Wa Jeju to
me ate amji mã me ahimpej na me ato amji japackre, ne ampo pejti to
pit mã me apipẽ to me apa, ne me gàhcaprĩa kam me gàpên tocatia to me
apa, ne Jeju mã me amji jõr to me apa. Ca hõtpê Jeju pê me pajõ Pahhiti
te amji kam hapac xà ata na, me gũcanãar kam me hikaj to me apa. Wa
MAM TEXARÕN 1
ahna me atoaamji japackre, ne Pahpãm pê me pajõ Inxũ Cati mã me
acajrẽn to ipa.
4 Me ikjêjê, me imã, Pahpãm te amji mã me acapi, ne cumã me akĩnti
na, me gahkre pej. 5 Wa ite me amã Jeju pê me pahkritxwỳ jarẽn xà
impejti jarẽn, ne nee wa meijarkwa cakrô to pit mã me amã ijũjarẽn nare.
He wa hanea ne Pahpãm Carõ Pejticarôt tỳjti pejti kôtme ato me ihimpej
to ipa, ne pom wa me amã ijũjarẽnxà to ijũjarẽn to ipaitajê ampeaj kam
ri. Wa ite me hahkre peaj xà na me amã harẽ. Por pê wa ajco me acahê
na apu ipa reria mã, me acaxuw ampo pej to pit mã amji kam ijapacto
ipa, pê ca ajco ahna me ipupu. Ne ramã ate ampoitajê na me ijahkre
pejtu. 6 Ne ate me Jeju jarkwa pyr ne ihkôat me amji ton, ne hanea ne ate
ikôat me amji ton, ne hanea ne me pajõ Pahhiti kôt me amji ton. Ne icuxà
Jeju na mehkwỳ nare atajê hõtpê ame ato kêanre cakrô, ca ate Pahpãm
jarkwa kôt me amji ton. Cwỳrjapê ri Pahpãm Carõ Pejti te me amã
7 Cwỳrjapê ri me pahkjêjê cunea te ahna me apupun. Por ame Maxeton
jõ pjê kam, me Crec jõ pjê kam me pahkjêjê amehkrĩ atajê cunea te ramã
me gahkre pej. Ne ahna impejti, ne quê haita na me gahkre pej, ne me
acuxà me ita to hane. 8 Ca ate me pajõ Pahhiti to amji mã me ahimpej.
Ne mẽr ampo na mã me ato me hũjarẽn xà itajê pjê cunea kam apu
ihcahkũm? Me acwỳrjapêa riapu ihcahkũm. Mã gõ pjê pê Maxeton jõ pjê
ata kam, cute me ato me hũjarẽn par, ne hanea ne Crec jõ pjê kam ate
Pahpãmto amji mã me ahimpej ata na, me ato me hũjarẽn par. Cwỳrjapê
ri hanea ne me acuxà, cute Pahpãmto amji mã me ihhimpej. Ne hipêr
ite me amji to me amã icakôc xà nare. Ampo na? Ramã mehcunea amji
mã me ato mehcakôc to me ipa. 9 Ne krĩ cunea kôt amji mã me garẽn
tome ipa. Ampo na? Ca ate ampeaj kampahpãm cahàc krekà tête me
amjijũhhyr, ne quêt Pahpãm tĩarkôt amji kam me gapac. Ne ampeaj kam
riPahpãm ihtĩar na ipa, ne taa pyxit peajne me pahto ihhimpej. Na ca ha
cumã me gàpên to me apa. 10 Ne pê Pahpãm ihkra Jeju to hacpỹ mã ihtĩr,
neme ca, ca atỳj hacpỹ ne côjkwa pĩn cute amji jaxàr xà na ame hikaj.
Ampo na? Taa mã quê ha Hũmte mehkên catêjê wỳr mehkên xà kujahêc
xà ata pê me pahpytà. Quê ha Pahpãm ma amji tête apu mehkên catêjê
curê, ne nee quêt amji tête ame pahcurê nare.
Pê Pawrô me cumã to hahkre to impeaj ne
Pê wa me awỳr icator xà ata kôt hamre nare. Pê wa me awỳr me
icato, ne Jeju pê me pahkritxwỳ jarẽn xà impejti to me amã harẽ. Pê
ca atỳj Jeju toamji mã me ahimpej, ne me acunea te ramã me hahkre pej.
2 Pê wa me awỳr icator xwỳjrea na, Pirip jõ krĩ kam me ito kên crire nare,
pê wa meamji pupun xà kêanre to me amji pupun crire nare. Pê ameixũn
MAM TEXARÕN 2
xà kêanre to ameixũn cakrô, pê Pahpãm me imã icarôt to ihtỳj, pêwa Jeju
ampeaj kam pê wa me amã awjarẽ. Ne nee wa me amã ihêj xi to prãm to
me awỳr me icator nare. 4 Pê Pahpãm me ikujate, wa Jeju jarẽn pejti to me
amã harẽn to me ipa. Cwỳrjapê pê wa nee jũm te hakry xà na ame ijũjarẽn
nare, ne quêtPahpãm te me pahkam hakryti prãmte, pê wa me icato. Ne
ame amã ijũjarẽn to me ipa, por Pahpãm me pahpupu ne me pahcajpẽr to
ipa ata. 5 Nee wa ihêj ne amji cwỳrpê ame ato ikwỳ nõ nare. Ne nee ate
me imã ampo jõr xà na, wame amã ijũjarẽn to apu iprar nare. Pahpãm me,
meate ita na me ijahkre pejtu. 6 Wa nee jũ caxuw me anõ te me ipejtina me
ijarẽn na me prãm nare. Neme ipê Jeju jarkwa na me iprar catêjê cakrô,
wa nee jũ caxuw jũm te amji mã me icupa na, imã me to prãm nare.
Pê Jeju Texarõn jõ krĩ wỳr Pawrô kujate
Ne nee jũm te me awỳr me ikujahêc nare, neJeju pê quêt amji mã
me icapi, ne me awỳrme ikujate cakrô, wa nee me amã icakôc tỳaj to
me ipa nare. 7 Ne me amã icakôc pejti to ipa, pom hãn ne menxyrxwỳ
mehkra mã ihcakôc tỳj nare, ita to pê wa ajco me amã icakôc to ipa, ne
pê wa ajco me amã icakôc tỳjnare to ipa. 8 Ne imã me akĩan to me akĩn.
Cwỳrjapê wa itỳj me amã Pahpãm pĩn Jeju jarẽn pejti hapôj itajê jarẽn
prãm. Ne cormã ita jipycumã me akĩn ita kam, wa itỳj me acwỳrjapê me
itycprãm, ne imã me akĩn ne me gapêti incwỳrjapê. 9 Me ikjêjê, por pê wa
me ijàpên xà to atajê na me ito amji japackrea ne. Pê wa hanea ne ijàpên
xà itajê kam amji pupun xà kêanreto amji pupu. Pê wa amcro me caxwa
kam me gõt cwỳar ajco me ijàpên to me icuhhê, ate me imã me gàmjõr
nare prãm to. Hõ, pê wa ajco me ato hajỹr to ipa, ne me amã Jeju pê me
pahkritxwỳ jarẽn xà impejti to harẽn to ipa.
10 Pê wa ampeaj kam catyt kam ajco me ipa, nenee pê wa me ampo kên
crire nõ tonnare. Ne nee pê wa ampo to ajco me amã me apahàm ton
to ipa nare. Pê ca ramã ita na me ipupu, ne me ijahkre pej, pê Pahpãm
hanea ne ramã ahna me ipupu ne me ijahkre pej. 11 Ne ramã ate amji na
me ijahkre pej, wa me ato ijàpên to ihhêj rũm me hũmjête mehkra to
ahna me amã hakam to me ipa. He wa nee ampo caxuw ame gapackre
nare, mãr ca ampeaj kam me awpa ne catyt kam me apa. QuêPahpãm me
apyrên hakryti to ipa xà caxuw, wa ame gapac caxun to me ipa. Nãmri
Pahpãm te ihtỳj me anahàhwỳr, ca mehkwỳ mã axà, quê ato impejti to
ipa. Nequê ha jũ caxuw amcro nõ na, mehcunea Pahpãm himpej xà kam
me ajỹr na me apupu, hõ amcro jàhcujrohti ata kam. Ita caxuw ri Pahpãm
te me ana hàhwỳr.
13 Cwỳrjapê wa hõtpê me ana Pahpãm mã icakôc, ne cumã me apyrên
me ijakryti na me amji jarẽ. Ne Pahpãm te ito ihhimpej xàa kôt pê
MAM TEXARÕN 2
wa ajco me atoihimpej, pê ca ihhimpej xàa kôt me amji to. Ne me
gũparpyrentu, nãmri me icakôc xà ita pê nee me hũmre nõ pĩn cator
nare. Pahpãm pĩn pê hapôj, pê ca ramã me hahkre pejtu. Cwỳrjapê pê
ca me gũpar pyrentu, ne Pahpãm jarkwa kôt ame amji ton to me apa.
Mãharkwa ita me atête hàmtàr to ipa.
Pê mam Pawrô ramã amji pupun xà kêanre to me amji pupun to ipa
Me ikjêjê, pê ca, me akwỳa kam ramã me amji pupunxà to kên crire
nare. Ne por pê ca me amjipupun xà kên atajê kwỳa to, pê wa ramã me
amji pupu, Juta catêjê jõ pjê kam Jeju na mehkwỳ pê mam me amã me
amji pupu. 15 Ne Juta catêjê pê Pahpãm na mehkwỳ nare atajê, pê me
pajõ Pahhiti pê Jejucura, ne hanea ajco me Pahpãm jarkwa to mehcakôc
catêjê cura. Ne pê hanea ne me ito hanea, ne ma amjitête ame icurê. Ne
nee Pahpãm mã me hakry jõr to meipa nare, ne ihtỳj mehcunea curê to
me ipa. 16 Ne Juta catêjê mã, pê ite mehcahkrit atajê mã Pahpãm jarkwa
jarẽn ita na, ihkaj na. Wa ite Jeju te mehcahkrit pê Juta catêjê nare atajê
pytàr xà to, me cumã ijũjarẽn na, me cupê ihkaj na. Mã cama mentête
me ijuwahi to prãm. Ne pom meijuwahi to prãm itajêa ri cormã nee cute
mehkên ton to me hicu nare. Ne ampo kên to pit mã me amji japackre to
me ipa. Cwỳrjapê quê ha Pahpãmuu ne me kam incryc jicu nare.
Ỹhỹ, me ikjêjê, pê wa ma me apê me pra, ne me ijĩ to pit mã me
hawry, ne pahte amji kam me pajapac xà, nee ajpẽn pê hũwrynare. Ne
ampeaj kam me ato ijapac xà, cwỳrjapê ri hipêr imã me apupun prãm
crire nare. 18 Ne me ikjêjê kwỳ me, wa me awỳr me ikràr. Ne pa, ipê
Pawrô, wa me hirôa pê me awỳr ikràr cakrô, mã me pahcurê xwỳn te
jũ mã me iton, ne meijuwahi, wa nee me awỳr me iprar nare. 19 Na wa
me apyrên ame ijakry catia, ne me acwỳrjapêa ri me ijàpên xà itajê kôt
hamre nare. Ite me ana ijàpên xà ita cunea tohjê, neijõtpê mehcunea mã
me ato me ijũjarẽn pejti to me ipa. Ne por quê ha amcronõ kam, Jeju te
amji jaxàr xà ata kam, cu ha me pahcunea cuna mã me ahtwỳ ne me
pahcuhhê. Ne ampeaj kam, quê ha me akam me ijakry, amcro ata kam.
20 Ỹhỹ, ampeaj kam ri me apyrên me ijakrya tome ijakry. Wa hãn ne itỳj
me ato mehcunea mã me icakôc to me ipa.
1 Jicu xà kam, wa nee hipêr ahte ame ipa xà ita mã me ijũcanãr
nare. Cwỳrjapê wa Atẽn jõ krĩ kam me ijàhhuc. 2 Ne ite me awỳr
me pahtõ Timot kujahêc. Ne me pahtõTimot ita me Pahpãm jarkwa na
apê, ne me icahê na Jeju jarẽn pejti to harẽn to ipa. Wa me ite me awỳr
mehkujahêc, cute me aràn ne me atehcajpar, mãr ca ampeaj kam Jeju to
amji mã me ahimpej to me apa xà na. 3 Mãr quê me akwỳ nõ ame acurê,
MAM TEXARÕN 4
ca jũmjê itajê cupate nee Jeju kôt amjiton to hicu nare. Ne ate me ampo
kên itajê mã me gũcanãr xà caxuw, pê Pahpãm amji mã me girê. Ne
ramã ita na me ate me amji jahkre pejtu. 4 Pê wa cormã me akam ame
ipa reria mã, me amã ampo kên itajê na me pahte amji pupun ita, pê wa
me amã harẽn hiahpuro, ate me hahkre pej prãmte. 5 Na wa ite me awỳr
Timot kujahêc, ite me garẽn par prãmte. Ampo na? Jũ wỳr wa me gahkre
pej nare kam, hipêr me awcanã. Mãr ca ampeaj kam Jejuto amji mã me
ahimpej, ne ihkôt me amji ton to me apa, wa me garẽn pa, ne me ijakry.
Nãmri imã me anapa, quê ihhêaj to me pahcurê xwỳn jũ na me ato, ca
ca ha ate me ita to hajỹr na, quê ha meijàpên xà itajê kôt hamreare ne.
Pê mehkwỳ te Jeju to amji mã mehhimpej pyrên Pawrô hakry
Ne ma ramã Timot me awỳr tẽ, ne ramã cute amji jaxàr ne cute imã me
garẽn pejti to me garẽn. Ca ampeaj kam Jeju to amji mã me ahimpej to
meapa, ne me ajpẽn to impejti to prãm to me apa. Ne atỳj me ito me amji
japackre to me apa, ne me amã me ipupun prãmte hajỹar, pom quê imã me
apupun prãm he. 7 Wa ita ri me amji pupun xà kêanre to me amji pupun
to me ipa, ne kam amji jahkre kêatre to ame ipa cakrô, mã Timot te, ca
atỳj ame apa na, imã me garẽn. Wa me ijũpar, ne me apyrên ite me ijakry
to me amji ràn. 8 Ca Jeju to amji mã me ahimpej to me apa, cwỳrjapê wa
ite me ijakry to me amji ràn. Ca Jeju kôt me atỳaj kam me amji ton to me
apa, cwỳrjapêwa me ijakrya kam me amji to me ipijapar to me ipa. 9 Ne wa
Pahpãm kam mare mã me apyrên meijakry cati, ne me ana me Pahpãm
mã me icakôc cati. 10 Ne wa caxwa me amcro kam, Pahpãm na me ahwỳa
to me ahwỳ, me ina cuhkõnre cunea to, quê me ana me ijamã, wa me itoa
to me apupu. Quê ihhêaj to ate Pahpãm toamji mã me ahimpej xà ata kam,
me apê ampo hamre na, wa ha cormã me amã to hahkre.
11 Wa Pahpãm me, me pajõ Pahhiti pê Jeju name ijàhwỳr to me hajỹr
he, quê me imãme awỳr pry ita to impej, ne ihkôt me ikujate me awỳr.
12 Wa hanea ne ahna me ijàhwỳr, quê hãn ne hõtpê me amã ajpẽn kĩnti
ita to ipicamẽn to ipa. Ne hanea ne me amã me akwỳ cunea kĩnti itato
ipicamẽn to ipa. Ne ate me ajpẽn kĩn ita, quê ha ipicamẽn to mõ, ne me
ite me akĩn ita me ajpẽan. 13 Na quê ha me amã me ana cuhkõnre to ihtỳj.
Cwỳrjapê ca ha me apej pit, Pahpãm pê me pajõ Inxũ Cati cuna mã, ne
nee ame apahàm nare. Quê ha me pajõ Pahhiti Jeju, por ihkôt me ipa
catêjê atajê to ajpên mõ, ca ha me cuna mã apejti to xa.
Pê Texarõn catêjê pyrên Pahpãm hakry
Ỹhỹ me ikjêjê, wa ha hipêr me amã ampo jarẽ, neme amã to
hahkre. Ne wa ramã ite me amã to hahkre, ca me ate me hahkrepej,
ne ramã Pahpãm kôt me apa to me ate me amji pyràc. Cwỳrjapê ri me
apyrên Pahpãm jakry. Ne wa cormã mepajõ Pahhiti pê Jeju japrỳna me
ana ahwỳ ne me gapackre, mãr ca hipêr ihkôt me apicamẽn to me mõ.
2 Ne ramã me pajõ Pahhiti pê Jeju jarkwa kôt ite me amã ampo kwỳ to
hahkre, ca ramã ate me ampo itajê jahkre pej, ne me hõmpun.
3 Ne ampo itajê na ri Pahpãm mã me ana prãm he:
Ca Pahpãm jarkwa kôt catyt kamme apa.
Ne nee ahti na ame pyjê to me axy nare.
Ne amji na me apahàmti to me apa.
4	Ne hanea ne Pahpãm mã me ate catyt kamme aprõ to me amji prõ
impejti na cumã me ato prãm.
5	Ne nee me apê krĩxàre kwỳ pê Pahpãm jahkre kêatre atajê pyràc, ne
cama me aprõ to ame apahàm nõ prãm nare, ne me to amji prõa ne.
6	Ne pahte mehprõ cahkrit to me caxun ita na ihkaj na. Ampo na? Ca
ha ramã nee amji mã impjên ata cupa nare.
Wa ha hipêr ampeaj kam me amã harẽ, pom ramã ite meamã harẽn ita,
quê ha Pahpãm ihtỳj cute ame ampo itajê ton jahpan xà na me to kêanre ne.
7 Pê nee Pahpãm ampo itajê caxuw me pahna hàhwỳr nare. Catyt kam,
harkwa kôt, pahte me papa xà caxuw pê quêt me pahna ahwỳ. 8 Quê ha
jũm apu ite ampo to hahkre xà itajê caca na, quê ha nee me paxũmre nõ
jarkwa caca nare, ne Pahpãm jarkwa quê ha apu ihcaca. Por Pahpãm te
mepamã Carõ Pejti jõr ata quê ha apu ihcaca.
9 Wa nee hipêr ate me ajpẽn kĩn na me amã ihhôc prãm nare. Nãmri pê
ramã Pahpãm me ate me ajpẽn kwỳ kĩn to me amã hahkre. 10 Ne me ate
me ajpẽn kĩnti ita to, ca ramã Maxeton jõ pjê kam ame akjêjê kĩn to me
apa. Ne wa ha cormã me ana ahwỳ, ca hipêr me ajpẽn kĩnti ita to me amji
mã me ajcamẽ.
11 Ne gõtpê me acarĩcti kam me apa na, ca me ahcukij. Ne hanea ne me
ate amji kam me gapac xà atajê to pit mã me amji mã me ahimpej to me
cunea ton to me apa na, quê ha me cupê Pahpãm na mehkwỳ nare catêjê
ihtỳj amji mã me acupa to me ipa. Ca ha nee ate ampona me prãm xà
atajê kôt ame jũm na prãm nare.
Quê ha Jeju côjkwa wỳr me pahto api
Ỹhỹ me ikjêjê, me imã me ate mehtyc atajê jahkre pej pejti na me ato
prãm. Porme cupê Pahpãm na mehkwỳ nare catêjê pêmehkwỳ ty, mã me
cumã amji kĩn nare atajê cuxà, ca nee me amã amji kĩn nare nare. Ampo
na? He me pahkĩnte nee me cumã hacpỹa mã mehtĩrna me hahkre pej
nare na ri. 14 Xà Jeju tyc ne nee hacpỹ mã ihtĩr nare? Hãpà, ihtỳj ihtyc
ne hacpỹa mã ihtĩr! Mẽr hõhõ, quê ha Pahpãm Jeju kôt me ipa catêjê to
hanea, pom quê Jeju he, ne hacpỹa mã me to ihtĩr.
MAM TEXARÕN 5
Wa itỳj me pajõ Pahhiti pê Jeju jarkwa kôt me amãawjarẽ. Quê ha
amcro nõ na, Jeju côjkwa wỳr me pajaprôr prãmte pjê wỳr, ahcakrã kam,
amji jaxà. Nemam mehtyc itajê na ahwỳ, quê ha me api. Jirô pê cu ha
cormã me pahtĩr itajê mehkôt me api.
16 Ỹhỹ, quê ha hane he. Quê ha me pajõ Pahhiti pê Jeju ajpên côjkwa
pĩnwrỳ ne ihkrãhhia kam me pamã caràr. Quê ha haneane côjkwa pĩn
Pahpãm mãmemprar catêjê jõ pahhi caràr, quê ha pea Pahpãm jõ wakỳre
te hõhhi harkwa cato. Quê ha mam Jeju na mehkwỳ tyc atajê kàj mã me
mõ. 17 Ne me pa, pom cu cormã me pahtĩr na ame papa atajê, cu ha kỳj
pême cuprõ mehtyc me, me pahte me pajõ Pahhiti pê Jeju cajpar prãmte,
kỳj pê. Hõhõ, ita na cu ha me pajõtpê Jeju cahê na ame papa rohnỳtti
mã. 18 Cwỳrjapê ca ha ma me ijarkwa ita to me amji jahôtto me apa. Ne
ma me akwỳ mã to amji kĩn ton to me apa.
Cu ha Jeju te amji jaxàr xà caxuw me amji cũmpej
Ỹhỹ me ikjêjê, wa nee me amã amcro me caxwa nõ hyr xà na ihhôc
to prãm nare. Por quê ha jũ caxuw ampo hane ata na. 2 Ampo na?
Quê ha me pajõ Pahhiti pê Jeju te amji jaxàr xà ita pê ihhêj rũm caxwa ri
nare. 3 Quê ha ramã me pajõPahhiti ihtẽm xàa kam, quê ha mehkwỳ me
— Cu ha me pampeaj kam me pahcarĩcti kam ame papa, quê hanee
me pahna ampo jamãrnare — hane. Hõ, quê ha me ajpẽn mã me harkwa
tome hajỹr cakrô, quê ha ihprõt pê Pahpãm te amji mãamcro hyr xà ata
kam ahtwỳ. Quê ha ihprõt pê ampokên jàhtôa ne me hỹrmã cato. Quê ha
mehkàj xà hane, pom quê hãn ne pyjê mã ihkra hà he.
4 Ampo na? He me cupê amji jahkre kêatre, cwỳrjapê ri me cupê
awcapàtkô catêjê. Ne me ca, Jeju kam me ikjêjê, nee me apê awcapàtkô
catêjênare. Cwỳrjapê quê ha Jeju te amji jaxàr xà jõ amcro cato, ca ha
nee ame amji mã me apikrar nare. Ampo na? He ramã ate amji mã me
gàhcuprõn. 5 Pom ramã me apê amcro jõ amcro tekjêita? Ne nee me papê
awcapàtkô jõ awcapàtkô tekjê nare. 6 Cwỳrjapê cu ha me hane, ne nee
ame pajõt nare, ne meparĩat na pahte amji kam me pajapac xà impejti
kam ame papa to me pahcuhhê, ne xwỳ kam me amji jamãr nare. 7 Ne
awcapàtkô kam ri hãn neame gõr. Ne caxwa ri côxỳhti to ame amji
peccatêjê ri caxwari côxỳhti to amehkõm to me ipa.
Cu ha me pahtỳj me amji jamãr pejti ne
Ne me pa, quêt me papê amcro jõ amcro tekjê, cwỳrjapê cu xwỳ kam
me amji jamãr nare to me hane he. Pom quê hãn ne krãhtare hõ hitô kà
tỳjtiita me hõ krãhkà tỳjti itato hõtpê amji jĩ pytà ita pyràc pej ne, cu ha
MAM TEXARÕN 5
meamji kam me pajapac xà pytàrto me papa. Ne me pahte Jeju to amji
mã me pahhimpej xà ata me, me pamã ajpẽn kĩnti itajê pêihhêj rũm
wakỳre te hitô kà tỳjti me hõ krãhkà itajê pyràac. Ne Jeju te me pahkên
pê me pahpytàr xà ita pê ihhêj rũm krãhtare jõ ihkrãhkà tỳjti ata pyràac.
Hõhõ, me ate amji kam me gapac xà itajê to, ca ha me amji kampa, ne me
to amji pytà, ne ahna me ato xar to me apa. 9 Pê Pahpãm amji tête ame
pahcurê xà caxuw amji mã me pahcapi nare. Ne quêt me pajõ Pahhiti pê
Jeju Crixtô te me pahpytàr xà caxuw, pê Pahpãm amji mã me pahcapi.
amji to amtà, ne me pancwỳrjapê ty. He nee ihnõ na me pamã hũpa
xànare. He xà mõrmõ ajkĩ me pahtyc, nare, cu me pahtĩar naame papa,
Jeju cator xàkam, cu ha me pahcunea cahê na ame papa rohnỳtti mã.
11 Cwỳrjapê ca me ajpẽn tehcajpar to meapa, ne me amã amji kĩn na me
amji ràn to me apa. Ne maahna me amji mã hakam. Pom ahnaa mã ramã
me to ita na, ca ha kam me to acrà.
Me hapackre xà cahhur
Ỹhỹ me ikjêjê, wa ha me ana ahwỳ, ca ha me akamame hàpên to me
ipa atajê to amji mã me ahimpeaj ne. Nãmri me pajõ Pahhiti Jeju te ri
amji mãme capi, mãr quê amji kôt me ato ipa, ne me amã ampo to hahkre
to ipa. 13 Ne jũmjê atajê to catyt kam amji mã me ahimpej tome apa, ne
amji mã mehkĩnti to me apa, ne catytkam ame ajpẽn kĩn to me apa.
14 Ne wa ha cormã ihnõa to me amã icakôc. Ca ha ampeaj kam cute me
xuwcacatiatajê japackre. Ne hanea ne me cute amji mã hàhtàt to me ipa
atajê na, ca ha mehràn, ne me cumã hakam to me apa. Ne por cute Jeju
kôt kyre pê me amji ton, ne amjĩ kam ihkôt me ipa atajê na, me hamãr
nare, ne atỳj ahna mehtehcajpar to me apa. Nemehcunea to gàhtàt to
me apa. 15 Ne ma ajpẽn na me to guphê, quê nee jũm ajpẽn mãihkên to
hàmjõr nare, mehkên xà atajê nõ jahpan xà na. Ne ajteare mã ita to ca ha
me to hane he. Ca ha gõtpêajpẽn mã me apejti ne, ne hanea neme cupê
me akwỳ nare atajê to mempeaj ne.
Cu ha me pahtỳj Pahpãm mã me pahcakôc to me papa
Ne gõtpê me gakrya ne, ne jũ caxuw me gakry tome hicu ne me amã
amji kĩn nare nare. 17 Ne gõtpê Pahpãm mã me acakôc jicu nare. 18 Por
cute me amã ampo cunea jõr atajê jahpan xà na, ca hãn ne hõtpê me
cumã acakôc, ne impejti na me harẽ, ne catihti na me harẽ, ne hũrên
me gakryti na me amji jarẽ. Ne por quê ha cormã ihhêaj to ampo kên
me awỳr cato ata cupate, ca nee me Pahpãm to amji mã me ahimpej jicu
nare. Ampo na? Cormã Pahpãm mãme akĩn, cwỳrjapê ca gõtpê Pahpãm
MAM TEXARÕN 5
ana prãm. Pom ate Jeju to amji mã me ahimpej atajê na ri Pahpãm mã
19 Nee apu amji tête Pahpãm Carõ Pejti te me akam hàpên atajê
cahpêrkàr to me apa nare. 20 Quê Pahpãm Carõ Pejti jũm jũjarẽn na
cumẽ, quê awjarẽ, ca ha nee me jũm ata jũjarẽn tête me hiprõn nare,
nãmri nee harkwa ita kôt hamreare nare. 21 Ne atỳj Pahpãm Carõ Pejti
jarkwa kôt me amji mãgũjarẽn ita kam me to acrà. Ne amji to me ate me
ampo kam gapac itajê cajpẽ, ne ampo pejti atajê, ca me kampa, ne amji
mã me huwahi. 22 Ne ampo kên atajê cunea pê amji to me awpjê.
23 Ita na wa Pahpãm mã me acajrẽn to ipa, por Pahpãm te me pamã
me pahcarĩcti jõr ata to, wa meamã ahna ahwỳ, quê me ato impeaj to
ipa, ca me ateamji kam me gapac xà tũm nare ne, ne me acarõ jamã, ne
me acaxwỳn jamã, ne me akrekà jamã, mãr quê me amã ihtetetti ne. Ne
nee jũ kam ihtũm kênrenare. Ampo na? Quê ha me pajõ Pahhiti pê Jeju
Crixtô amji jaxà ne me atetetti na me ana prãm. 24 Ne Pahpãm te ri ita na
me papa na, me pamẽn, ne taa mã quê ha me pahtehcajpa, cu ha ita na
kam me to pancrà. Nãmri Pahpãm ita harkwa cakrô to ihcakôc nare. Ne
ramã cute me pahtehcajpar na amji ton.
25 Ỹhỹ me ikjêjê, ca ha hanea ne Pahpãm mã icajrẽn to me apa. 26 Ca
ha me pahkjêjê cunea mã ite mehkĩnti to ite me cumã hàpà na, ca ha me
cumã ijarẽ. 27 Ne ite ampeaj kam me pajõ Pahhiti jarkwa kôt me amãn, ca
me pahkjêjêcunea mã ijõ kàhhôc ita cahyt.
28 Ỹhỹ, wa hãn ne ijõtpê me pajõ Pahhiti pê Jejuna ahwỳ, quê me amã
apejti caxuw impejti cunea gõ. Hamre, ita pit.
TEXARÕN JÕ KRĨ WỲR
Hapu Na Pawrô Jõ Kàhhôc
Ỹhỹ, pê Pawrô pê Jeju jarkwa na memprar catêjê nõ. Ne pê Texarõn jõ
krĩ kam Jeju na mehkwỳ jakrã mehkrĩ atajê wỳr, pom cu me hõ kàhhôc
pijakrut cahyt itajê kujate. Na pê hapu na hõ kàhhôc ita japrỳ pê Texarõn
Ne Pawrô te Jeju to amji mã mehhimpej to me ipa, cwỳrjapê rime cupê
Pahpãm tekjê nare atajê ame to kêanre, mã cute me amji pupun xà kêanre to
me amji pupun. Ne hõ kàhhôc ita kam, Pawrô te me cumãcute amji mã Jeju
to mehhimpej jicu nare na me cumã harẽn. Ne hanea ne cute me cumã pjê
jamre xà caxuw, jũ caxuw hacpỹ ne Jeju wrỳc na me cumã harẽn.
Pê Pawrô hipêr me cumã amji jarẽ
Ỹhỹ, Jeju kam me ikjêjê, pom ca Texarõn jõ krĩ kam me apa itajê,
ipê Pawrô, wa ite me pahtõ Xira me, me pahtõ Timot me, me awỳr
mehhôc. Por me apê me pajõ Inxũ Catipê Pahpãm me, me pajõ Pahhiti pê
Jeju tekjê na, came apa atajê wỳr ite mehhôc.
2 Ne wa itỳj me pajõ Inxũ Cati pêPahpãm me, me pajõ Pahhiti pê Jeju
mã me anaicakôc to ipa, quê me ato impej to ipa, ne me amã meacaxwãm
pê me acarĩcti jõr to ipa.
Pê mehkwỳ pyrên Pawrô hakry
Me ikjêjê, me acwỳrjapêa ri me ijakry hyre nare. Cwỳrjapê ri me imã
ijõtpê hãn ne Pahpãm mã me acajrẽn to me ipa na to prãm ita na. Ampo
na? Caampeaj kam Jeju to amji mã me ahimpej to me apa. Ne hanea ne
ca ame ajpẽn kĩnti to me apa ita, hõtpê ihcunea name amã ipicamẽn to
ipa, cwỳrjapê ri me apyrên me ijakrya to me ijakry. 4 Me imãa, ca catyt
kam me amji to apijapar to me apa. Na wa ijõtpê Jeju na mehkwỳ kwỳ
mã me akôt harẽn to ipa. Ne por me Pahpãm par nareatajê kam, ca me
HAPU NA TEXARÕN 2
amji pupun xà kêanre to ame apa, mã ajteare mã, mehkwỳ ame acurê to
me ipa cakrô, ca cormã amji to me gũcanãr to me apa, ne Jeju to amjimã
me ahimpej to me apa. Hõ, ate amji kam me gapac xà impejti to ate amji
to me apijapar xà itajê na, wa Jeju na mehkwỳ kwỳ mã me akôt harẽ.
5 Ne pom ca me kam me amji pupun xà kên itajêa to pê ramã Pahpãm
ihcakôc, ne ahna harkwa ta. Ampo na? Pom me ate amji pupun xà
kên itajêa, quê ha Pahpãmkrac ri himpej xà mã me acjêj xà caxuw me
nare, ne cute ame ato kên itajê to, tapanhanea ne ame to kêanre ne. 7 Ne
me amãa quê ha me akôt xà gõ. Ne hanea ne me imã cugõ, pom hanea ne
ite me amji pupun xà kêanre ita jahpan xà na.
Jeju te amji jaxàr xà
Quê ha xa mepajõ Pahhiti pê Jeju pu na cuhypôc pixêrti ata to ahpar mã
mõ, côjkwa kam Pahpãm mãmemprar catêjê carôt tỳjti atajê me. 8 Quê ha
ajpên mõ ne cato, ne me cupê Pahpãm jahkre kêatre atajê kên mã ame curẽ.
Por nee me Pahhiti pê Jeju pê me pahkritxwỳ jarẽn xà impejti atajê kam
hapac narecatêjê to hanea ne apu mehkên mã me curẽ. 9 Ne mehkêanre itajê
quê ha me pajõ Pahhiti carôt tỳjti ita pê ampỳa mã amehcuhhê. Na quê
ha jũ caxuw Pahpãm te ame to kên xà ata pê me cator nare. 10 Por Jeju te
amji jaxàr xà jõ amcro ata na quê haitajê cunea apu hane. Ne amcro ata na,
quê ha Jeju na mehkwỳ me cuprõ ne Jeju mãimpejti to mehcakôc. Ne por
mehcuneaJeju to amji mã mehhimpej, ne kam me hapac to meipa atajê, quê
ha Jeju pejti ne catia na me hõmpu. Ne ate me hajỹar, ca ha atỳj cahê na me
acuhhê. Ampo na? Ite meamã Jeju jarẽn pejti jarẽn, ca ate mempar cwỳrjapê.
11 Pahpãm te amji tekjêa na me ana hàhwỳr. Ita cwỳrjapê wa hõtpê
Pahpãm mã me acajrẽn to ipa, mãr quê me atehcajpa, ca ate me amji to
apijapar xànõ kam me gakryti atajê nõ to, ca ha me amji to ajpa. Me amã
catyt kam amji to meapijapar prãm, cwỳrjapê wa hanea ne ahna ahwỳ,
mãr quê carôt to me atehcajpa, ca catyt kam amji to me apijapar to me
apa ita na. Ca Jeju to amji mã meahimpej kam, me gàpên to me apa, ne
ahna me ahwỳ, ate gàpên xà itajê cunea to me ajpẽn ràn to me amõr xà
caxuw, hicu xà wỳr. 12 Ita na quê ha mehcunea apyrên ame pajõ Pahhiti
pê Jeju japrỳ to mehcakôc pejti to me ipa. Ampo na? Cute me akam
hàpên xà cunea impejti name hõmpun cwỳrjapê. Ne quê ha mehcunea me
apê hõ tekjê na me gahkre pej. Ne Pahpãm me, me pajõPahhiti pê Jeju
mã me akĩnti, cwỳrjapê ri hãn ne hõtpê me ato impej to me ipa.
Quê ha jũm kên hêj xi cati cato
cute me pahto cuprõn xà to, hipêr ihimpej. 2 Ne ihhêj ne jũmjê
HAPU NA TEXARÕN 2
jàhtôa ne Jeju te amji jaxàr xà to amehhêj xi tome ipa. Ne ramã xwahna
amcro ita cator na, ame harẽ. Ne wa me awỳ, ca nee ame kam gapac
nare. Nãmri quê ha mehkwỳ me irĩat kam, cute me ampo pupun name
amji jarẽ, nare, quê ha mehkwỳ Pahpãm te me cumã ihcakôc na me amji
jarẽ, nare, quê hamehkwỳ ite me cumã ihkàhhôc ton na me ijarẽ, ca
hanee me jũmjê itajê nõ kam gapacnare. Ne nee ate amempar xà ata to
amji pê me gapac kêt to me apa nare, ne nee ame to amji jigẽc rênto me
apa nare, quê nee jũm me anõ mã ihhêj nare.
3 Quê ha Jeju jõ amcro catorxwỳjrea na ampo ajkrut ne cato. Ita quê
ha mam cato he. Quê ha me hàhtôa ne ame Pahpãm curê, ne cunaa mã
amehcaca to amehcuhhê. Ne ihkôt cato ita, quê ha cupê me hirôa pê jũm
kêanre ata. Por me hirôa pê jũm kêanre ita quê ha jũ caxuw, amcro nõ
na, ma ihkên catia pê ihkãkãnti kam cuhy ata kam ihpỳm. 4 Quê ha amji
to cati prãmte, ma apu Pahpãm caca, ne ma apu pahpãm cahàc krekà
caca, mehcunea te amehkĩn ne mempar prãmte. Quê ha mehcunea jipy
apu mõ, ne hanea ne ma Pahpãm tome amji kam hapac xà jũrkwa mã axà
ne jỹ, ne me cumã cupêa Pahpãm na amji jarẽ.
5 He pê wa me acahê na ipa reria mã itỳj me amã ampo itajê cunea jarẽn
to ipa. Xà ca nee ampo itajê to ame amji japackre to ame apa nare? 6 Quê
ha jũm kêanre ita jõamcroa kam ahtwỳ, quê ha ihtỳj amji to ajpẽ. Ne por
wỳjrea na ramã jũm ipa ata, quê ha neecute amji kam hapac xà ita na hamãr
nare. Neramã ate me jũm ata jahkre pej. 7 Mã ramã cute amji kam hapac xà
kêanre ita apu ihcahkũm to mõ. Ne ramã me to kên to mõ. Ne por ihkêanre
ata, quê ha xa jũm ihkên têtema hiprõ ata ma tẽ, jakàn pê quê ha ihtỳj ihkên
itajê cunea ton to ipa. 8 Ne por me hirôa pê jũm kêanre ata quê ha ihtỳj amji
to ajpẽ, hõ amcro ata na. Ne por Pahhitipê Jeju te amji jaxàr xà ata kam, quê
ha Jeju ihtỳjhapkôc to ihcura. Ỹhỹ, quê ha Jeju hàhcujro pràti ita to cato, me
me hirôa pê jũm kên ita cator xà jõ amcro kam ahtwỳ, quê ha me pahcurê
xwỳn pêXatanaj cumã carôt tỳjti gõ, quê ha to amji to hipu, necato, cute
mehcunea mã ihhêj prãmte. Quê ha incaca xàa to cute amji kam hapac xà
cunea to me cumãn to ipa. Quê ha mehcunea, cute amji kam hapac xà cati
na me hahkre pej. 10 Quê ha ampo pihho kên cunea ton to ipa, cute ihkôt me
amji ton catêjê mã ihhêj xà na. Ne por cute ihkôt me amji ton catêjê atajê,
quê ha me hamre. Ampo na? Nee cute me Pahpãm jũjarẽn xà ata na meamji
caxàr nare, ne ma amehcaca, na quê ha me hamre. Quê ha cama tahna me
amji capa na mã, quêha ihtỳj mehkên pê me amji pytà. Ne nee cute ahna me
amji caxàr nare, cwỳrjapê quê ha me hamre.
11-12 Hõhõ, ita na quê ha Pahpãm cama me hamã, quêha me taa amji
mã mehhêj. Hõ, cute me Pahpãm par nare atajê caxuw ri cuteamji kam
hapac xà ita cumã. Ne por cute mehhêj xi kĩn catêjê atajê, quê ha Pahpãm
mehkên mã me cumẽ, quê ha mehkên mã me axà ne me hamre.
HAPU NA TEXARÕN 3
Pê Pahpãm me pahpytàr xà caxuw amji mã me pahcapi
Ỹhỹ me ikjêjê, wa itỳj Pahpãm mã me acajrẽn, ne cumã me apejti na
me garẽn to prãm. Ampo na? He me pajõ Pahhiti mã me akĩn cwỳrjapê.
PêPahpãm mam ramã amji mã me acapi, meakên pê cute me ato cator
xà caxuw, ne haneane Pahpãm Carõ Pejti te Pahpãm mã me acũmpej
xà caxuw. Ne hanea ne ate Pahpãm jarkwa kôt me amji ton xà caxuw,
Pahpãm te amji mã me acapi. Pahpãm te atajê cunea na amji mã me aton,
cute me ato ihkwỳa xà caxuw. 14 Itajê cunea caxuw pê Pahpãm me ana
ahwỳ. Pom pê wa me amã Jeju jarẽn pejti to harẽ ata caxuw, pê Pahpãm
me ana ahwỳ. Ne hanea ne cumã me ate me pajõ Pahhiti pê Jeju Crixtô
cator xà jõ amcro jàhcujro pràti ata kam, cumã ame apa na me ato prãm.
15 Cwỳrjapê, ca me ikjêjê, me amji pyxwỳ, ne ahna meamji pyxwỳr tu.
Ne pê wa me amã ijũjarẽn xà to awjarẽ atajê, ca ha amji mã me nõr to
impeaj ne. Ne ma me to amji japackrea ne. Ne hanea ne me ijõ kàhhôc ita
16 Ỹhỹ, me pajõ Pahhiti pê Jeju Crixtô me Pahpãm pê me pajõ Inxũ Cati
mã me pahkĩnti, mãhõtpê me pahto impejti to prãm. Cwỳrjapê ri me
pamã me pahcarôt gõ, cu nee ame ampo kên cupa nare, mã ma Jeju jikaj
na me pahtehcajpa, cu pahtỳj cormã me hikaj. 17 Cwỳrjapê wa Pahhiti
pê Jeju na me ahwỳ, ne cumã me caa pit cajrẽn, ne hanea ne mePahpãm
pê me pajõ Inxũ Cati mã me acajrẽn, quê me anacuhkõnre kam me amã
hakam, ne me ato ihtỳj, ca me ampo pej pit jarẽ, ne me to.
Pahpãm mã me Pawrô cajrẽn xà
Ne ijõ kàhhôc ita jicu xà kam, wa ha meikjêjê me awỳ, ca
Pahpãm mãme icajrẽn. Ne ahna me ahwỳ, mãr quê Pahhiti jarkwa
itaihcahkũm to awjarêa ne ihcahkũm. Ne quê ha me hàhtôa mã harkwa
ita impeaj to impej, ahnaa mã meamã impejti he. 2 Ne hanea ne Pahpãm
mã me icajrẽn, quê mehkên atajê kaj na me ito ipa. Ca ramã me ate me
hahkre pej, mã nee mehcunea Pahpãm jarkwa kam mehapac nare, ne nee
amji mã me to ihhimpej nare.
3 Mã me pajõ Pahhiti ihtỳj amji jarkwa na amji kampa. Quê ha me ato
ihtỳj, neme pahcurê xwỳn pê ma me gamã, ne ma me apytà. 4 Me pajõ
Pahhiti te ramã me imã me garẽn, cwỳrjapê wa ite ampo cunea to me
amãn atajê na, wa itỳj ate kam me to acrà na amji mã me ato hane.
5 Ne wa itỳj côjkwa kam Pahhiti na ahwỳ, quê me acaxwãam pê, me
ana cuhkõnrecunea to ate me hahkre pej na me ato, ca me hahkre pej.
Pahpãm mã me akĩnti, ne Jeju Crixtô ri meamã me acarôt gõ, ate ihkôt
me gũcanãr xà caxuw. Ita na wa me amã Pahpãm na ahwỳ.
HAPU NA TEXARÕN 3
Me pahcunea jàpên xà pit
Ỹhỹ me ikjêjê, wa me pajõ Pahhiti pê Jeju Crixtô jarkwa na me amã
ijarkwa jirên to mõ. Ca ha mecaa me pahkjêjê te me xuwcacati atajê pê
me amjito gũjawry to me apa. Por ma apu ite me ampo to hahkre xà caca
atajê pê ca ampỳa mã ame apa. 7 Wa ite me amã ampo ton xà atajê na, ca
ame ipa, ne nee ame xuwcaca to me ipa nare. 8 Pê wa nee ampo na jũm
mã me ijàmjõr nare kam, cupê me ipyr nare. Pê wa quêt cama me apêa
to me apê, ne wa me ijàpên xà to hãn ne me amjitycrĩ. Pê wa ajco caxwa
me amcro kam, nee me ijàpên jicu nare, pê wa amji na jũm pê me ampo
to hamrecupate. Ne nee ite ampo na me ijàhwỳr to prãm nõ to nare. 9 Pê
Jeju me imã ite itỳj me jũmjê jũhkra kam me ampo cwỳr xà na awjahkre.
Pê wa pa, ma apu ita na mehcaca. Ampo na? Ca me ate ahna me ipupun,
ne ikôat me amji ton prãmte. 10 Pê wa curi ame acahê na me ipa reria mã,
ramã me amã itajê te amji kam hapac xà ata jarẽ:
— He quê ha jũm mã hàpên prãm nare ne cumã xuwcaca na, quê ha
nee hàpàn nare — hane.
11 Ỹhỹ, ampeaj kam ri ite me amã ijũjarẽn xàita, wa ite me amã
ihkujahêc. Ampo na? He wa ite me acahê na jũmjê jàpên nare, ne cama
ame ipane me hàpàn to ame ipa na, me harẽn par. Cwỳrjapê wa ame amã
awjarẽ. Ajte nee me hàpên nare, ne cama ajte ame ate amjikam me gapac
xà caxun to me ipa. 12 Ne me pajõ Pahhiti pê Jeju Crixtô japrỳa na wa ha
jũmjê itajê mã ijarkwa tỳaj kujate, quê catyt kam ame ipa, ne me apê, ne
amji mã me harte. Ne nee ame ate amji kam me gapac xà caxun to me ipa
13 Ne me ca me ikjêjê, me gàpênita na, ne nee me gàpên kam ame apec
nare. 14 Ne quê ihhêaj to jũm ma apu ite me amã ijarkwa kujahêc ita par
caca na, ca ha me hahkre pejne me cupê amji krã, ne me cupê hawry, quê
ha ihtỳj amehpahàm. 15 Ne nee pom ca ame acurê xwỳn to ita na ame ton
nare, ne catyt kam me to amji kjê, ne me hapackre.
16 Hamre, ijõ kàhhôc cahhur mã he. Wa ha me pajõ Pahhiti wỳ, quê ha
hõtpê me amã ihcarĩcti gõ, ampo itajê cunea caxuw. Ne wa ha hanea ne
Pahhitina ahwỳ, quê hõtpê me acahê na apu ipa.
Pê Pawrô me cumã amji jarẽ
Ỹhỹ, ipê Pawrô, wa ite ijũhkra ita to ihkàhhôc ita jatuj xà mã to mẽn.
Wa ijõtpê hãn ne ijõ kàhhôc kam hãn ne ijaprỳ nõr to hane, came ijahkre
18 Ỹhỹ, wa ha Pahpãm wỳ, quê ha me pajõ Pahhitipê Jeju Crixtô me
acunea mã ampo pejti jõr to ipa. Hamre.
Mam Pawrô Jõ Kàhhôc
Ỹhỹ, pê Pawrô pê Jeju jarkwa na memprar catêjê nõ, ne ajco pjê cunea
kam apu ipa. Ne mehcunea mã Jeju pê me pahkritxwỳ na ajco harẽn to ipa.
Pê Juta catêjê ma ame Jeju jũjarẽn xà ita par caca. Cwỳrjapê pê me Pawrô
pro, ne Roman catêjê mã cugõ, ne pê me hacjên xà kam me haxà. Mã Pawrô
cator jirô pê hipêr mehcunea mã Jeju pê me pahkritxwỳ jarẽn xà impejti
jarẽn tomõ, na ri hipêr Roman catêjê te Pawrô pro ne me haxàr, me hacjên
xà kam. Mã hõtpê cute mehkwỳ mã ihkàhhôc ita ton ne ma ihkujahêc.
Ne pê hũmre nõ japrỳ pê Timot Pawrô kôt Jeju pynãr ita na, cormã
intuwre. Ne cupê Pawrôtehcajpar catê, ne ajco kôt apu ipa. Jirô pêmã
pê Pawrô Epet jõ krĩ kam Jeju na mehkwỳ mehkrĩ atajê to ihhimpej catê
na Timot xãm. Ne pom cu me hõ kàhhôc pijakrut cahyt itajê kam, pê
PawrôTimot mã, por mehkwỳ mã ampo kên to hahkre atajê cahpêrhyr na
awjahkre. Na pê mam hõ kàhhôc ita japrỳ pê Timot Wỳr, Mam Pawrô Jõ
Kàhhôc (1 Timot).
Ne hanea ne cumã cute mehkwỳ jamãr catêjê impeaj pyxwỳr, mã cute
me hamãr to impejti na hũjahkre. Ne nee Timot te jũ caxuw Pahpãm mã
hàpênjicu nare na cumã hũjahkre.
Pê Pawrô Timot mã amji jarẽ
Ỹhỹ, ipê Pawrô, por Jeju te ihkujahêc ata, pa wa. Pahpãm pê me
pahkên pê me pahto hapôj catê, ne ihcãmter pê Jeju Crixtô te hacpỹa
ne amji jaxàr xà ata, cu pahtỳj me hikaj ata jarkwa kôt wa apu ipa.
2 Ỹhỹ Timot, apê ihhêj rũm ikra. Ampo na? Ca ikôat Jeju to amji mã
ahimpej to apa, cwỳrjapê wa ha amã ihhôc. Ne ahpỹanre na ampo itajê
cunea na amãihhôc partu. Ne wa apu Pahpãmme, me pajõ Pahhiti pê
Jeju Crixtô mã me acajrẽn, ne me cumã:
— Me to amji pytà ne me hamã, ne me caprĩ, ne me caxwãm pê me
Pê Pawrô Timot mã me hapackre kên xà cawpa
Ỹhỹ, imã Epet jõ krĩ kam gàhhuc na ato prãm, ita to pê wa ramã
Maxeton jõ pjê wỳr itẽm xà xwỳjrea na amã icakôc. Ne Epet jõ krĩkam
mehkwỳ te hãn ne ampo to me cumã hahkre xàcupan xà itajê to pit mã
ame cumã hahkre to me ipa. Ne caa, ca ha atỳj ita tête me cumã, quê me
ita ton jicu. 4 Na ca ha me cumã gũjarẽn to hane he:
— Ca rỳ pêa mã ame aquêtjê te amji kam hapac xà itajê me, me haprỳ
na ihhôc japjêhti atajê to pit mã ame hahkre prãm to me apa. Nee ca
ameita ton nare. Nãmri ca hãn ne ame ita to, ne teeincwỳrjapê ame
apijapu to prãm. Ne Pahpãm mã ihkôt me papa na me pahto prãm, ne
pomate me ampo to hahkre xà itajê, nee Pahpãm kôt mepapa na me
pahtehcajpar nare. Ne quêt Pahpãm meharkwa to, cu ha amji mã me
pahhimpej, ne pahtỳj hỹrmã ame pajapôj — hane.
5 Ne wa apu amã ihimpej xà itajê cunea to hahkre, mãr quê Jeju na
mehkwỳ pê me pahkwỳ cunea mã cute me ajpẽn kĩn xà to ajcamẽ. Cu ha
me pamã ampo kên na prãm nare na, cu ha pahtỳj ame ajpẽnkĩnti ne. Cu
ha ame amji kampa, ne pahte ramã ame ampo tonitajê kôt me amji kôt
hakop, ne nee amji jũ na me pahpahàm nare na, cu ha pahtỳj ame ajpẽn
kĩnti ne. Cu ha ampeaj kam Pahpãm to ame amji mã me pahhimpej na,
cu ha pahtỳj ame ajpẽn kĩnti ne.
6 Ne mehkwỳ te ramã me Pahpãm jarkwa cupan, ne ihcaprỳ na me
harkwa cakrô to ame ajpẽn mã mehhimpej. 7 Ne ihtỳj cumã cute amjito
me cumã Pahpãm jarkwa to hahkre catê na me amjiton to me prãm, por
pê Pahpãm Mojxe xwỳ mãharkwa to hahkre ata to. Ne camaampo to
amehcakôc atajê jahkre pej nare kam ame to ihcakôc, ne nee hãn ne me
harkwa na meamji par nare. Ne ihhêj ne ampeaj kam me harkwa atajê na
me cumã amji jahkre pej, ne nee ahna me cumã amji jahkre pej nare.
8 Pê Pahpãm Mojxe xwỳ mã ihhimpej xà impejti kên nare ata gõ, na
pahte ramã me hahkre pej. 9-10 Xà ajkĩ catyt kam me ipa catêjê caxuw
caxuw pê ihhimpej xà itajê to he. Ihtỳj amjia kôt ame ipa catêjê me, me
hũpar nare catêjême, Pahpãm to me amji kam hapac nare catêjê me,
mehkrã kêanre catêjê me, Pahpãm to me amji prãr catêjê me, nee cute
me Pahpãm Carõ Pejti imparnare catêjê me, cute me hũmxwỳa curan
catêjê me, mehkwỳa curan catêjê me, ahti na mehpahàm nõ catêjê
me, me hũmrea te me ajpẽn caxun catêjê me, pyjêa te ajpẽn to inxy
catêjê me, ahti na cutemehkwỳ to ihpore na me hàhpan prãmcatêjê me,
mehhêj xi catêjê me, mehcukij catê cunamã mehkwỳ to mehhêj xi catêjê
me, Pahpãm jarkwa to hahkre xà cuna mã mehcakôc kên catêjê. Ne
mehcunea te me hajỹr xà catêjê itajê caxuw pê Pahpãm Mojxe xwỳ mã
ihhimpej xà ita to. 11 Ne Pahpãm catihti, ne impejti atate ri amji mã icapi,
ite me amã ihkraJeju pê me pahkritxwỳ jarẽn xà impejti to harẽn to ipa
Pê Pahpãm Pawrô caprĩ pyrên hakry
Cute icapi ne amji mã ipej na ito hajỹr, ne amji mã cumã hàpên
catê na iton. Me pajõ Pahhitipê Jeju Crixtô te hàpên xà ita caxuw imã
icarôtton, ne imã hõr, wa carôat kôt ijàpên to ipa. Cwỳrjapê ri itajê pyrên
ijakryti, wa ijõtpê ijakryti to cumã amji jarẽn to ipa. 13 Pê wa mam ajco
Jeju to icakôc kêanre to ipa, ne itỳj ahna mehkwỳ jahêr to ipa, ne ajco
ame to kêanre to ipa. Cakrô mã Pahpãm teicaprĩ. Ampo na? Pê wa cormã
nee Pahpãm jahkre pej nare, ne nee to amji mã ihimpej to ipa nare.
Cwỳrjapê pê wa amji jahkre kêt kam apu to kêanre to hajỹr to ipa. 14 Mã
me pajõ Pahhiti te ito kênre nare, ne amji wỳr ito ipipkjêr, wa hỹrmã
ipipkjêr, ne toa amji mã ihimpej to ipa. Mã cute imã ihkĩnti na iton,
cwỳrjapê wa me pahkwỳ cunea me, Jejumã me ajpẽn kĩnti to me amji
hônco to me ipa.
15 Ỹhỹ, pê ajpên pjê ita wỳr Jeju wrỳ, cute mehkrã kên pytàr xà caxuw.
Hõhõ, ijũjarẽn xà ita ri quêt ampeaj kam. Gapacta ne ana cuhkõnrecunea
to harẽn xà ita na amji capa, ne to amji jahôt to apa. Ne papê wa me
girôa pê ikrã kên cati. 16 Cwỳrjapê ri Pahpãm te icaprĩ, quê mehcunea me
— Pỳhàpà, ihhêj ne ihtỳj xãmte Pahpãm te Pawrô kêanre ita to impej,
wa ha hanea ne cuxà Pahpãm wỳr apkjê, quê ha ito impej. Mãr wa
Pahpãmcahê na itĩar na ipa, rohnỳtti mã — hane. Hõhõ, cute amji mã
meito ihcakôc to hajỹr prãmte ri, Pahpãm te icaprĩ. 17 Ne imã mehcunea
te Pahpãm pupun pejti na me to prãm. Pahpãm pê me pahcunea jõ
Pahhiti, na pê nee jũm ton nare, mã ihtĩar na hãn neihkrĩ. Quê nee jũm
hõmpun nare. He ampeaj kam ri pyxit peaj, ne pjê ita cunea kam cupê
Pahpãm. Ne imã mehcunea te quêt Pahpãm catihti name hahkre pej, ne
amji mã ahnamehpahàmti na imã me to prãm, rohnỳtti mã. Hamre.
18 Ỹhỹ ikra Timot, ikam gapacpeaj ne. Pê ramã Pahpãm jarkwa to
mehcakôc catêjê me gàpên xà ita jarẽn to:
— Pahpãm te amji mã acapi, ca ha apê me cumã gũjarẽn pejti jarẽn
catê — hane. Ne gàpên xà ita pêkrãhtare pijapu xà pyràac, ne ma harkwa
itato amji japackre to apa, ne gõ Pahhiti mã gàpên xà to impejti to apa. 19 Ca
ha nee Jeju to amji mã ahimpej jicu nare. Por ca ramã ate ampo pejti ton xà
jahkre pej ata, ca hanee ton jicu nare. Ne nee ajte mehkwỳ te mehajỹr nare,
ne me cumã ampo pejti itajê jahkre pej cakrô, mã ihkaj na ihtỳj ame ampo
kêanreton to me ipa. Ne ihtỳj hãn ne Jeju kôt meamji ton jicu, ne nee ihkôt
me hakop ne me hahkre pej nare. 20 Ne me hũmre pijakrut itajê pê ihtỳj ampo
kên itajê to ame he: Himẽn me Arexãnre. Cwỳrjapê pê wa me pahcurê xwỳn
pê Xatanaj jũhkra mã me haxà. Pê taa ame to kên ne me hapackre, mãr
quênee jũ caxuw hipêr Pahpãm cuna mã amehcakôckên to me hajỹr nare.
Timot te catyt kam mehkwỳ to ihhimpej xà
Ita caxuw wa ha ate mecuprõn xà kam, ate me acaca xà ton xà ata
to meamã hahkre. Mam cati mã, quê ha me pahkwỳ cunea Pahpãm
mã mehcakôc, ne cumã me ajpẽn cajrẽn, ne ahna me ahwỳ, ne Pahpãm
catihti ne impejti na amji mã me harẽ. Ne Pahpãm te me cumã ampo
cunea jõr atajê pyrên, quê ha me hakrya kam me cumã amji jarẽ. 2 Ca
ha mehkwỳ mã garkwa ta, quê ha mehcunea Pahpãm mã pjê jõ pahhi
ihhimpejcatêjê cajrẽn. Ampo na? Cu haame ita to, ne caxwãm catia mã,
catyt kam me pahkrĩ, neamji to me ajpa, ne nee me ajpẽn mãnnare, ne
nee ame papijapu nare. 3 Ita to pahte me, na ri ihkênre nare. Ampo na?
Pahpãm pê me pahpytàr catê ata mã pahte me ita ton xà itajê na prãm,
ne ahna cumã impejti. 4 Pê mehcunea Pahpãm pê ampỳamã ajco ame ipa,
mehkên ata wỳr. Ne Pahpãmri mehkên pê mehcunea tohapôj, ne ampeaj
kam cute me harkwa pejti ita cuneajahkre pej na, cumã me to prãm.
5 Cwỳrjapê pê me pahwỳr ihcãmter Jeju Crixtô kujate, cute Hũm me
ajpẽn na me pajaxôr catê na. Ne taa mã quê ha pyxit peaj ne Pahpãm
wỳr me paxũmre tocuprõ. Ne iràn xà na, jũ wỳr quê jũm Pahpãm wỳr
me pahto apkjê. 6 Pê Jeju hàpên xà ita to hàpên to amji pytà, ne taa amji
caprôa to me pajahpan xà na amgõ. Ita kôt quê ha mehcunea me hõmpu
ne me hahkre pej, nãmri quê ha Pahpãm hõ amcroa kam mehcuneakên
pê me to hapôj. 7 Cwỳrjapê ri Pahpãm te ito ijũjarẽn catê, ne ikujahêc, wa
mehcahkrit pê, por me cupê Juta catêjê nare atajê mã harẽn pejti itajê to
awjarẽ, ne me cumã to hahkre. Ne me cumã:
— Ca ha Jeju wỳr amji to me apkjê, ne toa amji mã me ahimpej, ne
me apej mã ame apỳpỳm — hane. Nãmri ijũjarẽn xà ita ampeaj kam ri,
wanee ame amã ihêj nare.
Me hũmre te ihtỳj Pahpãm mã mehcakôc xà
Ne imã pjê cunea kam me hũmre te Pahpãm mã mehcakôc na me to
prãm. Ne Pahpãm mã mehcakôc catêjê atajê, quê ha catyt kam Pahpãm
kôt me ipa. Ne nee ame ajpẽn curê nare, ne nee me ajpẽn mãnnare kam,
Pahpãm mã mehcakôc.
9 Ita caxuw wa ha Jeju na mehkwỳ cahãj catêjê to icakôc, ne me
hapackre to amã hahkre, jũ mãquê ha ame, ne ame amji cũmpej, ne
amehkrĩ. Ỹhỹ, ca ha me hapackre to hane he:
— Nee ca amji mã me garkwa to: “Me hũmre cunea te me ikĩn prãmte,
wa ha ijahĩ xà itajê cunea mã amji jacjê, cute kam me ikĩn, ne ikôt
catia mã cute amehkwỳmã ampo pejti ton to ipa, ne Jejuna mehkwỳ na
me amji jarẽn na, quê ha catyt kam me ipa, ne mehkwỳ tehcajpar to me
11 Ne me cumã Pahpãm jarkwa to hahkre catêjê, quê ha cute me cuprõn
xà kam me cumã to hahkre, quê aracri pyjê itajê mehkrĩ ne ame awpa.
12 Quê nee pyjê nõ me hũmre nõ mã ampo to hahkre nare. Ne nee cupê
me hũmre jõ pahhi nare. Ne cama amji caxuw ame hũmre kôpĩ, ne nee
amehcakôc nare. 13 Ampo na mã wa pyjê na amã ihimpej xà itajê to
ihimpej? Nee mã ampo nanare. Pê mam Pahpãm Atãw xwỳ xũmre ata
to, ne hapu na Ewa xwỳ cahãj ata to. 14 Pê nee Xatanaj Atãw xwỳ mã
ihhêj nare, ne Ewa xwỳ mã pê ihhêj. Ne taa mã pê nee Pahpãm te amji
kam hapac xà impar nare. 15 Cwỳrjapê quê ha pyjê cunea mã mehkra hàa
to hà. Nãmri quê ha pyjê itajê nõ te Jeju to amjimã ihhimpej, ne cumã
mehkwỳ kĩn, mã mehtehcajparrohnỳtti mã, ne nee ahti na ame hũmre na
amji mã prãm nare, ne quêt caxwãm catia mã Pahpãam kôt ame ipa na,
quê ha ihtỳj ihkên xà catia pê me amji pytà.
Timot te mehkwỳ to mehhimpej catêjê pyxwỳr xà
Ita caxuw, wa ha ate me cuprõn xà jõ pahhi to me amã icakôc,
ne me amã to hahkre. Quê ha jũm te Jeju na mehkwỳ to ihhimpej
catê na amji to prãm na, quê ha hàpên xà impejti na amji to prãm. Ỹhỹ,
ite me gapackre xà ita ampeaj kam ri. 2 Por Jeju na mehkwỳ to ihhimpej
catêjê pupun catêjê atajê, quê ha me cupê hũmre impejti ne, quê nee jũm
ampokên nõ na me harẽn to kên nare. Ne me cumã hĩxi pyxit peaj, ne
hĩxi me ajpẽn na ajkrut peaj. Ne caxwãm catia mã mehpahàmti ne, ne
nee ame amji mã hamãr nare nare, ne nee amji to me cati prãm nare.
Nequêt ihcunea na me hàhcajrẽnti ne, me hũrkwa to, ne me cumã ampo
pejti cunea to me cumã hahkre jahkre pej. 3 Quê ha nee cupê côxỳhti to
ihkõm catê nare, ne nee apu hàprê nare, ne quêt hàhcaprĩa kam, aracri
ame to ihhimpej to ipa. Ne nee ihpore toamji to hakràj catia to ipa
prãm nare. 4 Ne ihtỳj cumã hũrkwa kam amji to ihhimpej jahkre pej, ne
me hũpahti to me ipa. Cwỳrjapêquê ha ihtỳj cupê Jeju na mehkwỳ to
ihhimpej catê na, me jũm ata capi. 5 Nãmri quê ha jũm ata pê hũrkwa
kam amji to ihhimpej jahkre kêatre na, jũ wỳr quê ha apu amji mã hamã,
ne amji to mehkwỳ to ihhimpej catê.
6 Ne mehkwỳ to ihhimpej catê ata, quê nee cupê curmã Pahpãm kôt
ipa catê nare. Nãmri quê ha curmã jũm ata te Pahpãm kôt ipa catê na
amji ton, mã cute me to ihhimpej catê na me hãm na, quê ihhêaj to
cama apu amji to cati prãm. Ne cute amji to amji jahkre pejti to prãm
to ipa to hanea, pom pê mam me pahcurê xwỳn, ne amji curê mã amji
mẽ, ita kôpit na, quê ha jũm ihtỳj amji curê mã amji mẽ. 7 Na quê ha me
cupê Jeju na mehkwỳ nare atajêkam mare mã, catyt kam ipa, quê ihtỳj
me to amjimã ihcakôc to impejti ne. Quê ha cute hajỹr na, quê ha nee
Xatanaj pê me pahcurê xwỳn ata cupê Jeju na mehkwỳ to ihhimpej tête
ihcahpêrkàr nare.
Timot te hanea ne mehkwỳ jamãr catêjê pyxwỳr xà
Ỹhỹ Timot, ita caxuw wa ha me pahkwỳ tehcajpar catêjê te amji
kam hapac xà to amã hahkre. Jeju na mehkwỳ tehcajpar catêjê, quê ha
caxwãm catia mã, catyt kam ame ipa, ne mehcakôc xà hêj xi nare to
mehcakôc to me ipa to me prãm. Ne nee apu ampo cacôxỳhti catia ne to
ihkõm nare, ne nee ihpore to pit mã apu amji mã mehhimpej to me ipa
nare. 9 Ne cute Jeju to amji mã mehhimpej ita na, quê amji to mehtỳj tu.
10 Quê ha mam me hàpên xà ita na me capi, quê ha cute hàpên xà ita to
me hamãr na, quê ha me hõmpu, ne toa mehkwỳ tehcajpar catêjê.
11 Mehprõ xwỳjê, quê hanea catyt kam, caxwãm catia mã ame ipa. Quê
nee mehkrĩ ne ame harkwa te wônare, ne quêt catyt kam, caxwãmcatia
mã, me amji kam hapac to me ipa, ne ihtỳj ampo cunea na me amji
jarkwa par to me ipa.
12 Ne Jeju na mehkwỳ tehcajpar catêjê mã quê ha mehprõ pyxit peaj,
ne ahpỹanre na amji mã mehkra to me ipijapar to mempeaj ne. 13 Quê ha
to ipa. Cwỳrjapê quê ha ihtỳj Jeju to cute amji mã mehhimpejna, me amji
jarẽn to me ipa.
Pê Pawrô hipêr Timot mã Jeju kôt harẽn pejti
Ỹhỹ Timot, wa awỳr ikràr, ite apupun prãmte, ne jũ wỳr wa ha awỳr
tẽ, amcro itajê nõ na, cwỳrjapê wa ite amã ihhôc, ne amji cumam amã
ihkujahêc. 15 Nãmri wa ha cormã ita ri apu ikên, quê ha mam ihkàhhôc
ita me awỳr cato, ne me pahkwỳ te cuprõn xà kam me pahte me amji ton
xà ata to meamã hahkre, jũ mã cu ha amji to me pahhimpej xà to. Ne me
pahte cuprõn xà ita pê cama pahte me cuprõn xà nare, ne cupê Pahpãm
te cuprõnxà. Ampo na? Pahpãm ihtỳj me pahcunea kam amji to ajpa.
Cwỳrjapê ri ihhêj rũm me papê, pom hãn ne ikre jicjêc ikre cajpar to
ihcuhhê itapyràac, na cu Pahpãm mã cute amji kam hapac xà cunea mã
me pajũcanãr to me pahcuhhê, ne ma mehcajpa.
16 Ỹhỹ, pom Jeju jarẽn xà ita peaj to impej. Ne taamã ri catyt kam me
papa na me pahtehcajpa. Pê cu mam nee me pahnõ hahkre pej nare, ne
ita caxuw ri me pahcunea mã hahkre pej. Na cu ha ampo itajê cunea na
amji mã Jeju to me hane he:
Cupê Pahpãm cakrô, pê ajte me pajĩa na amji to ajpẽ.
Mã Pahpãm Carõ Pejti te hõmpun, ne catyt kam ipa na harẽn.
Mã côjkwa kam Pahpãm mã memprar catêjê te hõmpun.
Mã pjê cunea kam harẽn xà ita picràn.
Mã pjê cunea kam mehkwỳ te mempar, ne ihkôat me amji ton, ne ma
Mã hacpỹa mã Pahpãm te to hàpir, côjkwa wỳr.
Hõhõ, pahte Jeju to amji mã me pahhimpej xà ita ampeaj kam ri.
Pê Pawrô Timot mã cute me ampo kên to hahkre catêjê cawpa
Ne ampo itajê cwỳrjapê wa ha hipêr cute ampo kênto me amã
hahkre catêjê na me amãihhôc. Ỹhỹ, ramã Pahpãm Carõ Pejti te
hirãa pê me harẽn, quê ha ihtỳj jũ caxuw Jeju na mehkwỳ kwỳ, Jeju te
amji mã mehhimpejjicu. Mã me pahcurê xwỳn Xatanaj pĩn, cupẽ jarôti
na mehkwỳ kwỳate ampo carõ kên itajê kwỳa to amji mã mehhimpej to
me ipa. Ne ampo carõ kên itajêa kôt me cumã ihhêj xi xà kên atajê cunea
to hahkre. 2 Ne pom cute me ampo to hahkre catêjê itajê pê ihhêj rũm
ampeaj kam ampo to hahkre catêjê, ne nee mã ampeaj kam nare, mehhêj
xi to pitmã ame cumã hahkre to me ipa. Neramã me cupê mencaca xà
cunea ihkêanre, mã nee me hahkre pej nare kam, ihtỳj impej na amji mã
me to hane. 3 Ne me hũmre itajê te me cumã ampo to hahkre xà itajê te
— Ca ha nee pyjê nõ me gikwa nare, ne ahte apu apa, ita na ri Pahpãm
mã impej — hane. Ne hanea ne xwahna, por ampo kur xà impejti atajê,
quê ha neeamehkur nare. Ne cama ame cumã ihhêj, nepom Pahpãm te
ampo cunea kur xà tonitajê, nee ihkên nare, ne impej pit, Pahpãm kôt me
ipa catêjê mã. Ampo na? Pahpãm mã me pahkĩnti, mã me pamã ampo pej
pit gõ, ita na ramã me pahte mehahkre pejtu. Ne me gàpàn xà wỳr, ca ha
xa mam me gõ pyrên me gakryti na Pahpãm mã me amji jarẽ. 4 Ne pom
pê Pahpãm ampo cunea to itajê impej pit, cwỳrjapê cu nee ame papijacri
xà atajê cupa nare. Ne gapacta ne ampo itajê cunea na me amji tohpôj, ne
Pahpãm mã me harẽn to hane he:
— Ỹhỹ me ijõ Inxũ Cati, ate me imãampo pejti jõr, itajê pyrên ampeaj
kamme ijakry — hane. 5 Hõhõ, ca ha Pahpãm jarkwa to Pahpãm mã me
acakôc to me hane, quê ha me apijacri xà mã, ampo cawpa xà itajê cunea
hamre tu. Ampo na? Pahpãm mãampo itajê cunea impej pit.
Quê ha Timot pê Jeju mã hàpên catê impejti
Ca ha atỳj ite gapackre xà ita to, Jeju kam me pahte ajpẽn to me
pahkjêjê atajê mã hahkre. Ca ha ate ita tohajỹr na, ca ha apê Jeju mã
gàpên catê impejti ne. Hõhõ, ca ha hane, ne Pahpãm jarkwa kôt amji
ton toapa, ne me cumã harkwa to hahkre to apa, ne atỳj acaxwỳn to
amji mã ihtỳj to apa. Ampo na? Ampeaj kam ri Pahpãm jarkwa ita, nee
mã ihhêj xi nare. 7 Ne ihkĩnte me aquêtjê jũjarẽn hêj xi xà to me apijacri
catêjê mã ampo cawpa xà, itajê kôt hamreare. Na ca ha nee ihkôat me
hahkre to me apa, ne catyt kam ihkôat me amji ton to me apa. 8 Cu ha
me pajàpên xà pytĩa tome pajàpên to me papa, ne pahtỳj pajĩ cuneakam
ame pahcarôhrôt. Ne ampeaj kam ame pajĩ hi tỳj. Jĩkjê na cu ha Pahpãm
mã pajàpên to me papa, ne amji caxwãm pê amji mã me pahcaxwỳn to
ihtỳj tome hanea, pom quê me pajĩ kam pahcarôhrôt hi tỳjti he. Ne me
pahcaxwỳn tỳjti ita ri me pajĩ hi tỳjti ita jirôa pê impej. Ampo na? Quê
ha ihtỳj me pajĩ mepahhi tỳjti ita jũ caxuw hamre, ne me pahcaxwỳn quê
ha quêt jũ caxuw hamre nare.
9 Ita caxuw wa ha ampeaj kam ite me amã ampo to hahkre xà ata to me
amã hahkre. Ca nee me anõihcaca nare, ne atỳj ana cuhkõnre cunea to
ahna amji capa, ne toa amji mã me ahimpej to me apa. 10 Pahpãm ihtĩar
ihkrĩ ata pê ri me pahkên pê me pahto hapôj catê. Ne toa, cu amji mã
ame pahhimpej, ne ma amji to me hikaj to me papa. Cu pahte mempar,
cwỳrjapê cu pahtỳj hàpên xà catijàhtôa itajê to me pajàpên to me amji
cujtên to me papa.
11 Cwỳrjapê ca ha ijarkwa itajêa to me cumã hahkre to me apa, quê toa
amji mã mehhimpej to me ipa. 12 Quê ha me pahkjêjê nõ atuwre na ato
ihcakôc, canee jũm ata kam gapac nare. Ne cormã atuwre cakrô, ca catyt
kam apu apa, ne catyt kam acakôc to apa, ne amã mehcunea kĩn, ca me
caprĩ to apa, ne Jejua to amjimã ahimpej na apahàmti to apa. Quê ha me
pahkjêjê kwỳ catyt kam ate apana me apupu, ne hanea ne acuxà catyt
kam me ipa. 13 Cwỳrjapê ca ha atỳj me cumã Pahpãm jarkwa pejti ita
cahyt, ne me cumã Jeju pê me pahkritxwỳ jarẽn xà impejti jarẽn to apa.
Ne me cumã Pahpãm te amji kam hapac xà cunea capô partu to apa, wa
ha ahnaa me awỳr icato.
14 Pê ca cormã gàpên nare kam, pê Jeju na mehkwỳ to mehhimpej
catêjê me akrã na me hũxi, ne Carõ Pejti jarkwa kôt me garẽn to hane he:
— Ita caxuw, ca ha Jeju na mehkwỳ jarkwa me, Jeju jarkwa kôt,
me cumã Pahpãmjarkwa jarẽn pejti itajê to hahkre to apa — hane. Pê
gapac kêt nare.
Hõ, gàpên xà ita mã, ca ha amji jõr to apa, ne ma apicamẽn to mõ,
mehcunea kam mare mã. 16 Ca ha atỳj catyt kam apa na amji jamãr to apa,
ne me cumã ampo to hahkre na amji jamãr pejti to apa. Ca ha hane, quê ha
Pahpãm ihtỳj cute me akam hapac catêjê me, me akên pê ato hapôj to ipa.
Jeju na mehkwỳ te ajpẽn to mempejti xà
Ỹhỹ, wa ha pahte me ajpẽn to mempejti xà jarẽ. Quê me pahkjêjê
ame ampo kên ton to me ipa, ca me cumã, quê catyt kam ame
ipa. Ne mehwej catêjê, ca hame cumãn kên nare. Ampo na? Ramã quêt
acumam ihwejtu. Ca ha cama cumã acakôc, ne hapackre to hane, pom
quê ca me apãmjê mã me acakôc to me apa he. Ne pom ca hapu na me
akjêjêa japackre ata na, ca ha akôt mentuwre atajê japackre to hane. 2 Ne
nee pyjê wej itajê mãn kên to apa nare to hane, pom ca me axyrxwỳ na
me apahàm, ne nee me cumãnnare he. Ne atỳj me cuprỳ na apahàmti to
hane, pom ca me akjêjê na apahàmti he.
Pyjê wej pê mempjê tyc, pê hamreare atajê tehcajpar xà
Ne hanea ne me pahkwỳa cahãj wej, pê mempjê tyc atajê, ca ha me ahna
apahàm jàhtôti to me apa. 4 Quê ha me pahkwỳ nõ pê impjê ty ita cumã
ihkra, ne cumã ihtàmxwỳ, quê ha nee mehkwỳ cunea mehtehcajpar nare,
ne quêt mehtàmxwỳ me, mehkra itajêa quê ha mehtehcajpa, ne me cumã
hõ gõ. Ampo na? Pê mam mehkra itajê me, mehtàmxwỳ itajê kryjre na ihtỳj
ajco me cumã hõ gõ, ne me to ajpa, jahpan xà na quê haihtỳj me to ajpa,
ne me cumã me hõ gõ. Hõhõ, ita na ri Pahpãm mã impej, ne ahna cumã
prãm. 5 Nãmri quê ha jũm cahãj ata caxuwhamreare, ne nee hũkjê nare, quê
haamji tehcajpar xà na ihtỳj amcro me, caxwa cunea kam ihkrĩ ne Pahpãm
wỳ. 6 Ne por pyjê pê me pahkwỳa cahãj pijapit, ihtỳj hãn ne mehkwỳ kĩnte
ame hapactu to me ipa, ne amji na me ampo cwỳr to me ipa atajê, quê ha
nee me pahkjêjê kwỳ me hõ to ame hamãr to me ipa nare. Ampo na? Pom
pyjê te hajỹr catêjê itajê, ramã me caxwãm pê ihhêj ne amehtyc. 7 Cwỳrjapê
to hahkre to apa. Quê ha me akam hapac, ne catyt kam me ipa na, quê ha
nee jũm me ahna ihcakôc kên nare. 8 Ne por quê ha jũmjê amji to hũkjê
atajê, nee me amji to mempej nare na, ne nee hũrkwa kam ame hamãr to
impej nare na, quê haramã Jeju to amji mã mehhimpej jicu, ne amji to me
cupê Pahpãm kôt ipa catêjênare atajê pyràac, ne me hirôa pê ihkêanre ne.
Mehkwỳ te pyjê wej pê mempjê tyc tehcajpar xà
Ne por mempijapit pê me hũkjê nare atajê, ca ha me haprỳ nõ, por
amji tehcajpar xà na me prãm atajê, mãr quê mehkwỳ mehtehcajpa.
Porpê mempjê to pyxit ita kam mempijapit, ne ramã me ahna caku te
xêjxẽnta jirôa pê atajê, ca ha me haprỳ nõ. 10 Quê ha jũm mehcunea mã
impejti na, quê ha ramã me hõmpu, ne me hahkre pej, ne amji mã me
harẽn to ipa. Quê ha jũm ita mehkra nõata to ipijapar to impejti, ne cute
krĩxàre kwỳmã hõt xà na hũrkwa jahkre to ipa na, ca ha me haprỳ nõ.
Ne hanea ne, por me pahkjêjê kwỳ mãhàpên to ipa, ne hanea ne me cupê
hamreare atajê tehcajpa, ne me hà catêjêtehcajpar to ipa, ne ampo to
hàpên xà impejti atajê cunea mã cute amji jõr to ipa atajê, ca ha atỳj me
11-12 Ne por cormã mempijapit tuw atajê kwỳ te Jeju na me amã amji to
ihhimpej ne, me amã:
— Wa ha hirãa pê Jeju me, me ca mã amjito ihimpej, nãmri wa ha itỳj
me pahkwỳtehcajpar to ipa, ne nee hipêr jũmme ijikwa nare — hajỹr.
Ca ha me haprỳ nõr cakrô, quê ha ihtỳj cormã jũm impjê to prãm. Ne
cama cute amji to ihhimpej xà ata to hapac kêt, quê ha Pahpãm mã ita
na ihkĩn nare, ne ahna cupê ihkaj na. Cwỳrjapê ca ha mentuw japrỳ nõr
nare. Ampo na? Quê me ahna ahtũm nare, quê ha ihtỳj hipêr me hikwa
tuw prãm. 13 Ne me cupê mempjê tyc tuwre catêjê kwỳ te hajỹar he,
quê ha itajê ma krĩ cape na ame ipa, ne ampeaj kam me cumã xuwcaca,
ne me xwahna xi, ne neeamji na me hũcapi nare, ne cama mehkwỳ na
amehcakôc kêanre to me ipa. 14 Cwỳrjapê ri hacpỹa mã imãhipêr pyjê
pijapit tuw itajê jikwa tuw, nemehkra me, me hũrkwa to mehhimpej na,
catêjê ame pahna ihcakôc kên nare. 15 Ne ihhêj ne ramã mempijapit kwỳ te
me Pahpãm jõ pry cupan, ne me pahcurê xwỳn pê Xatanaj jõ pry pynãr.
16 Quê ha jũm cahãj jũrkwa kam jũm impijapit, quê ha taa ihtehcajpa,
ne ma hamã. Quê ha nee ipu na, ahti na, Jeju na mehkwỳ mehtehcajpar
nare. Jũ na quê ha Jeju na mehkwỳ ihtỳj mehtehcajpa? Quê ha quêt me
hũkjêhamreare, ne me caxuw hamreare, ita ri quê hamehkwỳ kwỳa ihtỳj
mehtehcajpa, ne me hamã. Hõhõ, ite amã mempijapit to icakôc to hahkre
xà ita to, wa ite amã hahkre.
Pê Pawrô Timot mã mehkwỳ to mehhimpej catêjê to hahkre
Ne ita caxuw wa ha me cupê me pahkwỳ to mehhimpej catêjê to
amã icakôc, ne me to amã hahkre. Pê ramã Pahpãm jarkwa na, ihkàhhôc
kam ihhôc ata me pamã hũjarẽn to hane he:
“Quê ha jũm te amã hàpên na, ca ha atỳj cumã gàmjõr to impejti ne.
Ne quê hanea ne pryti xũmti jàpên catêjê nõ amã apê, ca ha
neeharkwa na hê nare, hàpàn tête, quê ha taa ihtỳj apà, hàpên xà
Pyràc pej ne quêha me pahkwỳ jõ pahhi atajê me hàpên xà toimpejti
na, quê ha mehkwỳ me cumã hàmjõr to impejti ne. Quê ha Pahpãm
jarkwa to me cumã hahkre catêjê me cumã ihcakôc to impejti, ne catyt
kam, cute me cumã ampo to hahkre to me ipa na, quê ha ihtỳjmehkwỳ
me cumã hàmjõr to catia ne.
19 Ne ihnõ xwỳjê, quê jũm pyxit peaj ne Jeju na mehkwỳ to mehhimpej
catêjê nõ to amã ihcakôc kêanre na, ca ha nee impar nare. Nãmri quê
hamencrê ne ajpẽan kôt me amã to mehhimpej catêjê nõ jarẽn to kêanre
na, ca ha cormã atỳj me kampa. 20 Ca ha me acunea te ramã mehkwỳ to
mehhimpej catêjê nõ te amji mã hamãr nare, ne cute ampo kên ton na ate
me hahkre pej na, gapacta ne kam mare mã me cumã, quê ha mehcunea
me hõmpu, quê ha ihtỳj me amji mã pa, ne ton jicu.
21 Ỹhỹ Timot, wa ha Pahpãm me, ihkra Jeju me, côjkwa kam me cumã
imprar catêjê kam mare mã, amã ijarkwa ita ta, ca ha ijarkwa ita pa,
to apipẽnti to apa. Ne nee ca amji mã gõ kwỳ nõ to impejti prãmte, nee
cumã ite amã ampo to hahkre xà itajê nõ to kyre pê hahkre to ihcajcucre
nare. Ne nee jũmmã amji jirôa pê ampo itajê nõ to hahkre nare, ne me
cumã ampo itajê to hahkre to apipẽnti to apa.
22 Quê curmã jũm amji to Jeju na mehkwỳ, ca ha nee cormã ne pahhi na
me hãm nare. Ca cormã ne pahhi na me hãm, quê ihhêaj to cormã hàpên
xà peacre, ne ihtỳj ampo kêanre to, quê ha me gàpên xàita kôt hamreare
ne. Ne nee cute mehkên ton catêjê kôtme akên mã acjêj nare, ne quêt
ihcunea na, apejti, ne apahàm jàhtôti to apa.
23-25 Ne mehkwỳ hãn ne me kam maremã ampo kêanre to, mã Pahpãm
te me pahcukij xàxwỳjrea na mehcunea mã hahkre pej. Ne mehkwỳ
aracri me ampo kên to, mã nee me hahkre pej nare, ne Pahpãm mã ramã
me hahkre pej. Ne Pahpãm te me pahcukijxà kam, cu ha me pahcunea
me hõmpu, ne me hahkre pej. Ne hanea ne ita xwỳjê na cute hajỹar he,
mehkwỳ ihtỳj hãn ne me ampo pej pit to, mehkwỳ kam mare mã. Ne
mehkwỳ hanea ne aracri me ampopej pit to, mã nee mehkwỳ me hahkre
pej nare. Mã ihtỳj Pahpãm me hõmpu, ne me hahkre pej. Taamã, xãmte
cormã ihnõ, ca gõtpêgitô kre me atu xàa na apu apa, cwỳrjapê ca ha cô
topit mã akõm nare, ne hanea ne pĩxô cacô xỳre kryjre ne to akõm to
Pê Pawrô Timot mã cama me cumã hàpên catêjê to hahkre
Ita caxuw wa ha me hàmcwỳr nare, ne cama me hàpên catêjê atajê
pê Jeju na mehkwỳ to me amã awjarẽ. Ỹhỹ, me hàpên catêjê cunea
teihtỳj amji mã me hõ pahhi cupa xà, mãr quê nee jũm me pahte amji
kam me pajapac xà to hahkre xà atajê na, Pahpãm na ihcakôc kên nare.
Quê cama me cumã me hàpên catêjê jõ pahhi pê Jeju na mehkwỳ na,
quê nee cumã hàpên catê ata amji mã harkwa to:
— Ipê ijõ pahhi kjê, cwỳrjapê wa ha neecumã ijàpên cati nare — hane.
Quê amji mã hajỹr nare, ne cama quêt harkwa to:
— Ijõ pahhi pê imã ikjê kĩnti ata ri ijàpên xà jahpan xà na hàmcwỳr to
Pê hipêr Pawrô cumã, cute me cumã ampo kên to hahkre catêjê cawpa
Ca ha ampo itajê to me cumã hahkre, ne ahna me to ahimpej to apa.
He Pahpãm me pamã catyt kam me papa tohahkre. Quê jũm me Pahpãm
himpej xà me, me pajõ Pahhiti pê Jeju jarkwa kaj na, cute me cumã ampo
to hahkre na, ca ha ramã me hahkre pej pyrentu, amji to cati prãmte ri
apu hajỹr to ipa, ne cupê amji jahkre kêatre. Ne me hũmre itajê hãn ne
me ajpẽn mãn prãmte, Pahpãm jarkwa kryjrecwỳrjapê me ajpẽn mãn
kam pra, ne tee ame ipijapu to prãm. Mã ahna me cuprõ, ne mehkrã, ne
me toihcuhhê atajê hanea ne me ipijapu to prãm. Nemehkwỳ me hũ na
me amji to prãm, ne mehkwỳ ajpẽn kam ame hũn kêanre, nemehkwỳ
mehcakôc xà incràre, kôt hamreare atajê to uu ne ajpẽn krac ri mehcakôc
jicu nare. 5 Ne pom ame ita ton to ipa itajê, hãn ne mehkrã acto tu,
mã nee ame amji kam hapac nare, ne me cumã mehhêj xi to pit mã
amehcakôcjahkre pej. Ne cute me amji kam hapac xà kêanre cupan itajê
to ri ame amji kampa he:
— Wa itỳj jũ na amji ton to prãm, ijakràj prãmte. Wa ha Jeju na
mehkwỳ mã axà, ne Pahpãm mã apê, ne cumã ijàpên ita kam wa ha amji
to ijakràj — hane.
6 Cu ha me pahte catyt kam me papa na, quêha te me papê me
pajàhcukrêj crêre cakrô, cu ha me hõmpu, neme amji mã:
— Mã hã, wa ha tahnaa mã me — hane. Hõhõ, pahte me pajàhcukrêj
to amji kam me pajapac xà ita na ri Pahpãm mã me pahto prãm. Ne ramã
me pajakràaj to me pajakràj. 7 Ne me pahpỳpỳm xà kam, ampo to pê cu
pjê wỳr ame pahpỳpỳm? Hamreare, nee pê cu ampo to ame pahpỳpỳm
nare. Ne me pajũ kam ame pahpỳpỳm. Na cu ha me ty, ne ampo to cu ha
ame pra, pjê ita pĩn, côjkwa wỳr? Hamreare, cu ha me pajũ kam hacpỹ
mã ame pra. 8 Mẽr hõhõ, quê ha me pamã me pajõ, ne me pahkà, cu ha
pahtỳj hũrên ame pajakry, ne me amji mã:
— Mã hã, cu ha ahnaa mã me — hane. 9 Ne por me pajõ me, me pahkà
jahkre kêatre ata pyràac. Mã arỳjhy xen te kwỳc mã acjêj, mã mehpro,
mã hãn ne mehcuraata pyràac, ne ihpore na mehprãmtiita to ihtỳj
mehkên mã me amji rẽn prãm to me ipa. 10 Me pahte ihpore kĩnti atajê pê
ampo kên cunea xakat. Ne me pahkwỳa kwỳte me ita par pej nare kam
ri, cute me Jeju jõ pry rên, ne to amji mã mehhimpej jicu, ne pea me hĩ
caxwãm pê cute ame caxwỳn itajê jaxôp, ampo kên itajê to. Cwỳrjapêca
ha Timot, ma ampo itajê cunea pê amji to gapôj to apa.
Timot te ampo cunea mã hũcanãr xà
Ỹhỹ Timot, apê Pahpãm jõ me hũmre nõa, cwỳrjapê ca ha quêt
mehcunea to amjikam gapac xà to apipẽnti to apa, ne quêt Pahpãm te
amji ton xàa kôt, catyt kam amji ton to apa. Ne quêtJeju to amji mã
ahimpej to apa, ne quêt mehcuneato impej, ne amã mehkĩnti ne. Ne
quêt gàpênxà ita kam, ca ha to acrà necumã gũcanãr to apa, ne neeme
hirôa pê amji ton to apa to prãm nare. 12 Ne cama Jeju te amji kam hapac
xà kôt to amji cujtên kam to acrà tu, ita na ca ha gõtpê cahi na akrĩ,
rohnỳtti mã. Hõhõ, pom ite amã ampo tohahkre par itajê kôt, quê ha jũ
caxuw acaxwỳn ihtyc nare, ne quêt Pahpãm cahê na atĩr rohnỳtti mã. Pê
ca me hàhtô kam mare mã amji jarẽn to hane he:
— Wa Jejua to amji mã ihimpej, ne ihkôat ipa, ne cumã ijàpên to ipa —
hane. Pê amcro ata na Pahpãmana ahwỳ, ca Jeju cape na apa rohnỳttimã
13 Ỹhỹ Timot, wa ha amã ijarkwa ta, Pahpãm meJeju kam mare mã. Pê
Pahpãm ampo cunea mã amji toipijapar xà caxuw, cumã cute amjikam
hapac xà gõ. Pê Jeju krĩ jõ pahhi pê Pirat cunamã cupê Pahpãm kra na
amji jarẽn to impejti. Wa ha Pahpãm me Jeju kam mare mã, amã ijarkwa
14 — Por ite amã ampo cunea to hahkre atajê, ca ha ampeaj kam
kampa, ne catyt kam apa ita na, quê ha ahnaahacpỹ ne me pajõ Pahhiti
pê Jeju Crixtô teamji jaxàr xà jõ amcro kam ahtwỳ — hane. 15 Quê ha
Pahpãm hacpỹa ne pjê ita wỳr Jeju kujate. Ne Pahpãm pyxit peaj, ne
cupê mehcunea jõ Pahhiti, mã mehcunea impejti na me cumã harẽ, ne
Ihhimpej catê cati. 16 Ne pyxit peaj, quê ha nee jũcaxuw ihtyc nare. Ne
pyxit peaj ne impeaj toimpej. Ne impej ita pê ihhêj rũm pyt cuna mã
irĩt xà prà. Ne jũ wỳr quê jũmhõmpun mã awcanã. Ita pyràc pej ne, jũ
wỳr quê me paxũmre kêanre nõ awcanã, ne Pahpãm pejti ata na ahtêp
ne hõmpu. Rỳ jũ caxuw jũm te hõmpun nare, ne jũ wỳr cu me pahnõ
hõmpu. Quê ha pjê cunea kam mehcunea amji mã me hũpa. Ampo na?
He pyxit peaj, ne cupê me pahcunea to ihhimpej catê, rohnỳtti mã.
Pê Pawrô Timot mã cute me hakràj catêjê to hahkre
Ne wa ha cormã hipêr amã me hakràj cati atajê to icakôc crire ne. Ne
por pjê ita kam me hakràj cati atajê, ca ha me cumã, quê ha nee ameamji
to cati prãm nare, ne nee me hõ pore to pit mã ame amji to ipijapar to
prãm to me ipa nare, ne quêt Pahpãm to quê amji mã mehhimpej to
prãmto me ipa. Ampo na? Quê ha ihtỳj jũ caxuw hõ pore ata hamre, ne
Pahpãm quê ha quêt jũ caxuw hamre nare. Ne Pahpãm mã me pahkĩn,
na ri me pamã ampo cunea jõr to catia to ipa, mã hũrên me pajakryti.
18 Ne me hakràjti atajê mã garkwa ta, quê mehkwỳ to impeaj ne, ne pom
cute mehkwỳ to impejti ita to, quê ha hakràj cati. Ne me to hàhcajrẽnti
to ipa, ne ihtỳj mehkwỳ mã me hàhcukrêj jõr to me ipa. 19 Quê ha cute ita
to ame hajỹr na, quê ha kỳj pê, Pahpãm cahê na, amji mã me hàhcukrêj
itajêato cuprõ. Hõhõ, quê ha me hane, ne Pahpãmcahê na amji to me
ipijapar rohnỳtti mã.
Pê Pawrô Timot mã amji jarẽ
Ỹhỹ Timot, pom ite amã ampo jarẽn itajê, ca ha amji mã nõr to
impeaj to apa, ne ma to amji japackre ne ihkôat apa. Ne me akwỳ kwỳa
hãn ne Pahpãmmã ampo kĩn nare atajê to pit mã amehcakôc to me ipa,
ne me amji jarẽn to mehhêj xi to:
— Me imã ri quêt ampo itajê cunea jahkre pej — hane. Cwỳrjapê
ri ramã cute me Pahpãm jõ pry cupan ne mehhyr, ne Jeju te amji mã
mehhimpej jicu. Ne ca, ca ha cute me hajỹr catêjê pê ampỳa mã apu apa.
Hapu Na Pawrô Jõ Kàhhôc
Ỹhỹ, pê Pawrô pê Jeju jarkwa na memprar catêjê nõ Timot mã, pom cu me
hõ kàhhôc pijakrut cahyt itajê kujate. Na pê hapu na hõ kàhhôc ita japrỳ pê
Timot Wỳr, Hapu Na Pawrô Jõ Kàhhôc (2 Timot).
Ne Timot pê intuw, ne ajco Pawrô kôt apu ipa. Jirô pê mã pêPawrô Epet
jõ krĩ kam Jeju na mehkwỳ mehkrĩ atajê to ihhimpej catê na Timot xãm. Ne
Pawrô Roman jõ krĩ kam me hacjên xà kam ihkrĩ, ne ramãcute mehcuran na
hàhtêp na, cumã amji jahkre pej. Ne pom cu hapu na me hõ kàhhôc cahyt ita
kam, pê PawrôTimot mã cute Pahpãm cwỳrjapê mehcuranxà ata cupa nare
na, amji jarẽ. Ne hanea ne cute cumã, jũ caxuw jũmjê te me cupê Jeju na
mehkwỳ na cumã amji jarẽn, ne ajteare mã cute me amji kam hapac xà atajê
Pê Pawrô Timot mã amji jarẽ
Ikra Timot, ipê Pawrô, wa ha hipêr amã ihhôc. Ca ikôt Jeju kôt
apa ita kam, wa ato amji kra, ne imã akĩnti. Pê Pahpãm JejuCrixtô
mã iprar catê na ito. Na wa ipê cumã iprar catê. Ne pê imã harkwa ta, na
wa pjê cunea kam, mehcunea mã icakôc ne me cumã awjarẽ. He cu ha
Jeju na meamji hônco tu, quê ha me pamã pahte amji kam me pajapac xà
tuw pejti atajê gõ. Imã Pahpãm pême pajõ Inxũ me, me pajõ Pahhiti pê
Jeju Crixtôte me ato impejti na, me ato prãm. Ne cute me acaprĩ na, imã
me ato prãm, ne amãacaxwãm pê, cute acaxwỳn kam acarĩcti impejti jõr
to ipa na, me ato prãm.
Pê Pawrô amji caxuw Timot japackre
Wa Pahpãm mã apu ijàpên to ipa, ne cute ampo cunea na ito ihhimpej
atajê cunea wa ton to ipa, me quêtjê cuxà, ne nee amji pêihhimpej xà
nõ to ijapac kêt, ne ihcaca nare. Ne wa hãn ne amcro me, caxwa kam
Pahpãm mã icakôc, ne nee amji pê ato ijapac kêt nare Timot, ne itỳj
HAPU NA TIMOT 1
cumã acajrẽn, ne cumã apyrên ijakryti na amji jarẽn to ipa. 4 Ne me
papicapôn xà ata kam, wa cormã acwỳr ata na ato amji japackre. Na
Jeju to amji mã ahimpej to apa na, ato amji japackre to ipa to hanea,
pom quê atocatyjre pê Rojtikwỳj, me anã pê Ewnixêkwỳj Jeju to amji
mãmehhimpej he. 6 Na pê wa akrã na ijũ xi, ne acajrẽn ne apê Pahpãm
mã gàpên catê na, cumã agõ. Pê Pahpãm amã Carõ Pejti carôt gõ, ate
nee amji mã ampo cupa nare xà na. Ne akam carôt ita to amji japackrea
ne. 7 Quê ha Pahpãm me pamã Carõ Pejti gõ, cu ha nee ame amji mã
pahto me papa nare. Ne quêt ampocrê itajê na quê ha me pahtehcajpa
he. Quêha carôat kôt ame papa na, me pahtehcajpa. Ne me pahcunea te
ajpẽn kĩnti na, me pahtehcajpa, ne hanea ne pahte me ampo kên to amji
kam pajapac tête, me amji jiprõn na, me pahtehcajpa.
Pê Pawrô mã Timot te ihkôat amji ton na to prãm
Cwỳrjapê ca ha nee me cumã me pajõ Pahhiti to gũjarẽn na apahàm
nare. Ne hanea ne, nee Jeju cwỳrjapê cute me ijaxàr ita na, apu
ikamapahàm nare. Ne quêt icahê na gũjarẽn pejti xà itajê na, ca amji
pupun xà kêanre to apa. He ramã me Pahpãm te ita caxuw amã carôt jõr.
9 Ne pê me pahkên pê me pahto hapôj, ne me pahto amji kwỳa. Xà pê cu
ajkĩ me ampo pejti to na mã, pê me pahto hane? Hãpà. Pê cute amji kam
hapac xà to hajỹr prãmte, pê me pahto impejti ita to hane. Ne pê mam, rỳ
pêa mã, Pahpãm pjê ton xwỳjrea na amji jarẽn to:
— Wa ha me kritxwỳ na me cumã ikra Jeju kujate, quê hamehtyc
jahpan xà na ty. Wa hahõmpu ne ihkôt me to impejti ne, quê ha nee jũ
caxuw ihkên cati mã mencjêj nare — hane. 10 Ne pê amji jarẽn xà ata
na, me pamã me pahtyc jahpan xà na, Jeju tyc xà wỳr ihkujate. Pê ty, ne
hacpỹa mã ihtĩr. Cwỳrjapê quê ha Jeju to amji mãmehhimpej to me ipa
atajê me ty, ne me cupê hũràac, ne hacpỹa mã mehtĩr rohnỳtti mã. Hõhõ,
me pajũjarẽn xà impejti itajêa, cu ha me cumã harẽn to me papa.
11 Ne Pahpãm pê icapi, ite ijũjarẽn xà impejti itajê jarẽn, ne Jeju na
mehkwỳ mã to hahkre prãmte, pê icapi ne ikujate. 12 Cwỳrjapê wa ampo
itajêa na amji pupun xà kêanre to amji pupu. Ne nee apu ipahàm nare, ne
cute imã ijamãr xà caxuw carôt tỳjti jõr. Ne quê ha hàpên xà ita ijamãr
itaa na, quê ha ahnaahacpỹ ne Jeju amji jaxà, hõ amcro ata na.
13 Ne pom ampeaj kam ite amã ampo to hahkre itajê, ca ha amji mã
hahkre pej, ne mecumã to hahkre to apa. Ne ihkôat amji ton to apa
xà caxuw, wa ite amã to hahkre partu, he ampeaj kam ri quêt ite amã
ampo to hahkre xà toihimpej atajê. Ne Jeju to caha amji mã me ahimpej
na amji to ihtỳaj to apa kamto acrà tu ne. Ne ca ha hanea ne Jeju na
HAPU NA TIMOT 2
mehkwỳ kwỳ me, kam ajpẽn kĩnti to me ahônco tu ne. 14 Ca ha atỳj
amjimã me ite amã ampo pejti to hahkre xà itajê cunea nõrto me apa na,
quê ha acaxwãm pê Pahpãm Carõ Pejti ate ton xà ata na atehcajpa.
Pê Pawrô Timot mã Onetipo pejti na harẽ
Ne ramã ate Axij jõ pjê kam mehcunea te me ijicu, ne ma ame icaca
name ijahkre pej, mã hanea ne Pijer me Hermojẽn te ijicu. 16 Imã Pahpãm
te Onetipome, mehkra to impejti na me to prãm, ne cute me caprĩna imã
me to prãm. Ampo na? Ramã cute imã ijakry catia jõr, ne nee cute me
ijaxàr ita jũ na amehpahàm nare. 17 Ne Roman jõ krĩ mã cator, pê ma
apu ijapên to mõ, ne ina cator. 18 Ne amã Epet jõ krĩ kam cute itehcajpar
catia na hahkre pej. Ne imã Pahpãm te, Jeju to amji jaxàr xà kam, cute
Onetipo caprĩ na to prãm.
Quê ha Timot pê Jeju cahê na ipijapu catê impejti
Ỹhỹ ikra, ca ha Jeju carôt to amji to ihtỳj. 2 Ne pom me hàhtôa kam
mare mã ite amã icakôc xà to hahkre itajê, ca ha hanea ne jũmjê
mã to hahkre. Ne por jũmjê atajê quê ha catytkam me ipa, ne me hũpar
pejti to me ipa na, quê ha ihtỳj ma amũ irô mã, jũmjê mã ampoitajêa to
3 Me papê Jeju cahê na me papijapu catêjê, cwỳrjapê ca ha icuxà
ajũcanãar kam apa. 4 Ne me ipijapu xà kam krãhtare pê me hàprê catêjê
ihtỳj amji caxuw me hõ pahhi kam hapac to me ipa. Cwỳrjapêri nee me
ipijapu xà te amji kam hapac xàata ràn xà na, ihkwỳ to amji kam hapac
hacrer, quê ha ajkaam amentoj, ne jũm te imprar tỳj ne mam cator na,
quê ha ihtỳjamcwa. Hõhõ, cu ha me papê me hàhcukren catêjê pyràac,
ne Pahpãm jarkwa kôt, catyt kam mecumã pajàpên to mempejti na, cu
ha pahtỳj me amcwa. 6 Ne pur kam hàpên catê te me hajỹar, quê ha pur
kam apê, quê ha cumã hõ intuw, quê ha mam quêt hõ intuw ata nõ krẽ,
ne Jeju mãme gàpên xà itajê pê itajê pyràac. 7 Ne ite amã ampo jarẽn itajê
to amji kampa ne ihkôt hakoap ne, quê ha ihtỳj Pahpãm ate impar jahkre
pej na atehcajpa, ca ha hahkre pej.
8 Ne Jeju pê pahhiTawi xwỳ tàmxwỳ, ne hacpỹa mã ihtĩr na, harẽn
xàimpejti itajê to wa mehcunea mã ijũjarẽn to ipa. 9 Cwỳrjapê ri ihhêj
rũm ipê mehkên catêjê pyràac, mã wakỳti te ijara juwapre. Ne Pahpãm
jarkwa nare, jũ wỳr quê jũm ihcajpre. 10 Na wa itỳj Pahpãm na mehkwỳ
mã, ite amji pupun xà kêanre itajê mã ijũcanãr to ipa. Hõ, wa itỳj apu
hajỹr to ipa, mãr quê xwỳ mãPahpãm wỳr me apkjê, quê Jeju mehkên pê
me to hapôj pa, mãr quê mempejti na Pahpãm cahê na, côjkwa kam ame
HAPU NA TIMOT 2
ipa rohnỳtti mã. Hõhõ, pê ramãrỳ pêa mã Pahpãm amji mã me pahto
hajỹr to prãm.
11 Ita caxuw wa ha caxwãm catia mã, ite ampo to me amã hahkre xà
impejti atajê to me amã hahkre he:
Cu ha amjia kôt me papa jicu me mãa mã, pahtỳj Jeju cwỳrjapê me
pahtyc to prãm na,
cu ha pahtỳj cahi na ame papa.
12 	Cu ha ame amji pupun xà kêanre ita kam ame pajũcanãr kam me to
cu ha pahtỳj cahê na amji to ame pahhi.
Nãmri cu ha pahte amehcaca, ne me hicu na,
quê ha hanea ne ame pahcaca, ne me pajicu.
13 	Nãmri cu ha pahte me amji jarkwa par nare na,
quê ha ihtỳj quêt Jeju amji jarkwa pa.
Pê Pawrô Timot mã amji krac ri mehcakôc kên catêjê cawpa
Ne me akwỳa te ampo to hahkre xà impejti itajê to ma me amji
japackrea ne ajco, ne ma me to. Ne ahna me to ihtỳaj ne, quê nee ihcaprỳ
na mehcakôc xà kryjre incwỳrjapê ame ajpẽn mãn nare. Nãmri mehkwỳ
kam mare mã cute me ajpẽn mãn ita na ihkaj na, quê ame hane, quê ame
kampa, ne hanea ne mehkêanre ne. 15 Ne me hàpên catê nõ impejti ata,
quê ha hàpên xà to impejti to ipa, mãr quê jũm hàpên xà ata pupu, quê
nee hàpên xà ita jũ naihpahàm nare. Ne pom ca ramã gàpên xà to apê
ita to ca ha apê, ne Pahpãm na mehkwỳ mã ampo to hahkre to impejti to
apa. Mãr quê Pahpãm jũ caxuw acukij, ca nee gàpên xà nõ impejti ata jũ
na apu apahàm nare.
16 Ne mehkwỳ pê Pahpãm na mehkwỳ nare atajê ri ajteare mã me amji
kampa, ne amjia kôt me harkwa kôt hamreare atajê to ame hahkre to
me ipa. Ne Pahpãm ma apu mehcakôc xà kôt hamreare atajê caca. Ampo
na? Cute Pahpãm jõ pry tête mehkwỳ to pry rên prãmte ri amehcakôc
xà itajêto. 17 Ne me hũmre te me hapackre xà ita pê ihhêj rũm cagã te
mehcãmxar, mã kam ihtu, ne hĩ cacu, ne ihpỳpỳm to ipa ata pyràac. Ne
me hũmre atajêa rikam Pahpãm te amji kam hapac xà cakrô, mãihtỳj
ame to kêanre to me ipa. Atajê pêri ampo kên to pit mã hahkre catêjê he:
Himẽn me Piret. 18 Ne ma ame Pahpãm jarkwa cajrer pejti, cuhtacti ata
caca, ne cute mehcupan, ne mehkwỳ mã mehhêj xi xà to:
— Pom Pahpãm te hacpỹa mã me pahto ihtĩr na amji ton xà ata te ma
ramã me pajakren — hajỹr. Cwỳrjapê ri Jeju na mehkwỳ jàhtôa ne cute
me hũhhyr, mã kyre pê ajpẽn kam Jeju kôt ame amji ton to me ipa. 19 Ne
HAPU NA TIMOT 3
quêt Pahpãm na mehkwỳ te Jeju to amji mã mehhimpej tỳjti itajê pê
ihhêj rũm ikre jicjêc tỳjti ata pyràac. Mã Pahpãm pê ikre ton catê pyràac,
ne cute ikre mã hũxwỳr, mã cumã apu ihcuhhê. Ne jũwỳr quê jũm hũhta.
Ne por pĩ tỳjti ata kam ihhêj ne ihhôc ata jũjarẽn xà te hajỹr he: “Pahpãm
mehkwỳ na amji jarẽn na, quê ha ihtỳj mehkên cunea mã hikra, ne me
20 Me hakràj catêjê jũrkwa kam ampeaj kam me cumã me hàwmrõ
xà me, me hàpàn xà pyxwỳr xà jàhtô. Ne ihkwỳ na kyre pê hĩ ahwỳ,
neihkwỳ impejti atajê na ri ampeaj kam hĩ ahwỳ. Ne por impejti atajê ri
quêt, cute me to amji mã amcro jirên xà atajêa na kam me apà, itajĩkjê
na ri me papê ampo itajê pyràac. 21 Cu ha me pahte ame pahkên jicu, ne
ampo te ame pahtũm atajê jũrê, ne ame pahtetetti ne, me pajàpên xà
caxuw. Quê ha ihtỳj Pahpãm me pamã hàpên xà impejti nõ gõ, cu ha me
22 Ỹhỹ Timot, cormã atuwre cakrô, ca ha nee apê mentuwre te amji kam
hapac xà, kôt hakop nare atajê pyràc nare. Nãmri mentuwre itajê quê ha
pjê kam me ampo pejti pupu, ne nee ihkôt me hakop nare kam, ma ihkôt
mepra. Ne caa, ca ha hajỹr nare, ca ha nee apu ita ton to apa nare, ne
quêt catyt kam apa, ne Pahpãm to amji mã ahimpej to apa. Ne nee me
akwỳa me ameajpẽn mãn nare, ne nee ame apijapu nare, ne catyt kam
cama ame ajpẽn kĩnti to me apa. Ampo na? Nãmri me akwỳ cunea te
amji kam hapac xà cunea tetetpit, ne quêt Pahpãm te me atehcajpar na,
ca me ahcukij.
23 Ne pom ajpẽn krac ri me harkwa cakrô to amehcakôc atajê pê, ca
amjito guphêa ne. Nãmri ramã ate, cute me hajỹr to mõrmã mã, ma
ame ipijapu na me hahkre pej. 24 Ne Pahpãm mã me pajàpên catêjê itajê
nee ame papijapu xà nare. Cu ha quêt cama me amji mã pahprĩa ne me
pajàhcaprĩa kam mecumã ampi ne, ampo to me cumã hahkre to me papa.
25-26 Quê ihhêaj to jũm ame pahkam incryc, cu ha me cumã ampi ne me
cumã pahcaprĩ, ne hacpỹa mã mehcuhtac. Ne por me pampar nare atajê
pê ihhêj rũm, ramã me pahcurê xwỳn pê Xatanaj jõ kwỳc mã amencjêj.
Mã Xatanaj ita me to ihhimpej, mã harkwakôt amji to mehhimpej to
ame ipa. Cu ha me cumã ampi ne me to hahkre to me papa, ne me ahna
Pahpãm wỳ, quê ihhêaj to mehtehcajpa, quê ha xwỳ mã hacpỹa mã
Pahpãm wỳr me apkjê, ne me amji krã kre, ne Xatanajjõ kwỳc ata pê ame
Ỹhỹ Timot, wa ha ita caxuw amã Jeju te amji jaxàr xà jõ amcro
cahhur kôt harẽ. Ne amcro cahhur ata kam, quê ha ampo cunea
HAPU NA TIMOT 3
apu amji mã hamãr nare. 2 Quê ha amcro atajê ihkêanre, ne ampeaj kam
hũpa. Ampo na? Quê ha mehcunea amehkêanre, ne amji to pit mã ame
amji kam hapac to me ipa, ne me hàhcukrêj me, ihpore to pit mã amji
mã me cuprõn to me ipa prãm. Ne mehkwỳ amji jirôa pê amji to me
cati to prãm, ne amji to me hàprãr to me ipa. Ne mehkwỳa kwỳ to ihhêj
rũm mehkryjre ta, ne ampo cunea na mecumã hũjahkre to me ipa. Ne
mehcunea me amji xũn kêanre to ame ipa, ne nee me hũmxwỳimpar
nare, ne nee cute me cumã ampo pejti jõr atajê pyrên, me cumã me
hakryti na me amji jarẽn to me ipa nare, ne nee amji mã me Pahpãm
cupa nare. 3 Ne nee me cumã mehkwỳ kĩn nare, ne nee me hàhcaprĩ nare,
ne cama mehkwỳ to ihhêj xi xà to kêanre to me ipa, cute mehkên mã
me irẽn prãmte. Ne amji mã mehkêanre ne, ne me amji mã hamãr nare
ne. Ne me cupê ampo pejti to kên catêjê, ne nee me cumã ampo pejti
kĩn nare, ne me hàprêa to me hàprê. 4 Ne me hõ ikwỳ nõ catêjêa jarẽn to
mehkêanre to me ipa, cute mehkên mã me irẽn prãmte. Ne hãn ne ampo
kên kam mehkrã acto tu, mãnee kam me amji cajpẽr nare, ne mehkên
itajê to ihtỳj amji to ame catia to me prãm. Ne cute Pahpãm kaj na amji
kam me hapac xàa na amji mã meampo ton to prãm, itajê to pit mã ame
ipa. 5 Ne mehkwỳ mã me cupê ihhêj rũm ampeaj kam Pahpãm carôat kôt,
catyt kam Jeju kôt meipa catêjê, ne nee mã cama ampeaj kam nare, ne
amehhêaj to ame ipa. Ne pom cute me hajỹr catêjê itajê pê, ma amji to
guphê to apa.
6 Nãmri hãn ne ikre cunea kôt mencjêj to me ipa, ne pyjê mã mehhêj xi
xà kêanre atajê to mehhêj to me ipa. Mã hãn ne pyjê itajê te mehahkre
pej nõ kam, mehkôat ame ampo kêanre atajê ton to me ipa. Ne ramã me
caxwãm pê cute mehkêanre na me amji jahkre pej, na ri amehpeacre.
itajê jahkre pej prãmte, te ampeaj kam me kampa cakrô, ne nee jũm te
ihkôthakop, ne kam hapac, ne hahkre pej pej nare. 8 Ahnaa mã pê Janaj
xwỳ me Jãmprê xwỳ he, ne Mojxe xwỳ cuna mã amji kam me hapac xà
tokêanre he. Ita kôpit na mã, me hũmre hêj xi itajê te Pahpãm jarkwa hêj
xi nare ata cuna mã me amji kam me hapac xà kêanre to me amji kam
hapac he. Nemehkrã kêanre, ne cute Jeju kôt me amji kam hapac jicu.
9 Ne pom me hũmre itajê quê ha nee ame ipa ry nare. Ampo na? Quê ha
mehcunea, cute me Janaj me Jãmprê cuxà, cute me amji jahkre kêatre
ata na me hõmpu.
Pê Pawrô Pahpãm jarkwa na Timot japackre
Ne ca nare, he ca ramã ite amã ampoto hahkre xàa kôt ate amji ton.
Neca ramã ite amji kam ijapac xà cunea na ate ipupun, ne ahna ijahkre
pej. Ne ramã ate ampo caxuw ipa na ijahkre pej. Nãmriwa ramã Jeju
HAPU NA TIMOT 4
to amji mã ihimpej to ipa, ne ampo cunea na, amji mã me ato ijàhtàtti
to ipa, ne amehkĩnti to ipa, ne ijũcanãar kam ampo itajê kam to icrà to
ipa. Mã mehkwỳte ame ito kêanre prãmte, cama ame icapôr to me ipa.
11 Na wa amji pupun xà kêanre to amji pupun to ipa. Ca ramã ate ijarẽn
par, neahna ipupun xà atajê na amã ijahkre pejtu. Ne ate Antijoc jõ krĩ
me, Ampokrekà jõ krĩ me, Ritij jõ krĩkam, por ampo cunea te ito kêanre
ata na ateijahkre pej pejtu. Pê ajco Pahpãm pê Pahhiti ampo itajê cunea
pê ito hapôj to ipa. 12 Ne por Jeju kôt me amji ton to me ipa prãm atajê
cunea, quê ha icuxà, ampo itajê na me amji pupu. 13 Ne me hũmre krã
kêanre, mehkwỳ mã ihhêj to ipa atajê kwỳa to ri, cute me cumã ihhêj
jahpan xà na, mehkwỳa kwỳ te hanea ne me cumã ihhêj.
14 Ne ca Timot, pom ate ampo to hahkre ne hahkre pej, ne catyt kam
ihkôat apa atajê kam, ca ha quêt to acrà tu. 15 Ne pê ca gõkre nõre
naamã, Pahpãm jarkwa to cute me amã hahkre catêjê jahkre pej, atajê
cukwa kam ri amã Pahpãm jarkwa jahkre pej. Ne pom Pahpãm jarkwa jõ
to awpa, ne Jeju Crixtô to amji mã ahimpejto apa, ne akên cati pê acato.
Cu ha Pahpãm jarkwa to me pajàpên xà caxuw me pahcũmpej
Ne pê ramã mam Pahpãm na mehkwỳ, Pahpãm Carõ Pejti jarkwaa
kôt, ihkàhhôc ata kam mehhôc. Ne ampo pejti itajê cunea caxuw ri impej
he. Ihtỳj ampo pej cunea to me cumã hahkre xà caxuw impej. Ne cute
me ampo kên ton, mã intête cute me cumãn xà caxuw impej. Ne me cute
amji kam me hapac xà jikutti, mã cute hacpỹa mã mehcuhtac xà caxuw
impej. Ne caxwãm catia mã, catyt kam me ipa xà to mecumã hahkre xà
caxuw hanea ne impej. 17 Hõhõ, quê ha jũm mã Pahpãm kôt ipa, ne cumã
hàpên catê na cumã amji ton to prãm na, quê ha ihkàhhôc ita cahyt, ne
ampo par jahkre pej tomõ, ne ramã hàpên xà impejti cunea caxuw amji
mã hàhcuprõn to mõ.
Timot te mehcunea mã Pahpãm jarkwa jarẽn xà
Ỹhỹ Timot, wa ha gapackre ne Pahpãm me, Jeju Crixtôkam mare mã
amã ijarkwa ta. Pom Jeju te mehcukij ne me ajpẽn pê me to ipicokjêr xà
jõ amcro kam, quê ha amji na mehtyc to cuprõ, ne mehtĩr to cuprõ, ne cute
ahpỹanre na, cute ame amji kam hapac xà ton atajê kôt, mehcukijxà caxuw.
Mã Jeju te ahna me hahkre pej atajê na, quê hamehcukij. Ne cute mehcukij
jirô pê, quê ha amji to pjê cunea jõ Pahhiti. 2 Cwỳrjapê wa ha amã ijarkwa ta,
ca ha mehcunea mã Pahpãm jarkwa to acakôc to apa kam apec xà nare kam,
kam xuwcaca nare kam, me cumã to acakôc toapa. Ne hanea ne apec xà
kam, xuwcaca kam, me cumã Pahpãm jarkwa to acakôc to apa. Negũjarẽn xà
ita na me cumã awjahkrea ne, ne ma mehkên tête mehcahpêrkàr to apa. Ne
HAPU NA TIMOT 4
me cumã ampo itajê to hahkre na, amji mã me to gàhtàtti toapa, ne ma ajpẽn
kam me hakryti na me cumã gũjahkre to apa. 3 Nãmri quê ha cormã me
hũmre jũpar nare atajê jõ amcro kam ahtwỳ, quê ha nee me gũjarẽn pejtipê
ampeaj kam atajê kam me hapac nare. Neamjia kôt cute amji mã me amji
kam hapac xà kĩnti atajê kôt, quê ha ame ipa. Ne amji mã, cute me ampo to
— Ite amji mã me ampo parna prãmti atajê to, ca ha me imã hahkre —
hane. 4 Ne pom me hũmre itajê, quê ha me Pahpãm jarkwa pejti kam me
hapac jicu, ne ajte menquêtjê jũjarẽn hêj xi xà kam, quê ha quêt me hapac
5 Ne ca Timot, ca ha itajê cunea pê amji to guphê to apa, ne ma ahna
amji jamãr peaj ne. Ne ate amji pupun xà kên itajê mã awcanãa ne, ne
cama amji to apê Pahpãm wỳr me to ipipkjêr catê na, amji toimpeaj ne.
Pom apê Pahpãm mã me gàpên catêjê nõ ita? Na ca ha cumã gàpên xà
itajê cunea to impeaj to apa.
6 Pê wa mam Pahpãm mã ramã amji gõ, ne cumã amji to awjahkre, ite
cumã ijàpên itaa kam ityc xà jõ amcro mã hahêr, na pê wa cumã amji
toawjahkre. Ne ramã ipê pjêkrãn to mõ, ite amji to ijũjahkre xà ata wỳr.
7 He wa ramã ite ampo kên itajê cunea me amji cujtên to kênre nare. Ne
hanea ne ijàhcukren kênre nare, ne wa hanea ne ite amji mã iteJeju to
amji mã ihimpej xà ita juwahi to kênre nare. 8 Ne pom ijàpên xà itajê
jahpan xà na, ramã Pahpãm cahê na imã ijàmcwỳr xà impejti ata nõ. Ne
mehcukij ne me to ipicokjêr xà jõ amcro kam, quê ha Pahhitipê krã kreti
te catyt kam me pahcukij catê ata, quê ha imã ijàmcwỳr xà ita gõ. Ne
ijàmcwỳr xà ita pê ihhêj rũm pjê kam pahhi krãhkà. Quê ha Pahpãm ikrã
na ihkrãhkà ata pupu ne imã:
— Ate amji kam gapac xà cunea na apeaj to apej — hane. Hõhõ, quê
ha Pahpãm ito hane, ne nee wa ha ahte hajỹr nare, ne por Jeju jikaj kam,
mecumã amji kĩan kam mehikaj to ipa atajê, quê ha me hanea ne icuxà
Pê Pawrô Timot mã amji jarẽ
Na ca ha atỳj ajpên iwỳr atẽm pyrentu ne ipupu, nãmri wa ahte ikrĩ.
Pê Tema amji mã pjê ita te amji kam hapac xà kĩn, ne incryc imã hikra
ne ma tẽ, Texarõn jõ krĩ wỳr. Mã Crexẽn ma Carati jõ pjê wỳr hàpên xà
wỳr tẽ, ne hanea ne Tito ma Tarmati jõ pjê wỳr hàpên xà wỳr tẽ. 11-12 Ne
pê wa ma Epet jõ krĩ wỳr Tiquicô kujate. Mã Ruc pyxit peaj ne icahê na
ihkrĩ. Ca ha tẽ ne Macô japrô ne ajpên to tẽ, nãmri taa mãquê ha ihtỳj
Trôwat jõ krĩ kam, Carpojũrkwa kam, ikàhti juwahi ata pỳ, ne hanea ne
ajpên imã ihkàhhôc kwỳ jàhhuc atajê incwa, ne nee ca ha, por wa cormã
kam ihhôc to prãm ata to me gapac kêt nare.
HAPU NA TIMOT 4
Ne ma amji na me wakỳti to hàpên catê japrỳ te Arexãnre ata to
me guphêa ne. Nãmri pahte amji kam me pajapac xà ita na, ampeaj kam
cama me pahkam hàprê, na pê ramã ito kên crire nare. Ne imã cute ito
kên jahpan xà na, Pahpãm te cumã hàmjõr na to prãm.
16 Ne pê Roman catêjê jõ pahhiti icukij prãmte, amji cuna mã ixãm, pê
wa ahte me cuna mã xa, ite amji na ijaprãr prãmte. Pê ajte me pahkwỳ
itajê cunea me ire, ne ma ipê amehcahkũm. Ne pom cute me itohajỹr xà
ita na, quê nee ijahpan xà na jũ caxuw Pahpãmjũ mã me ton nare. 17 Pê
Pahpãm icahê na xa, ne ma imã carôt gõ, pê wa carôat kôt mehcahkrit
atajê mã Jeju jarẽn pejti itajê cunea jarẽn toxa, ne pea ite amji to ityc xà
jahpan. 18 Ne quêt me Pahpãm pê Pahhiti te hajỹr romã mã, quê ha ampo
itajê cunea pê ipytà, ne ma côjkwa wỳr ijaprô, wa ha curia ihhimpej xà
atakrac ri ikrĩ. Ỹhỹ, cu ha hõtpê Pahpãm mã me pajũjarẽn to hajỹr to me
— Hirã pê, mehcunea jirôa pê acati — hane. Quê ha mehcunea me
pahkampa, ne me harkwa to:
— Ampeaj kam! — hane.
Pê Pawrô me, mehkwỳ Timot mã me amji jarẽ
Ne Prixirakwỳj mã ijarẽ, Aquira mea mã, ne hanea ne Onetipo
me, mehkramea mã, me cumã ijarẽ. 20 Ne Eraxô mat ri Corinti jõ krĩ
kam hàhhuc, ne ite amji jakàn pê Tropimo juwahi, Krĩtêpti kam, pê hà
incwỳrjapê pê wa huwahi. 21 Ajpên me amji jahkre, ne pahhàjê pỳm
xwỳjrea na iwỳr me acator to me hahkre. Ne hanea ne me pahkjêjê kwỳ
itajê te ri me amã amji jarẽnkujahêc he: Ewpuro me, Prutẽn me, Rino
me, Cawtikwỳj me, mehkwỳ cahhur itajê cunea te me amã amji jarẽn
kujahêc. 22 Na wa ijõtpê ite Pahpãm mã me acajrẽn to hajỹr he:
amji na ampo cãmjĩ nare. Ne Timot na mehkwỳ cunea to impeaj ne —
hajỹr. Hamre.
Pawrô Jõ Kàhhôc
Ỹhỹ, pê Pawrô pê Jeju jarkwa na memprar catêjê nõ, ne Tito mã hõ kàhhôc
kujate. Na pê hõ kàhhôc ita japrỳ pê Tito Wỳr, Pawrô Jõ Kàhhôc (Tito).
Ne pê Tito ajco Pawrô kôt apu ipa. Jirô pê mã pê Pawrô Kẽnpojrejõ pjê kam
Jeju na mehkwỳ mehkrĩ atajê to ihhimpej catê na hãm. Ne pom cu me hõ
kàhhôc cahyt ita kam, pê Pawrô Tito mã, jũ caxuwjũmjê te me cupê Jeju na
mehkwỳ na cumã amji jarẽn, ne ajteare mã cute amji kam me hapac xà ton
atajê cawpa. Ne hanea ne cute cumã, cute me hũmreimpejti pê catyt kam
atajê to, Jeju na mehkwỳ jamãr catê nõ xãm na hũjahkre. Mãrquê me cumã
Jeju na mehkwỳ te ajpẽn kam mehcarĩcti kam, amji to me ipijapar to hahkre
na, cumã hũjahkre.
Pê Pawrô Tito mã amji jarẽ
Hàpà Tito, ipê Pawrô, ne ipêPahpãm mã ijàpên catê, ne hanea
ne ipê JejuCrixtô jarkwa na iprar catê, ne pa wa ha amã ihkàhhôc
ita to. Pê Pahpãm icapi, ne mehkwỳ wỳr ikujate. Pom pê ramã mam
amji mã mehkwỳ capi atajê, waite mehtehcajpar, mã cute me hũnãr to
ihtỳaj prãmte, pê me hỹrmã ikujate. Ne hanea ne cute Jeju to amji mã
mehhimpej kam me to incrà tu to prãm to pê mehwỳr ikujate. Ne hanea
ne caxwãm catia mã, catyt kam me papaprãmte, me cumã Pahpãm te
amji kam hapac xà tohahkre. He nee Pahpãm apu ihhêj nare, ne rỳ pêa
mã, pê cormã pjê ton nare kam, me pamã cuteamji cahê na me pahto
ipijapar rohnỳtti mã xà na amji to, cu pahtỳj me hikaj. 3 Pê rỳ pêa mã
ramã me pamã amji to. Ne ramã cute me pamã amji ton xàakam hàhhuc,
na ri ihtỳj ita caxuw apucahê na me pancjêj xà to me pamã hahkre. Ne
pomcute me pamã ampo to hahkre xà ita pê imã cugõ, ne ite mehcunea
mã to icahkũm xà na harkwa ta. Ne Pahpãm te me pahkên kêanre catihti
ata pê me pahto hapôj ata jarkwa kôt, wa mehcunea mã harẽn xà impejti
Ỹhỹ Tito, itea wa amã ihkàhhôc ita ton. Ampo na? Cu ajwar Jeju to
amji mã pahhimpej ita kam, wa itỳj ato amji kra. Ne Pahpãm pê me pajõ
Inxũ Cati, ne ihcãmter Jeju Crixtô te ri me pahkên kêanre pê me pahto
hapôj, na wa ijõtpê me cumã acajrẽn to ipa, ne me cumã:
— Tito to impeaj ne, ne caprĩ, ne caxwãm pê me cumã me acarĩcti jõr
to me apa — hane.
Tito te mehkwỳ to mehhimpej catêjê pyxwỳr xà
Cwỳrjapê pê wa cô jipôc ri, Kẽnpojrejõ pjê ata kam guwahi, ne amã
ijarkwa hyr to:
— Tito, cormã nee jũm te krĩ cunea kôt Jeju na mehkwỳ mã me to
ihhimpej catêjê pyxwỳr nare. Cwỳrjapê ca ha ahpỹanre na me akwỳ
cunea mã, me toihhimpej catêjê ton partu — hajỹr. 6 Cwỳrjapê wa ha ato
ihimpej. Ca nee Jejuna mehkwỳ to ihhimpej catê na, atỳj jũm xãm nare.
Ne quêt cute me hajỹr catêjê nõ, ca ha hãm he. Quêha hũmre nõ pê catyt
kam ipa catê, quê nee jũm ihkôt harẽn nõ to kên nare, ata pê quêha me
to ihhimpej catê. Ne cumã hĩxi pyxit peaj, neajpẽn na me ajkrut peaj. Quê
ha mehkra xwỳjê pê catyt kam Jeju na mehkwỳ. Mãr quê nee jũm, me
hũpar nare, krã kêanre na, amehkra to ihcakôc nare.
7 Ne Jeju na mehkwỳ to mehhimpej catêjê pupun catêjê atajê, quê ha Pahpãm
jàpên xàa to me hàpên to me ipa. Cwỳrjapê quê ha mehkwỳ nõ te, cute ampo
to kên nõ na harẽn na, quê ha nee cupê mehkwỳ to ihhimpej catê nare. Ne
me cumã, cute amji kam me hapac xà impejti cajcucre to me amji jarẽc jahkre
pej. Ne haneane me cumã cute amji kam hapac xà pytĩti to amji jarẽc jahkre
pej. Ne por quê ha me cupê mehkwỳ to ihhimpej catêjê atajê, quê ha nee amji
toame cati prãm nare, ne nee amencryc xi nare, ne nee côxỳhti to ame amji
to ipipãn to me ipa nare, ne nee ame hàprê nare, ne nee ihtỳj ahti na hàpên
xàkêanre atajê to amji to me hakràj prãm nare. 8 Ne quêt ihcunea na, me
hũrkwa to me hàhcajrẽnti ne, ne me cumã ampo pej pit kĩn. Ne caxwãmcatia
mã amji to mehhimpej to mempej, ne ampo kên cunea tête me amji jiprõn
catyt kam me Pahpãm jarkwa kôt ameipa. Hõhõ, quê ha Jeju na mehkwỳ to
mehhimpej catêjê pupun catêjê atajê cute amji kam me hapac xà to me hane.
9 Ne ihtỳj me caxwãm pê amji mã me Jeju jarẽn pejti itajê to me ipijarõ to
impejti to me ipa. Ampo na? Pom harẽn xà ita, nee mã ihhêj xi nare, ampeaj
kam ri. Ne ihtỳj hũjarẽn xà ita to me cumã me hakryti to ihtỳj to ipa. Ne hanea
ne hũjarẽn xà ita, cute cuna mã ame ampo to cupan catêjêmã harẽn to ipa.
Tito te Kẽnpojre catêjê mãn xà
Ỹhỹ, Tito, ca ha maamji to guphê to apa, nãmri ampeaj kam cute me
Mojxe xwỳjõ kàhhôc to me cumã hahkre to mehkêanre to meipa catêjê
jàhtô. Ne xwahna cumã me ateJuta catêjê kôt me Mojxe xwỳ jõkàhhôc
cunea kôt me amji ton na, me cumã me atoprãm. Na ri hõtpê me amã
hũjarẽn to hane he:
— Gapacta ne Jeju to amji mã me ahimpej to me apa, ne hanea ne hĩkjê
na, Mojxe te me hapackre xà cunea kôt me amji ton to me apa — hane.
Ne amehhêj xia jarẽn to me ipa. Ne ame to ihhimpej catêjê pejti atajê
cunea cuna mã, mehkên to pit mã ame amji kampa. 11 Cwỳrjapê ri imã
ate cute me hajỹrjê mãn na ato prãm. Na ca ha me cumãn prãm, ne me
cumã garkwa to hane he:
— Me kêt! Ne aracri ame apa! Ca cama apu krĩ kam ikrejàhtôa kam
mehkrĩ atajê cunea te me Pahpãm jarkwa pejti ata kôt me ipa xà kaj na
mehcahpêrkàr to meapa. Ne ate ampo to me cumã hahkre xà kêanre itajê
to, nee ate me cumã hahkre xà nare. Ne ate amji mã mehpore incwỳr
prãmte, ca ame hajỹr to me apa. Xà nee ajte ita na me apahàm nare? —
Hõ, ca ha me cumã hane. 12 Ne Kẽnpojre jõ pjê ata kam mehkwỳa nõ te
Pahpãmjarkwa to ihcakôc catê ata te amji jarẽn to:
— Me ipê Kẽnpojre catêjê hõtpê me ihêjxia to me ihêj xi, ne ihhêj rũm
me ipêampo kên jàprêa to hàprê atajê, ne ampeaj kam ite me xuwcaca,
ne cama ampeaj kamme ijàpàn cati — hane. 13 Ne pom cute ampo na
me amji jarẽn xà ita, ampeaj kam ri. Cwỳrjapê ca ha ma cute amji
caxwãmcatia mã Jeju to amji mã mehhimpej to me ipa. 14 Nee ca ha hipêr
mam Juta catêjê quêtjê jũjarẽn xà to mehcakôc catêjê me, mehkrãa kam,
cute me caxuw amji mã mehcakôc xà to mehhimpej atajê to me amji
japackre nare. Ampo na? Atajê te ri ramãPahpãm jarkwa pejti caca ne me
hicu. Nãmri mehcakôc xà itajê nee Pahpãm pĩn me caxuw me cumã hapôj
nare. Ne por Juta catêjê te Jeju kôt me amjiton jicu atajê krã pĩn ri me
caxuw itajê japôj.
15 Ne Pahpãm te ri me pahcaxwãm pê ame pahcũmpej, mã me pampej.
Cwỳrjapê cu ampo pejti na pit mã me prãm. Ne por me Pahpãm par nare,
neampeaj kam me caxwãm pê, mehtũmti atajê mã ri, ampokên itajê
cunea na prãm. Neme cumã ampo pejti itajê ihkêanre, ne ampo kên ri
me cumã impej. 16 Ne ihtỳj Pahpãm kôt me ipa catêjê na me amji jarẽ. Mã
nee me hàpên xà itajê Pahpãm kôt me ipa catêjê na me harẽn nare. Ne
me hũpar nare, mã ihtỳj ame hàhcurê to ame ipa. Na ri nee ampo caxuw
Tito te catyt kam mehkwỳ to ihhimpej xà
Ne quêt ca nare, ca ha catyt kam ampeaj kam me cumã ate ampo
to hahkre xà atajê to hahkre. 2 Ne mehkà atajê mã gũjarẽn to hane
— Ame amji mã quêt nare, ne me amji mã ampejti ne. Ne catyt kam,
caxwãm catia mã me apa. Ne ampo kên cunea tête me amji jiprõn to
me apa. Ne Jejua to amji mã me ahimpej tỳaj to me apa. Ne amji mã me
akwỳ kĩnti to me apa. Ne me gũcanãar kam me apa — hane.
3 Ne hanea ne pyjê kà atajê mã gũjarẽn to hane he:
— Ca ha Jeju mã me amji gõ, ne catyt kam, ate amji kam me gapac xà
impejti to amji mã me apijapar to me apa ata na. Ne nee mehkwỳ toame
akwỳ mã ihkôt harẽn kên to me apa nare. Ne nee côxỳhti to akõm to amji
mãahimpej to me apa nare. Ne ampo pejti to, ca ha quêt me hahkre to me
apa. 4 Mãr quê amji cuxà mehkwỳ cahãj tuwre atajê mã awjarẽ, quê ha
cute catyt kam ame ipa na, quê ha ramã amji mã mempjê me, mehkra kĩn
to me hahkre. 5 Ne amji mã me ampejti ne, ne ampo kên cunea tête me
me ipa nare. Mãrquê catyt kam me hũrkwa jàpên xà to amjimã me hàpên
pejti to me ipa, ne ihtỳj amji caxuw mempjê kam me hapac to me ipa. Ne
me hàhcajrẽn jàhcaprĩhti ne. Quê ha cute amji to me hàpên tohajỹr to me
ipa na, quê ha nee jũm Pahpãm te me pamã ita to hahkre xà ita cuna mã
ihcakôc kên nare — hane. Hõhõ, ca ha pyjê kà mã ahimpej xà to hahkre
to hane, mãr quê mentuw kwỳ mã to hahkre.
6 Ne mentuwjê to hanea ne me hapackre. Mãr quê caxwãm catia mã,
catyt kam amji to mehhimpej, ne ampo kên cunea tête me amji jiprõn
to me ipa. 7 Ne ate hajỹar, ca ha catyt kam apa ne ampo pejti ton to apa,
mãr quê amji mã me apupun xà kôt, hanea ne catyt kam me ipa. Na ca
ha me cumãampo to hahkre kam pra, ne acryac kam, catyt kamme cumã
ampo to hahkre. Ne ampo pejti to hahkre to, ca hirãa pê me cumã amji
pro rẽn to apa, ne nee ca ampo kên ton, ne amji cwỳrpê ahêj nare. Ne
quêt caxwãm catia mã ampopejti to me cumã hahkre to apa. 8 Ne garkwa
pej to pit mã me cumã acakôc to apa, mãr quê nee jũm apar caca, ne amã
ahêj xi na hacjên nare. Ne imã ate amji kam gapac xà impejtiitajê na pit
mã me ato prãm, mãr quê nee me pahcurê xwỳn nõ apu akôtharẽn to kên
nare. Ne cama me pahkam ihpahàmti ne.
9 Ita caxuw ri imã ate cama me cumã hàpên tome ipa catêjê japackre to
hajỹr na, imã ato prãm he:
— Amji caxuw me gõ pahhi kampa, ne catyt kam me cumã gàpên pejti
to me apa, mãr quê me gàpên xà impejti atajê kôt, amji mã me akĩn to
impejti to me ipa. Quê me gàpên xà na me arẽ, ca nee xuwcaca te me
cumã ampojarẽn nare, ne aracri cute ampo na me arẽn atajê to me.
10 Ne nee ame gõ pahhi pê me gàhkĩj nare. Ne quêt ita to ca ha me he,
catyt kam me apejti na me apa. Ne me amji jarkwa par pejti to me apa.
Quêha mehcunea amji mã me Pahpãm te me pahkên kêanre ata pê me
pahto hapôj ata cupa, ne hanea ne amji mã cute ampo to hahkre xà itajê
cupa — hane. Hõhõ, caha cama me cumã hàpên catêjê japackre to hane.
Pê Pahpãm me pahto impejti prãmte, me pamã cute amji kam hapac
xà itajê na amji to ajpẽ, ne amji pro mẽ. Mãr quê mehcunea me hõmpu,
ne mehahkre pej, nãmri cupêa ri me pahkên pê me pahto hapôj catê, ne
ihtỳj cute amji kam hapac xà ita to me pahcunea kampa, pjê cunea kam.
12 Ne ihtỳj pahte mam amji kam me pajapac xà kêanre atajê jicu to me
pamã hahkre. Por pahte amji kam me pajapac xà te Pahpãm pê ampỳa
mã me pahto ipa atajê mã he:
— Ca ha nee amji to acati prãm nare, ne nee ahti napyjê caxun nare, ne
nee amji to gakràj cati prãm nare — hane. Mãr cu quêt ampo kên cunea
tête me amji jiprõn to me papa. Ne catyt kam, caxwãm catia mã ame
papa. Ne Pahpãm mã me amji jõr to me papa.
13 Ne quê ha amcro nõ na, jũ caxuw, Jeju Crixtô pê Pahpãm kra pê me
Pahpãm catia ata, ihtỳj pjê ita wỳr amji jaxà, na cu ha pahtỳj hõ amcro kam
me pajakryti ata na me hikaj. Quê ha mehcunea, cute me pahkên kêanre
pê me pahto hapôj na me hõmpu, ne me hahkre pej. 14 Nãmri taa mã pê me
pahcunea kritxwỳ na amji to, ne me pahcunea jahpan xà na caprô jaxwỳ, ne
ampo itajê cunea mã amji gõ, ne amji mã huwahiita to pê me pahcunea kên
pê me pahto hapôj pa. Me pahte ampo pej to pit mã ame amji kam pajapac
to me papa prãmte ri, cute me pamã amji kam hapac xà to ihtetetti. Ne me
pahto amji kwỳa to prãmte, pê me pantête mepahkên itajê mã amji gõ.
15 Ỹhỹ, Tito, ca ha atỳj ampo itajê cunea to me cumã hahkre. Ne
Pahpãm jarkwa kôt, ampo na mehpeacre atajê tehcajpa, ne hacpỹa mã
me toihtỳj. Nãmri quê ha jũm ampo to kên na, ca ha kam atẽm pyrentu,
Pahpãm jarkwa kôt, ne intête ihcahpêrta. Ne nee amji na jũm te, ate
Pahpãm jarkwa kôt ampo to hahkre nare na, cute garẽn na hamãr nare.
Cu ha catyt kam me pajõ pahhi atajê kampa
Ỹhỹ Tito, ca ramã ate me pahkwỳ mã gũjarẽn xà itajê to gũjarẽn,
ne hipêr to me hapackre, ne me cumã:
— Por me gõ pahhi atajê me, me ato ihhimpej catêjê atajê, ca ha amji
na me amã awjahkre, ca ha me gũjarêan kam, hãn ne me ampo to. 2 Ne
atỳj jũmjê kôt ame harẽn kên to me apa nare, ne nee ame gàprê nare, ne
cama me amjito impejti ne. Ne amji mã me aprĩa kam, me gàhcaprĩakam
me cumã acakôc to me apa, ne amji to me akryjreprãm to me apa, ne nee
me hirôa pê amji to me acati prãm to me apa nare — hane.
3 Pê mam me papê Jeju na mehkwỳ itajê me, me papê amji jahkre
kêatre, na pê cu nee ajco me pajũpar nare, ne me pajõ pry kajna ajco ame
papa. Ne me pahcurê xwỳn caca xà kôt pit mã ame papa, ne ihkôat amji
to me pahhimpejto me papa. Ne ampo kên kĩn itajê mã pit mã meamji jõr
to me papa, por me pamã ihkĩntiatajê mã. Ne pahtỳj ajco ame ajpẽn curê
to me papa, ne ajpẽn jũ na ame amji to prãm to ame papa. Ne ampo itajê
ton to pit mã, ajco me amji pyràc to ame papa. Pê ajco mehkwỳ, ahna ame
pahkam incryc, pê cu hanea neamji jahpan xà na ajco kam ame pancryc.
4 Pê Pahpãm amji mã me pahkĩnti ita na me pamã amji to ajpẽ he. Na pê
amji mã me pahto impejti prãmte, me pahkên kêanre pê me pahto hapôj.
5 Ne me pahkên pê me pahto hapôj partu. Xà pê cu ajkĩ me ampo pejti to
na mã, pê ihkôt me pahto hane? Hãpà! He pê cumã me pahcaprĩ, na pê me
pahto hane. Ne Pahpãm Carõ Pejti kôt me pahcaxwãm pê, mepahtetetti
ita pê ihhêj rũm curmã ame pahpỳpỳm, ne cormã pahte amji kam me
pajapac xà na amencwỳr. 6 Pahpãm jàhcajrẽan to hàhcajrẽn, na pê me
pamã Jeju Crixtô te me pahkên pê me pahto hapôj xà caxuw ihkujate. Pê
me pahtyc xà jahpan xà na ty, ne me Pahpãm wỳr me pamã pry jahkjê,
pêcormã Pahpãm me pamã Carõ Pejti gõ. 7 Cwỳrjapê cu Pahpãm kam mare
mã, cuna mã, catyt kam ame papa ita na, ne ahnaa jũ caxuw cahê napahte
amji to me papijapar rohnỳtti mã xà ata mã ame acjêj.
8 Ne ijũjarẽn xà itajê ri quêt ampeaj kam. Tito, pom ite amã ampo to
hahkre itajêa to, ca ha ate ampeaj kam me cumã hahkre na, imã ato
prãm. Ne cute me apar atajê, quê ha me taa ahpỹanre na me amji jarẽn to:
— Wa Jeju to amji mã ihimpej to ipa, mã Pahpãm te icaprĩ, ne ito kênre
pejti to catia to ipa — hane. Cu ha mepahte me ita to hajỹr na, quê ha
ahname pahcunea mã ihkênre nare.
Pê Pawrô Tito mã amji krac ri mehcakôc kên catêjê cawpa
Ne pom cute me hajỹr xà atajê pê, ca ha ampỳa mã me apa he.
Cute amji krac ri ihcaprỳ na amehcakôc catêjê kêanre atajê me, mam
menquêtjê japrỳ to pit mã cute ame hahkre prãm catêjê me, cute Juta
catêjêincaca xà cwỳrjapê tee ame ipijapu prãm catêjê atajê pê, ca ha
ampỳa mã apu apa. Ampo na? He ampoitajê kôt hamreare. 10 Ne por cute
me ato ipicokjêr prãm to ipa atajê, ca ha me hapackre. Quê ha me hũpar
nare, ne hipêr me ato ipicokjêr prãm, ca ha me hapackre to ajkrut. Quê
ha hũpar nare, ne cute to incrê xà ita kam, caha me cumã hikra, ne nee
hipêr me to amji japackre nare. 11 Ne por cute me ita ton catêjê, ca ha
ramã mehõmpu, ne me hahkre pej, ramã me caxwãm pê amehkêanrena,
na quê ha ihtỳj ame amji kên mã me amjirẽ.
Pê Pawrô Tito mã amji jarẽ
Ne wa ite Metohjêxà jõ krĩ kam amji to pahhàjê kujahêc na amji kam
ijapac. Na wa ha ma me awỳrArtima me, Tiquicô pijakrut itajê nõ kujate.
Quê ha curi me awỳr cato, ne me amã ijarẽ, ca ha jũ na me amji to, ne
ma Metohjêxà jõ krĩ wỳratẽm pyrentu. Ne curia cu ha ajpẽn cajpa. 13 Me
pahkwỳ nõ Xena pê Roman catêjê caca xà to cute me amji pyràc xà ata
jahkre pejcatê ata, me Apôr, quê ha amũ me anaa me tẽ. Atajê ca ha
mehtẽm xà ata na mehtehcajpa, mãr quê nee me cupê ampo hamre nare.
14 Ne imã me pahkwỳ te ampo pejti ton to me amji pyràc na imã me ato
prãm. Ne cute ame ampo na prãm to me ipa atajê na mehtehcajpa. Hõhõ,
ca ha me ate amji kam me gapac xà ita ton na, quê ha nee me apê cute
me amjikam hapac xà kôt hamreare atajê nare.
15 Ne pom icahê na mehcunea meipa itajê te me amã amji jarẽn kujahêc,
neme pahkjêjê pê Jeju na mehkwỳ mã me ikĩnti atajê na ite me to amji
japackre na me cumã ijarẽ. Nãmri Pahpãm te me ato impejti na imã me
Pê Roman catêjê me hõ krĩa kam Pawrô jaxà, pê curiaJeju cwỳrjapê ajco
ihkrĩ. Ne pê Pawrô Jeju na mehkwỳ nõ japrỳ te Piremõ ita mã, pom cu me hõ
kàhhôc cahyt ita kujate. Na pê hõ kàhhôc ita japrỳ pê Piremõ Wỳr, Pawrô
Jõ Kàhhôc (Piremõ).
Ne pê hũmre nõ japrỳ te Oneti ita, Piremõ itamã cama apu hàpên to ipa,
ne cormã to new catia kam ma aracricupê tẽ. Pê cormã nee Jeju to amji
mãihhimpej to ipa nare kam, pê Oneti ata hane. Ne ihtỳj ajco apu ampo
kêanre ton to ipa. Mã Roman catêjê te, cute ampo kên ton atajê na me
hõmpun, ne mehpro ne me haxàr, mã ihkrĩ. Ne curia ri cute Pawrô cajpar.
Mã Pawrô te Oneti mã Jeju jarẽn, mã cute ihtỳj amjimã to ihhimpej to ipa.
Jirô pê mã ri ma ita caxuwOneti hacpỹa mã hõ pahhi Piremõ wỳr ihkràr.
MãOneti jõ pahhi ata pê cormã hõ pahhi rohnỳtti mã. Ne Oneti mã hõ pahhi
pê Piremõ ata cupa. Ampo na? Pê nee cumã amji jarẽn nare, ne cormã to
new catia kam, aracri cupê tẽ, cwỳrjapê ri cumã hũpa. Mã Pawrô te ramã
Piremõ pupun pejtu, na ri cute cumã ihkàhhôc ita ton, mã cute hacpỹa mã
Oneti na amji caxàr prãmte.
Pê Pawrô Piremõ mã amji jarẽ
Hàpà Piremõ, apê me ijõikwỳ nõ, ne apê me ikwỳa nõ, me ijàpên
xàkam. Ỹhỹ, ipê Pawrô, ne pa waha amã ihhôc. Pê Roman catêjê
me ijaxà, wa mehacjên xà kam ikrĩ, Roman jõ krĩa kam, Jeju Crixtô
cwỳrjapê, ne me pahtõ Timot me, wa apu amã ihhôc. 2 Ne wa ha hanea
ne gũrkwa kam, cute me cuprõn atajê mã mehhôc. Ne ihkàhhôc ita, ca ha
hanea ne me pahkjê cahãj pê Apijkwỳj me Arquipo pêicahê na cute amji
pupun kêanre catê ata mã, ca ha me cahyt.
3 Imã Pahpãm pê me pajõ Inxũ Cati me, mepajõ Pahhiti pê Jeju Crixtô
te me ato impejti, ne meamã ihcarĩcti jõr na me ato prãm.
Piremõ te amji kam hapac xà
Na wa ijõtpê ampeaj kam, meate Pahpãm kôt amji ton ita na, cumã me
acajrẽnto ipa. Ne wa ato amji japackre, ne apyrên ijakryti na, Pahpãm mã
Pahhiti pê Jeju toamji mã ahimpej to apa. Wa ite ramã cute amji mã ita
na me garẽn na, garẽn par. 6 Cu ha me pahcunea Jeju te amji kam hapac
xà kam me ajpẽn hônco tu ne. Ne ca xwỳjê, ca hanea ne, ate me icahê
na amji hônco tu. Cwỳrjapê ri, Jeju pĩn ampopejti hapôj atajê, cu hãn
nepahtỳj amji mã me cucwa. Ne ampo itajê jàhtôa tohàhtô, wỳr cu me
pahnõ hàhtô na hahkre pej, cu nee mepahnõ hahkre pej nare. Na wa ha
ijõtpê Pahpãmna ahwỳ, mãr cu me Pahpãm te me pamãampo pejti jõr xà
atajê na me hahkre pej.
7 Ỹhỹ, ikjê impejti ata, apyrên ijakryti, ne apyrên imã amji kĩnti. Ampo
na? Amã Pahpãm na mehkwỳ cunea kĩan to mehkĩn, ca ramã ate me
hĩcunea kam, me cumã me hakry ton crire nare.
Pê Pawrô Oneti mã Piremõ na ahwỳ
Cwỳrjapê cu Jeju kam ajpẽn topahkjê ita kam, nee imã ate ampo ton
xàata na, ijarkwa hyr to ihtỳaj to prãm nare. 9 Ne imã akĩnti ita, imã
ana ijàhwỳr na pit mã awjahkre, na wa ha cama ana ahwỳ. Ipê Pawrô,
wa Jeju jaxà kam ijàhhuc ne apu ipa, neincwỳrjapêa wa me hacjên xà
kam ijỹr cakrô, wa ha cama ana ahwỳ, ne nee amã ijarkwa hyr to ihtỳaj
nare. 10 Ne ite Jeju Crixtô kam Oneti, por cupê amã hàpên catê ata to
amji kra ata mã wa ite ana ijàhwỳr xà ita to ana ijàhwỳr. Ampo na? Wa
cormã me hacjên xà kam ikrĩ, ne ahnaaite Pahpãm wỳr Oneti pipkjêr na
ihtehcajpar, na wa ite amji to Oneti pãm. 11 Pê mam Oneti amã ampo na
hamreare, ne ita caxuw ihtỳj ampo cunea caxuw amã ipa ne impej, ne
hanea ne imã ampo cunea caxuw impej.
12 Ne ampeaj kam imã ihkĩn cakrô, wa ha hacpỹamã amã ihkujate, ne
wa ha itỳj hakàn pê to ijapac xà. Cakrô wa ha itỳj awcanã. 13 Ne wa ma
amji na to ipijarõ prãm. Ampo na? Pom cuteJeju jũjarẽn pejti cwỳrjapê
me ijaxàr, wa kam ikrĩita kam, cute gaxà kam, itehcajpar prãmte. 14 Wa
nee ate itehcajpar na ato ihtỳj prãm nare. Imã ate amjia kôt imã hõr na
ato prãm. Ca ha caa imã Oneti te itehcajpar hahkre, wa ha cormã amji na
ha taa ita caxuw ihtỳj awỳr to amji jaxà, quê ha ana ahtwỳ. 16 Nãmri
mam pê cupê cama amã hàpên catê, ne ita caxuw ri, nee cute amji kam
hapac xà pê mam cute amji kam hapac xà ata nare. Ne quêt ita caxuw
cute Jeju to Ihà, na ri cupê me pahkjê. Ne imã ihkĩan to ihkĩn. Ne quê ha
ijirôa pê amã ihkĩn, pê mam cupê amã hàpên catê pit, ne ita caxuw cupê
akjê pê amã hàpên catê, cwỳrjapê quê ha amã ihkĩn.
17 Hõ, ca ha ate ito amji kwỳ na, ca ha Oneti na amji caxàr to hanea,
pom ca hãn ne ina amji to pôj he. 18 Quê ha cute apê ampo to ipictor na,
nare, quê ha cute ato new na, wa ha pa amã amgõ. 19 Ne pom ijũhkraa
to ite amã ijàhhôc to incrire ita te hajỹr he: “Ipê Pawrô, wa ha pa amã
amgõ” hane. Pê wa ramã Pahpãmwỳr amõr na, atehcajpar crire nare, ata
pêate ito new catia pyràc. Cakrô, wa ha nee ate imã Oneti jõr na ato ihtỳj
nare. 20 Ỹhỹ Jeju kam jõhhêwre, ca ha imã ite amji kam ijapac xà ita ton
to hane, wa ha apyrên ijakrya to ijakry, quê ha me pajõ Pahhiti pê Jeju
Crixtô akôt ito impejti ne.
21 Ne wa cormã jỹ ne ihhôc kwỳa kam, ite ramã ato amji japackre, ca
ha atỳj ite ampo na awỳr xà ita to imã, nare, ca ha ite ahna amẽn xà ita
jirôa pê to imã. 22 Ne wa ha hanea ne ana ahwỳ, ca ha imã ikre caxwỳn
nõ caprã, he wa itỳj me ate Pahpãm na me gàhwỳr xà ita kôt cute ijamãr,
wa hipêrme awỳr itẽm na amji mã to hane.
Pê Pawrô me, mehkwỳ Piremõ mã amji jarẽ
Ne pom Epapra icahê na me hacjên xà kam Jeju Crixtô cwỳrjapê ihkrĩ
itajê te hanea ne me amã amji jarẽn kujahêc. 24 Ne pom me ikwỳ itajê te
ri me amã amji jarẽn kujahêc he: Macô me, Aritarcô me, Tema me Ruc.
25 Ne imã me pajõ Pahhiti pê Jeju Crixtô te me acunea to impejti na me
ato prãm. Hamre.
IXAHER CATÊJÊ WỲR
Jũm Jõ Kàhhôc
Ỹhỹ, cute ihkàhhôc ita hôc catê te nee kam amji japrỳ xir nare, ne ihhêj ne
cunea mã ri cute ihhôc ne ihkujahêc. Na ri ihkàhhôc ita japrỳ te Ixaher
Catêjê Te Jeju To Amji Mã Mehhimpej Atajê Wỳr, Jũm Jõ Kàhhôc
Pê ihhêj ne Ixaher na mehkwỳ nare atajê hacpỹa mã Jeju na mehkwỳ
to, mam menquêtjê te amji kam me hapac xà tũm ata wỳr ipipkjêr prãm.
Cwỳrjapê ri ihkàhhôc ita nee cute Jeju to amji mã mehhimpej jicu nare
name cumã apô. Ne Jeju te amji kam hapac xà tuwti ita ri, mam Ixaher
catêjê te amji kam hapac xà tũm ata jirôa pê impej. Ne ite nee Ixaher catêjê
wỳr ihkàhhôc tẽ ita cunea to ipintuw nare, ne ihkwỳ jatujre atajê ri ite to
Pahte Pahpãm to amji mã me pahhimpej xà kôt harẽn xà
Ỹhỹ me ikwỳ pê Juta catêjê pê Ixaher catêjê, wa ha me amã me
ate Pahpãm to amji mã me ahimpej to hahkre, ne to capô, mãr ca
me hahkre pej pejtu ne. Quê ha Pahpãm te me pamã ampo to hũjahkre
xà ata, cormã nee me pahwỳr cator xà narecakrô, cu ha pahtỳj ampeaj
kam, cormã me pamã hõr na amji mã me to hane, ne ihtỳj hikaj. Cu ha
pahte Pahpãm to amji mã me pahhimpej na, quê ha ihtỳj mepamã ampo
pupun xà nare ata te ihkrĩ na hahkre peaj to hahkre pej. Nãmri cu ha
pahte Pahpãm to amji mã me pahhimpej nare na, cu ha nee me hahkre
2-3 Ne cu Pahpãm to amji mã me pahhimpej, cwỳrjapê ri me pamã
Pahpãm jarkwa kôt pjê me côjkwa kam ampo cunea to amji ton nahahkre
IXAHER CATÊJÊ 11
pej. Na ri me pamã, pahte nee me ampo pupun xà nare ata te ri ampo
itajê cunea ton na hahkre pej. Nepê me panquêtjê ihtỳj Pahpãm to amji
mã mehhimpej, cwỳrjapê ri Pahpãm te me to ihcakôc to impejti, ne me
ahna amji caxàr.
Pê Ixaher catêjê quêtjê itajê ihtỳj Pahpãm to amji mã mehhimpej
Pê ajco Aper xwỳ Pahpãm to amji mã hane, cwỳrjapê ri Pahpãm mã
cute Cãn xwỳ jirôa pê ampo jõr xà ata peaj to impej. Mã Pahpãm te, cute
cumã ampo jõr xà ita na cupê catyt kam ipa catê na harẽn to impeaj to
impej. Na pê ihtỳj ihkôt Aper xwỳ na amji capa. Ne pê ramã Aper xwỳ
pamã to hahkre.
5 Pê Enoc hanea ne Pahpãm to amji mã hane, na pê ihcajpuaw pê
Pahpãm ahna amji jarẽ, na pê nee pjêita kam ihtyc nare, pê Pahpãm amji
mã ihtĩar na to api, pê nee hipêr jũ caxuw jũm cumã cator ne hõmpun
nare. 6 Jũ wỳr cu Pahpãm to me pahte amji mã hajỹr nare xà ata kam
ihcajpuaw. Quê ha jũm te Pahpãm wỳr hàhtêp na amji to hàhcukjêr na,
quêha ihtỳj Pahpãm te ihkrĩ na amji mã to hane. Ne quê ha hanea ne
caxwãm catia mã Pahpãm kôt me ipa prãmte ahna ahcukij, quê ha ihtỳj
cute ahna hàhcukjêr ata jahpan xà na, cute ahna amji caxàr na amji mã
7 Pê Nowe xwỳ hanea ne ajco Pahpãm to amji mã ihhimpej, na pê ihtỳj
cumã, por rỳ nee jũm te ta catia pupun nare ata cawpa. Pê cute cumã
ihcawpa xà ata kôt, amjimã pàr kreti to, mãr quê kaam mehkra me, amji
to mehtyc xà jahpa. Mã ihkĩnte cute nee Pahpãm to amji mã mehhimpej
nare atajê te amji curêmã me amji mẽn, ne mehcunea jamre. Mã Pahpãm
te Nowe xwỳ te amji mã tohajỹr xà ata kôt ahna amji caxàr, ne cumã:
— Ate ikam gapac pejti, na ri apê catyt kam apa catê — hajỹr.
Aprãw pê cute Pahpãm to amji mã mehhimpej catêjê xakat
Pê Aprãw xwỳ hanea ne ajco Pahpãm to amji mã ihhimpej to ipa, pê
Pahpãm cumã jũ ri cute pjê to hõ tekjê xà ata to, hũjahkre xà ata na,
amjimã to hane. Ne ma harkwa kôt, nee jũ ri cute hõ pjê ata jahkre pej
nare kam, ihwỳr mõ. 9 Pê Pahpãm Aprãw mã pjê to hũjahkre xà ata kôt,
ihkôat ihwỳr mõ ne curi cato, ne kam ihkrĩ. Ne hanea ne ihkra pê Ixac
me, ihtàmxwỳ japrỳ te Jaco ata me, kammehkrĩ. Ne pê hanea ne Pahpãm
Aprãw tàmxwỳ tàmxwỳ mã, menquêtti kôt pjê ata to awjahkre. Ne pê me
cupê mehcahkriat, ne ajco pryre kà te ikre ata kam mehkrĩ. 10 Ampo na?
Nee mã ampo na nare. Pahpãm te me cumã amji ton xà ataa na, cute me
cumã jũ caxuw krĩ jamre nare ata xãm na, cormã me hikaj.
11 Pê Aprãw ramã ihweaj to ihwej, ne hĩxi pê Xarakwỳj ihkre crà
cakrô, pê Pahpãm ahnaa cumã ihkra to awjahkre. Mã cute cumã ihkra
tohũjahkre xà ata na amji mã to ihhimpej, ne ihtỳj hikaj, mã cumã
ihkra pê Ixac pỳm. 12 Hõ, pê hũmre pyxit peaj ne ajmãr ty, ata kôt ri
mehtàmxwỳ jàhtôa to hàhtô, ne me cupê caxêre jàhtô pyràac, nare, me
cupêcôxwa tohkà na pjênxôm carôt jàhtô pyràac.
13 Ne ite me amã me panquêtjê jarẽn xà kôt harẽn itajê ri, Pahpãm to
amji mã mehhimpej to me ipa ita kam amehtyc. Ne nee cute me Pahpãm
te me cumã ampo to hũjahkre xà atajê cwỳr nare kamamehtyc. Ne cute
cormã me ampo cunea to Pahpãm te me cumã hũjahkre ata jarẽn par, ne
nee cormã me hõmpun pej nare kam, ihhêj ne ramã cute me hõmpun, na
ri ame hakry, ne ihtỳj ahna me amji jarẽn to me hane he:
— He nee me ipê pjê ita tekjê nare, ne me ipê mehcahkrit, na wa pjê
nõa pĩn icator, ne ma ihnõ ita wỳr mõ — hane.
14 Ne cute me amji jarẽn xà ita kôt, cu ramã pahte me hõ pjêa japên
na me hahkre pej. 15 Quê rỳ mã pjê pĩn me cator ata wỳr hacpỹa mã me
amji jaxà, ne nee hipêr hacpỹ mã cute me amji jaxàr xà to ame amji kam
hapac nare. 16 Ne quêt ame côjkwa jõ pjê impejti ata pit japên to me ipa.
Ne atajê pê Pahpãm kra impeaj, na ri nee me hũ na ihpahàm nare. Na ri
ramã cute me cumã côjkwa kam mehkrĩ xà ata ton.
17-18 Pê Pahpãm Aprãw mã ihkra pê Ixac to hũjahkre to hane he:
— Ixac pê akra ita cucwa kam, quê ha amã me atàmxwỳ hàhtôa to
hàhtô — hane. Pê Pahpãm Aprãw mã hajỹr cakrô, cute ihkra pê Ixac na
capi prãmteihcuran na cumã harkwa. Mã Pahpãm jarkwa kôt ramã cute
ihkra curan ne to caxàr xàa kam, cute amji mã harkwa to:
19 — Wa ha ihcura, quê ha ihtỳj Pahpãm hacpỹa mã ikra to ihtĩr —
hajỹr. Mã Pahpãm te cute ihkra curan tête huwahi xà ata pê ihhêj rũm
ramãhacpỹa mã ihtĩr.
20 Pê Ixac xwỳ hanea ne ajco Pahpãm to amji mã ihhimpej to ipa, na pê
Pahpãm mã mehkra pê Jaco me Exaw tàmxwỳ te amji to me ipijapar xà
na mehcajrẽn, ne me cumã:
21 Pê Jaco hanea ne ajco Pahpãm to amji mã ihhimpej to ipa, na ri ramã
ihtyc xàa kam, cute Pahpãm mã mehtàmxwỳ pê Joje xwỳ kra pijakrut
atajê cajrẽn, ne ihtỳj cormã hàwkô ata na cute amji cajparne xa ne
Pahpãm pejti na harẽn, ne to amji kampa.
22 Pê hanea ne Joje ajco Pahpãm to amji mã ihhimpej to ipa, ne ihtyc
xà wỳr, mehkjêjê pê Ixaher catêjê te Ejit jõ pjê pê me cator na me
cumã harẽ. Ne cute me cumã harkwa hyr, mãr quê jũ caxuw hacpỹ mã
me amjijaxàr xà wỳr mehhi to mõ, ne ma Pahpãm te me cumã pjê to
hũjahkre xà ata ri me harêt.
23 Pê Mojxe xwỳ pãm me inxi hanea ne ajco Pahpãm to amji mã
mehhimpej to me ipa. Na pê Mojxe cumã ihpỳm, pê Paro xwỳ pê pahhi
IXAHER CATÊJÊ 11
me ahkrare curan na me cumã harkwa ata kaj na, me to amxu. Ne pê
ihkra ata impeaj to impej, pê me hõmpu, na pê nee amji mã me pahhi
atacupa nare, ne cama me to ipimxur to putwrỳ incrê.
Pê Mojxe Ixaher catêjê mã cute mehkritxwỳ curan na to hahkre
Pê Mojxe hanea ne ajco Pahpãm to amji mã ihhimpej to ipa, ne ihkà,
ne ma apu cute me, cupê Paro kra cahãj ata kra na me harẽn na ihcaca.
25 Na pê cute ampo kên cunea to amji cajpuaw to ipa xà to hatujre xà ata
kam pê hicu, ne quêt ma mehkwỳ mã hàr na amji to. Ne me cumã axà ne
me cahê na amji pupun xà kêanre to amji pupun to ipa. 26 Ne pê amji mã:
— He quê ha ihtỳj jũ caxuw Pahpãm ite amji pupun xàita jahpan xà
na hirôa pê imã amgõ. Na wa ha Ejitjõ pjê jàhcukrêj pejti itajêcunea to
amji pê ijapac kêt. Ne Pahpãm te me pamã cute ampo kên cunea pê me
pahpytàr catê to hũjahkre ata cwỳrjapê, wa ha cute ame icurê catêjêkam
amji pupun to kêanre ne — hane.
27 Pê Mojxe ajco amji mã Pahpãm to ihhimpej to ipa, na pê nee cumã
pahhi pê Paro ata te kam incryc xà ata cupa nare, na pê ihtỳj Ejit jõ pjê
pê mehkwỳ to cato, ne ma me to mõ. Ne me to mõr xà ata kam, ihtỳjihhêj
cumã hũcanãr nare. 28 Ne pê Pahpãm to amji mã ihhimpej, na pê me
Hakrenxà jõ amji kĩn to Pahpãm jarkwa kôt mehkwỳ mã ihhimpej, ne to
hahkre. Ne amji kĩn ata kam, pê ikre cunea kôt cute ame carà cahàcrekra
pê mehkritxwỳ caprô jaxwỳr na me cumã harkwa ta. Mãr quê ame
haxwỳ, quê Pahpãm pĩn ajpên me ahkrare cakônĩ curan catê ata tẽ, ne
mehkritxwỳ caprô pupu, nenee mehkwỳ pê Ixaher catêjê nõ pê ihkra
29 Ne pê Ixaher catêjê hanea ne Pahpãm to amji mã mehhimpej, na pê
ma Côxwatepti cajpuw amcràre ata na me rê. Pê Ejit catêjê me cuxà ahna
me irêr prãm cakrô, pê cama cô me hipej.
30 Pê Ixaher catêjê Pahpãm to amji mã mehhimpej, na pê Cana jõ pjê
mã me hàr xà ata kam, ihtỳj Pahpãm jarkwa kôt Krĩcuxwati ata pu na me
ipijarõa to me amcro to xet, me ajkaam pê krĩ tête kwỳc ata cunea apu
ajxwỳ, ne pê kam mehkrĩ catêjê atajê cunea jipej tu. 31 Pê Rapekwỳj xwỳ
pê mempijapit xyre ata, ihtỳj Pahpãm to amji mã ihhimpej, na pê Ixaher
catêjê te krĩ pupun catêjê atajê na amji capa, pê nee cute me Pahpãm par
nare atajê kôt me cahãj ata curan nare.
Pê menquêtjê kwỳ te Pahpãm to amji mã me hajỹr atajê, ihtỳj me ampo cwa
Hamre ramã ite me amã ijũjarẽn xà ita jamre. Ampo na? He ampeaj
kam cute mam Pahpãm to amji mã mehhimpej catêjê jàhtô, na wa rỳ mã
me amã Gitõ me, Parac me, Xãnxã me, Jeta me, Tawi me, Xamer me,
Pahpãm jarkwa to mehcakôc catêjê kwỳ jarẽ. 33 Ne itajê pê hanea ne ajco
IXAHER CATÊJÊ 11
Pahpãm to amji mã mehhimpej to me ipa, na pê krĩxàre kwỳ jõ pjê kôt
ajco me ajpu ne me hipej, ne amji mã me hõ pjê atajêcunea pytà, ne me
to hõ tekjê. Ne pê catyt kam, mehkrã kên me, mempej catêjê atajê to
ajpẽn pê me ajcokjê. Ne pê ihtỳj Pahpãm te me cumã ampo to hũjahkre
atajê incwa, ne ihtỳj amji tête me ropcahàcti jõkre hôhti ata jarkwa to
34 Ne pê hanea ne mehkwỳ, cuhy kam cute me irẽn xà ata kam,
ihtỳj cuhy pôc kam ame ipa, ne nee jũm caxàr nare. Ne pê hanea ne
na pê neeme jũm curan nare. Ne pê mehkwỳ peacre atajê, carôt tỳj
mã me axà. Pê mehkwỳ mã me hàprê xà caxuw ampeaj kam me carôt
tỳj cati, ne pê ihtỳj krĩxàre jõ krãhtare jàhtôa ne ajco me tohjê. 35 Ne
pê pyjê kwỳ te ramã mehkjêjê tyc atajê tĩar na hacpỹ mã amji mã me
Catyt kam Pahpãm kôt ame ipa atajê, ihtỳj me amji pupun xà to kêanre
Ne pê mehkwỳ hanea ne Pahpãm to amji mã mehhimpej cakrô, ihtỳj
cute amji pupun xà kêanre to me amji pupu. Ne ma me amji mã hikran
caca, ne ihtỳj Pahpãm cwỳrjapêamji na me curê xwỳn jamã, mã me cumã
mehkàj xà ton to me ipa ita to mehcura. Ne pê ajco mehkàj xà na me amji
pupun xà ata kam me amji mã:
— Quê ha ihtỳj Pahpãm ite incwỳrjapê amji pupun xà kêanre to amji
pupun xà ata jahpan xà na, hacpỹa mã cute ito itĩr xà ata kam, hirôa pê
imã amgõ — hane.
36 Ne pê mehkwỳ na cute me xwỳ xà kêanre xà atajê to me cumã
ihpahàm catia to, ne mehcahhyr xà kêanre to mehcahhy. Ne wakỳre
te mehcajpre xà to mehkwỳ cajpre, ne me hacjên xà kam me hacjê.
37 Ne pê kẽn to mehkwỳ capê ne to mehcura. Ne pĩ cokjêr xà to
mehkwỳ tĩar kam mehcokjê. Ne pê wapo xwahhihti to mehkwỳ cura.
Ne pê mehkwỳ pê hamreare, pê me curê xwỳn cama ame hahêr to
mehcapôrto me ipa, ne ame to kêanre, pê ajmãr mehcakrô ame ipa,
ne prykà to pit mã me amji pro to me ipa. 38 Ne kẽn me põti kam me
hamreare ata kam me acto ne ihtỳj kẽn kre me, pjê kre kam ajco
amehkrĩ. Ne Pahpãm mã pjê kam mehcunea mehkrĩ atajê jirôa pê quêt
mempeaj to mempej.
39 Ne atajê cunea, pê ihtỳj Pahpãm to amji mã mehhimpej to me ipa, na
pê Pahpãm mã mempej pit, pê me ahna amji capa cakrô, pê nee cormã
cute me, por Pahpãm te me cumã ampo to hũjahkre ata cwỳr nare.
40 Ampo na? Pahpãm mã cormã cute me ampo cwỳr xà ata jõr xà nare,
quê ha cormã me to me pajikaj, mãr cu ajkaam, Pahpãm te ihcuneana
IXAHER CATÊJÊ 12
Cu ha menquêtjê cuxà, me pahte amji pupun xà kêanre ata mã me awcanã
Ne mam me panquêtjê amji mã me Pahpãm to mehhimpej to
me ipa catêjê atajê jàhtôa picarõ, cormã ihtỳj me pahkôpĩr to me
ipa. Ne cute Pahpãm to amji mã mehhimpej xà atajê ihhêj ne ihtỳj me
pamãhàpôr to me ipa. Pom hãn ne me ipicahur curê, ne me hàhcukrêj
me, ampo cunea pytĩti me, ampo te mehcahpêrkàr xi atajê cunea jicu,
nemehcakrô me ajcahu, ita jĩkjê na, cu ha amji pê me ampo kên cunea
me, ampo kên te me pahcupu xi atajê cunea jicu, mãr quê nee ampo me
pahcahpêrhyr nare kam, catyt kam Jeju to amji mã me pahhimpej kam
me to pancrà. 2 Ne pom me ipicahur catêjê amji cumam memprar xà mã
catyt kam me irĩt to me pra, ita jĩkjê na, cu ha Jejuato pit mã amji mã me
pahhimpej to mepapa. Ampo na? He taa mã pê mam Pahpãm jõ pry kam
me paxãm. Ne taa mã pê pahte amji mã me to pahhimpej na me pahto.
Ne taa mã quê ha ampo cuneajicu xà kam me pahtehcajpa, mãr cu nee
pahte amji mã me to pahhimpej xà ata jicu nare. Ne pê Jeju pjê ita kam
ajco apu ipa, ne nee pĩ kam ihtyc xà ita tête amji hi kwĩn nare. Ne ihtỳj
cumã jũ caxuwhakryti na amji jahkre pej, na pê ihtỳj ihtyc xà kêanre
kam ihpahàmti ita mã awcanã. Na ri amcro ita kam ihtỳj Pahpãm cahê
na, awpôc rũm Pahhitikrĩ xà pê me hàmtàr cati krĩ xà ata kam jỹ.
3 He Jeju te amji pupun xà kêanre to amji pupun, pê mehkrã kên hàhtôa
ne ma ame curê cakrô, pê ihtỳj awcanã na, to ca me amji japackre,
mãr ca cuxà, nee ampo kên cunea mã gũcanãr tête me amjihi kwĩn, ne
Pahpãm kôt me apa jicu nare. 4 He nee cormã mehkrã kên te amji kam
hapac xà kêanre pê, ate me amji pytàr xà ita kam, nee rỳ me anõ caprô
pijaxwỳr nare. Ne neejũm te cormã me anõ curan nare. 5-6 He pê ramã
Xarômãw xwỳ, cute me amã acarôt to ihtỳj xà caxuw, Pahpãm jarkwa na
hõ kàhhôc kam me amã ita na ihhôc, ca ramã ihhêj neate me to gapac
kêt! He pê me pajapackre to:
quê ha ihtỳj jũm ata japackre xà to ihcãmxê,
mãr quê catyt kam ihkôt ipa.
Ne quê ha Pahpãm jũm to ihkra xà na ahna amji capa,
ne ihtỳj cute ampo kên ton tête cumã,
ne cumã ihkàj xà to, mãr quê catytkam ihkôt ipa.
Na quê ha jũ caxuw Pahhiti akàj xà nõ to acãmxê,
ca ha atỳj cute acãmxêr xà ata na ihkôpĩ, ne ihkôt hakop.
IXAHER CATÊJÊ 12
Ne quê ha ampo tête amã,
ca ha cute amãn xà ata kam,
ihkôt apa intête amji hi kwĩn nare” hane.
Na quê ha ate me amji pupun xà kêanre me akam ajhu, ca ha atỳj
me cumã awcanã. He ate me amji pupun xà kêanre itajê pê, pom hãn
ne mehũmxwỳ mehkra japackre he. Ne ate me amji pupun xà kêanre
itajê, ihtỳj ramã me apê Pahpãm kra na me garẽ. He xà ajkĩ cute mehkra
japackre xàcaxuw me hũmjê me hamreare? Hãpà. Cute me hapackre xà
caxuw ihtỳj me cumã me hũmjê me, menquêtjê. 8 Ne pom krô na mehkra,
mã nee me hũmjê me hapackre, ne mehcãmxêr nare, mã amjia kôt me
amji to ajpa, ita jĩkjê na, quê ha Pahpãm nee jũ caxuw acãmxêr nare na,
ca ha nee apê ihkra impej nare.
9 He pê me pajõkrenõre na ihtỳj me pahcũmxwỳ ajco me pajapackre,
ne me pahcãmxê, na pê cu pahtỳj ajco amji mã me hũpa. Cwỳrjapê cu ha
ita caxuw me hirôa pê amji mã me côjkwa kam me pajõ Inxũ Cati cupa.
Necute me pahkàj xà to me pahcãmxêr, na cu ha pahtỳj me kampa, ne me
awcanã, mãr cu cahê na me pahkrĩ rohnỳtti mã. 10 Pê me pahcũmxwỳ, me
pantuwre na, caku crêre kam, jũ na cute amji mã me pahto prãm xà ata
na ajco me pajapackre, ne me pahcãmxê. Ne Pahpãm te nee quêt hajỹr
nare. Ne cute me pahto impejti xà caxuw ri me pahcãmxê, mãr cu me
papê hũràac, ne me pampeaj to me pampej. 11 He pê me pahcũmxwỳ me
cute me pahcahhyr xà atajê kôt catyt kamame papa, ne me pampej pêa
mã me amji to ajpa.
Cu ha pahtỳj Pahpãm kôt me papa rohnỳtti mã to prãm
Cwỳrjapê, quê ha ate me amji pupun xà kêanre me awỳr hapôj,
ca ha nee Pahpãm kôt me apa tête me amji hihkẽhkẽn nare, ne cama
quêtcaxuw amji mã me acarôt to mehtỳj. 13 Na ca ha atỳj gõtpê catyt kam
Pahpãm te amji kam hapac xà kôt apa, mãr quê ihtỳj jũm akôt mõ ata,
nee akôt amji cahpêrhyr, ne Pahpãmkôt ipa tête amji hi kwĩn, ne hicu
14 Ne catyt kam mehcunea me, me apijapu to me apa na me amji to
prãm nare na, ca amji to me ahcukij. Ne catyt kam ate amji kam me
gapac xà impejti to me apa na, ca me caa amji to me hahkre. Nãmri quê
ha jũm te ihcunea na catyt kam, cute amji kam hapac xà impejti to ipa
nare na, quê hanee jũ caxuw Pahpãm pê Pahhiti pupun nare. 15 Ne ca
ha ma me ajpẽn jamã, mãr ca nee me anõ Pahpãm jàhcaprĩhti ata cwỳr
jicu nare. Ne nee ca me akwỳ kam, jũm te amji kam hapac xà kênto
ipa na hamãr nare. Ampo na? Por jũm te amji kam hapac xà kên ita pê
IXAHER CATÊJÊ 12
ihhêj rũm pjêpjêcrejĩ pyràac. Ne por mehcunea pjêpjêcrejĩ na me pra
atajê, quê ha mehcunea caxwỳ, quê ha me kàj xà partu. Jĩkjê na, quê
ha mehcunea jũm te amji kam hapac xà kên ata têp, ne ramã ihkên mã
hàr pyrentu. 16 Ne nee ca me akwỳ kam, jũm te amji kam hapac xà xyre
kam pahpahàmti ton to ipa na hamãr nare. Ne nee ca jũm pê Exaw xwỳ
te amji mã Pahpãm te amji kamhapac xà cupa nare pyràc ata na hamãr
nare. He pê Pahpãm Exaw xwỳ mã ampo pej cunea gõ, pê to hõ tekjê. Ne
ampo atajê to hõ na crat pyxit peaj na to ahpa. 17 Jirô pê hapu na ihkrã
kre mã ihpỳm, ne te hacpỹ ne apu Pahpãm te cumã ampo pejti jõr ata pyr
to hahkre, ne te incwỳar kam hacpỹ ne ahna ahwỳ cakrô, nee hacpỹ ne
cute ipyr xà nare na, ramã me amã hahkre pej.
Pê Ixaher catêjê Pahpãm wỳr me hàhtêp xà ata ihtỳajto ihtỳj
me ahtêp, ne ma kẽn japrỳ te Ihcuhhyt ata na me cato. Ne mento jĩa to
me cuhy catia pupu, ne mehcajpẽ. Ne cute me awcapàtkôti catia pupun.
Ne cuteme kôcti catia pahtỳjti ata cajpẽr. Ne cute me hapac jĩa to me
côjkwa pĩn hõhhi jõkre krãhhi ihtỳjti ata kam hapac, ne hanea ne cute
me Pahpãm te ihcakôc na me kam hapac. Ne hanea ne cute me Pahpãm
jõkre kam hapac, ne ampeaj kamme cumã hũpa. Na ri cute mehwỳr, quê
nee hipêr ihcakôc quê mempar nare. Ne Ihcuhhyt ata kam pê Pahpãm me
cumã ihcakôc, cwỳrjapê ri ihtỳj cute amji mã me hũpa xà. Cwỳrjapê pê
Pahpãm me cumã kẽn ata cawpa to:
— Nee me anõ te kẽnti ita cupên xà hamreare, ne nee hanea ne ampo
pry te ihcupên xà hamreare. Quê ha ampo pry ihcupê, ca ha me caa, me
kẽn kwỳ cwa ne to me capê, ne to mehcura — hane. Mã hũpa te, cute
nee me cumãharkwa hyr xà ita na me amji caxàr, ne kam me hapac prãm
nare. Mã Mojxe te ampo itajê cunea pupun, ne cute ahna amji jarẽn to:
— Wa itỳj ampo itajê cupate apu itertet — hane. Hõ, pê Ixaher catêjê
Pahpãm na me ahtêp xà ata kam, pê me to hane. Ne nee quêt ate me
Pahpãm wỳr me pajàhtêp xà quêt ihcajcucre, ne nee ihtỳj nare
Ne ca Pahpãm na me gàhtêp xà ata kam, ca ihhêj ne côjkwa kam
Xijãw jõ kẽn pupun xà nare ata na me gàhtêp. Ne por côjkwa kam
Krĩpinkrên pê Pahpãm tĩr rohnỳtti mã ata jõ krĩ na, ca me gàhtêp. Ne
côjkwa kamkrĩ ata kam, ampeaj kam Pahpãm mã me hàpên catêjê jàhtôa
to me hàhtô, ne me hakrya kam curi me cuprõ. 23 Ne hanea ne Pahpãm
na mehkwỳ ihkôt me ipa atajê, ramã Pahpãm te cahê na me ipa xà caxuw
côjkwa kam, hõ kàhhôc kam me haprỳ nõr atajê na me gàhtêp. Ne hanea
ne Pahpãm pê catyt kam, me pahcukij ne ajpẽn pê me to ipicokjêr catê
ata na me gàhtêp. Ne ca hanea ne, por pê ihcunea na catyt kam ajco me
IXAHER CATÊJÊ 12
ipa, ne ramã amehtyc atajê na, me gàhtêp. 24 Ne hanea ne Jeju te Pahpãm
me, me pahte ajpẽn par to intuwti ata na me gàhtêp. Ne Jeju caprô te
ihtõ te ihcuran jahpan xà na, Pahpãm na cute to kên prãmte ahwỳ. Ne
nee Jeju caprô te hajỹr nare. Ne quêt cute mehcunea caprĩ xà caxuw,
Pahpãm na hàhwỳr.
Cu ha nee me pahte Pahpãm par nare na, quê ha ihtỳj me pahto kên
Cwỳrjapê ca ha nee amji pê Pahpãm jarkwa curê nare, ne quêt kam
me gapac to impeaj ne. Pê Pahpãm mam pjê wỳr wrỳ, ne me aquêtjê
mã amji cawpa. Pê nee me kam hapac nare, ne cama mehkêanre ton to
ajco me ipa, na pê nee jũm Pahpãm te me to kên xà ata pê amjipytàr ne
hàhhuc nare. Japu na ri ihtỳj côjkwa pĩn Pahpãm me pamã amji cawpa.
Cu nee mempar nare ita kam, cu ha pijamã me pahnõ Pahpãm te me
pahto kên xà ata pê amji pytà? Quê! Cu ha pahtỳj me cuxà, me hirôa pê
me pahkên mã me acjêj. 26 Ne amcro ata kam pê Pahpãm ihcakôc, pê pjê
ahcujrõ. Ne ita kam ri quêt cute me pamã amji to hũjahkre to hajỹr he:
— Wa ha nee hipêr ita caxuw pjêê to pit mã ijàhcujrõn nare, ne jũ
caxuw côjkwa mea mã to ahcujrõ — hane. 27 Ne pom icakôc xà pê “...
hipêr ita caxuw...” ita kôt harẽn xà te, quê ha Pahpãm cute ampo cunea
ton itajê to ahcujrõ, ne ihcunea to hamre tu, mãr quê ampo cunea
jàhcujrõn te ampo to hamre xà nare atajê, ihtỳj ahtwỳ ne ihcuhhê.
28-29 Ne quê ha Pahpãm ihhimpej xà krac ri me pamã, me pahkrĩ xà
jàhcujrõn te to hamre xà nare ata gõ, cu ha kam me pahkrĩ rohnỳtti
mã. Na cu ha pahtỳj hũrên me pajakryti na cumã me amji jarẽ. Pahpãm
pêcuhy catia te ampo cunea to hamre xà ata pyràac, cwỳrjapê cu ha
pahtỳjhũpahti kam, catyt kam cumã cati, ne impejti na me harẽ.
Cu pahtỳj me ajpẽn kĩn kam me to pancrà to prãm
Ca Jeju kam ajpẽn to me akjêjê ita kam, caha atỳj me amã
ajpẽn kĩn kam me to acrà tu ne. 2 Ne ca ha atỳj mehcahkrit na
me amji to pôj kam meto acrà tu ne. Ca ha ate me ita to hajỹr na, ca ha
me apê mam me aquêtjê pyràac, ne pê mehkwỳ, kỳj rũm me Pahpãm mã
me hàpên catêjê na me hahkre pej narekam, ihtỳj me hũrkwa kam me
mehtehcajpar to hanea, pom ca ihhêj ne me cahê na me acuhhê he. Ca ha
cute me amji pupun to kêanre atajê jamãr to me apa to hanea, pom ca me
caa ateme amji pupun xà kêanre to me amji pupun he.
IXAHER CATÊJÊ 13
Ne ate me gikwa tuw xà na ateme ajpẽn par xà atajê, ca ha atỳj
amjimã me hũpahti to me apa. Na ca ha me apê mempjê me, me apê
mehprõ, ca ha ate mam me ajpẽn par xà ata na, ma me amji jarkwa to
me amji japackre to me apa. Ne nee jũ caxuw ahti na, me aprõ me, me
apjê kaj na ate jũmme ajpẽn caxun to amji kam me gapac xà hamreare.
Ampo na? He quê ha ihtỳj Pahpãm, por jũm ahti na jũm caxun to ipa ata,
to kêanre ne. Ne hanea ne, por jũm te amji kam hapac xà xyre kam me
pahpahàmti ton to ipa ata, quê ha hanea ne apu to kêanre ne.
Cu ramã me pamã ampo atajê pyrên ri me pajakryti to prãm
Ne nee hanea ne, ame ihpore pit kĩn to me apa ata kam, me gõ pore
incwỳr xà to pit mã me amji kam gapac to me apa nare. Ne pom ramã me
amã ampo atajê pyrên, ca ha atỳj me gakrya na ame apa. He pê Mojxe
xwỳ jõkàhhôc kam, Pahpãm ramã me ana ita na amji jarẽn to:
“Wa ha nee jũ caxuw me arer nare,
ne nee jũ caxuw me amã hikran nare” hane.
Pahpãm te me ana amji jarẽn xà ita cwỳrjapê, cu ha pahtỳj Tawi xwỳ jõ
kàhhôc kam, cute amji jarẽn xà ata kôt, me amji jarẽn to:
“Pahhiti pê Pahpãm pê itehcajpar catê ita kam,
jũwỳr quê ha jũm amji mã hamã ne ito kên,
na wa ha nee apu amji mã pa nare” hane.
Ne mam cute me ato ihhimpej catêjê te me amã Pahpãm jarkwa to
hahkre na, ca me to amji japackre. Ne cute amji kam me hapac xà me,
mehtyc xà na me to amji kampa, ne mehkôat Jeju to amji mã me ahimpej
to me apa. 8 Ne nee jũ caxuw Jeju Crixtô pintuw xà nare. Ne amcro itajê
kam, cupê mam Jeju ataa, ne quê ha cormã cupê Jeju ata rohnỳtti mã.
kaj na, jũmjê te me amã ajteare mã ampo pihho to hahkre xà ata kôt,
amjikam me gapac nare. He Pahpãm ri hàhcaprĩa kam, me pamã pahte
amji kam me pajapac xà to ihtỳj ne to impej. Ne jũ wỳr quê me panquêtjê
te amji kam hapac xà te me pamã me pajõ cawpa xà ata, me pamã me
pahte amjikam pajapac xà to impej. Ampo na? Por cute amji mã me hõ
cawpa xà ata me, me ipijacri xà atajê cunea kôt hamreare.
Jeju ihtỳj me pamã pahte amji kam me pajapac xà to ihtỳj
Ne por Krĩpinkrên kam Pahpãm mã mehcajrẽn catêjê Pahpãm jũrkwa
kam cumã me ampo pry to caxàr to me ipa atajê, ihtỳj cute ampo pry to me
ipijapar xà ata to me Pahpãm kam hapac atajêkwỳ ku, mã me hĩ to pit mã
IXAHER CATÊJÊ 13
ihtỳj, ne nee me cumã caxwãm pê cute amji kam me hapac xà to ihtỳj nare.
Ne me pa nare, he ihtỳj quêt Jeju me pamã pahte amji kam me pajapac
xà to ihtỳj. Mã nee Pahpãm jũrkwa kam cumã me hàpên catêjê atajê te
ahna me pahho xà hamreare. 11 Ne Pahpãm mã mehcajrẽn catêjê jõ pahhiti
caku cunea jõ amcro pyxit kam, cute me Pahpãm to kên jahpan xà na, me
ampo pry cura atajê caprô toPahpãm jũrkwa caxwỳn pejti ata mã acjêj, ne
Pahpãm mã cupẽ. Ne por cute me ampo pry curan atajê jĩ to ma krĩ pê me
hapôj, ne curia me to capa. 12 Cwỳrjapê ri cute me ampo pry curan kôpit na,
krĩ kaj na Jeju tyc, mãr quê caprô to me pamã me pahkên cuhhõ. 13 Hỳ cu
me papê hũràac, ne cuxà krĩ ita kam cute me amji kam hapac xà tũm itajê
mã me hikra, ne Jeju kôt põ mã me pahcato. Quê ha me pahpahàmti na me
pahto, cu ha nee ame pahpahàm nare. Ampo na? Pê Jejuto me hanea, ne
me pahcumam me cumã ihpahàm catia to. 14 Ne me pamã pjê kam krĩ itajê
nõ jàhhuc rohnỳtti mã xà hamreare, na cu ha pahtỳj côjkwa pĩn Pahpãm te
me pamã krĩ kam me pahkrĩ rohnỳtti mã xà jõr xà ata japê.
15 He Jeju Crixtô kôt ri, Pahpãm na me pajàhtêp xà, ne nee cumã ampo
pryre to me ipijapar ata jõr xà kôt ahna me pajàhtêp xà nare. Cwỳrjapê
cu ha me Pahpãmmã cupê me pajõ Pahhiti cati ne impejti na hũrên me
hajỹr xà ita pê pahte cumã ampo jõr pyràac, na quê ha ihtỳj me pahpyrên
hakryti ne. 16 Ne hanea ne gõtpê atỳj me ajpẽn tehcajpar to meajpẽn to
impejti to me apa. Ampo na? He ita te hajỹar ne cupê ate Pahpãm mã
ampo jõr xà. Naquê ha hanea ne ihtỳj hũrên hakry.
Cu pahtỳj me pahto ihhimpej catêjê Pahpãm mã mehcajrẽn to prãm
Na ca ha atỳj me akwỳ kam me ato ihhimpejcatêjê krac ri me acjêj,
ne me kampa, ne catyt kam ihkôt me apa. Ampo na? He ihtỳj cumã jũ
caxuw cutePahpãm mã me ana amji jarẽn na cumã hahkre pej, na ri ihtỳj
me gamãr to me ipa. Ca ha ate me kam gapac na, quê ha ampeaj kam
cute me gamãr xà ita pyrên hakry, nãmri ca ha ate me kam gapac nare
na, quê ha cumã amji kĩn nare kam, me gamãr to ipa. He ate me hajỹrxà
ita te nee me atehcajpar xà hamreare.
18 Ca ha atỳj Pahpãm mã me icajrẽn kam to acrà tu ne. He ihtỳj jũmjê
ampo kên na me icãmjĩ cakrô, wa Pahpãm kam mare mã catyt kam me
ipa na, me imã amji jahkre pej. Ne me imã ihcunea na catyt kam me ipa
kam meto icrà tu na me amji to prãm. 19 Ne wa ha kypê me awỳr nare,
mãr ca Pahpãm mã me icajrẽn, wa me awỳr amji jaxàr to amji to ijàhtũm
nare, ne amji jaxà.
Pê Pawrô Pahpãm mã mehcajrẽ
Jeju pê me pajõ Pahhiti, ne me pancwỳrjapê ihtyc xà ata kôt ri,
cupê carà cahàcre hôhti jamãr catê catia pyràc, ne cupê me pajamãr catê
IXAHER CATÊJÊ 13
catia. He Jeju pê me pahkritxwỳ caprô pijaxwỳr xà ata te ihtỳj Pahpãm
te me pahkên pê me pahpytàr rohnỳtti mã na harẽn. Pê Pahpãm hacpỹa
mã Jeju to ihtĩr. Pahpãm te me pahcarĩcti kam ame papa na me pahton,
mãr cu nee ameamji mã ampocupa nare ata mã, wa me acajrẽn to hane
— Me ijõ Inxũ Cati, Juta catêjê pê hanea ne Jeju na mehkwỳ atajê
tehcajpar to impeaj ne, mãr quê ate ampocunea na amji mã to prãmti xà
te acajpuaw xà ata to pit mã, me to me ipa. Ne hanea ne akra Jeju Crixtô
me acajpuaw. Ne me imã mehcunea te akra to acatia to cati na to prãm
rohnỳtti mã. Ampeaj kam! — hane.
Ihkàhhôc jicu xà kam cute amji jarẽn xà
Ỹhỹ Jeju kam me ikjêjê, wa ite me amã ihkàhhôc jatujre ita hôc, mãr
ca ite me gapackre xà itajê kam me amã amji kĩan kam, me kam gapac
to impeaj ne. 23 He xà ramã me amã, cute me hacjên xà pê me pahkjê pê
Timot cator na, me amã hahkre pej? He ramã cute me cator. Na quê ha
iwỳr cute uua ne itari cator na, wa ha me ajwar me awỳr me mõ ne me
apupu. 24 Ne wa ha cute me ato ihhimpej catêjê me, me cupê Pahpãm
na mehkwỳ cunea mã me ijõ hàpà kujate. Ne ita ri, me pahkjêjê kwỳ pê
Prytikra jõ pjê catêjê te me acunea mã me hõ hàpà kujahêc. 25 Ne imã
Pahpãm te hàhcaprĩa kam me acunea to impej na to prãm.
Jeju Na Mehkwỳ Jakrã Cunea Wỳr
TIJAC JÕ KÀHHÔC
Ỹhỹ, pê Tijac pê Krĩpinkrên jõ krĩ kam Jeju na mehkwỳ jakrã mehkrĩ atajê
to ihhimpej catê. Ne cupê Jeju tõ te amji to hapu na kjê impeaj, ne cupê Jeju
jarkwa namemprar catêjê nõ. Ne pê pjê cunea kam, Juta catêjê te Jeju to
amji mã mehhimpej atajê mã hõ kàhhôc ita kujate. Na pê mam hõ kàhhôc ita
japrỳ pê Jeju Na Mehkwỳ Jakrã Cunea Wỳr, Tijac Jõ Kàhhôc (Tijac).
Ne pom cu me hõ kàhhôc cahytita kam, pê me pamã ampo pejti to hahkre
to hane he. Cu hapahte Jeju to ampeaj kam amji mã mepahhimpej na, cu ha
catyt kam Jeju te amji kam hapac xà impejti intuwti ata kôt ame papa.
Pê Tijac me cumã amji jarẽ
Hàpà me ikwỳ! Pom me apê Jeju namehkwỳ, ne me apê Ixaher
catêjê jakrã te tôxi, ca pjê cunea kam ame apicràn ne ame akrĩ atajê,
itea wa me amãihhôc. Ipê Tijac, ne ipê Pahpãm me, me pajõPahhiti pê
Jeju Crixtô mã ijàpên catê.
Cu ha pahtỳj pahte me amji pupun xà kêanre mã me pajũcanãr to me papa
Ỹhỹ, Jeju kôt pahte ajpẽn to me pahkjêjê atajê, ca ha hãn ne, ampo
3 Ampo na? Pahpãm te me acapi xà caxuw ri hãn ne me amã me akên xà
itajê kujate, cute me gahkre peaj prãmte, mõrmõ ca ajkĩampeaj kam ihkôt
amji kam me gapac to me apa rohnỳtti mã. Ne pom ate me akên xà na
me amji pupun ita kam, caha me gũcanãar kam me to gàhtàt to me amji
pyràc to me apa. Ne ramã ate ita na me amji jahkre pej pejtu. 4 Na ca ha
ate me gũcanãr kam me to acrà na, ca ha ma me to amji kà to me mõ.
Ne ca ha toa me amji jĩ tỳj na, quê ha me acaxwãm pê ate me amji kam
me gapac xà kam me apêampo hamre nare, ne ihtỳj me amã ampo cunea
Jeju kôt ateme to apa xà caxuw.
TIJAC JÕ KÀHHÔC 1
Quê ha jũm pê cute amji jahkre pej krã kreti nare, quê ha amji
na Pahpãm wỳ, quê ha ihtỳj cumã cute amji jahkre pej krã kreti gõ.
Ampona? Pahpãm jàhcajrẽan to hàhcajrẽn, ne hàhcajrẽan kamhãn ne me
pahcunea tehcajpa, Jeju kôt me papa xà itana. 6 Na ca ha me Pahpãm wỳr
xà wỳr, amji kam me gapac to me hane he, ne amji mã me garkwa to:
— Wa ha Pahpãm na ahwỳ, quê ha ihtỳj imã ijũparkrã kreti gõ. He wa
itỳj cute imã hõr na amji mã to hane. Ampo na? Pê ramã taa, ite ahna
ijàhwỳr ita na, amji na imã awjahkre — hane. Ne nee ca amji mã me
— Mõrmõ quê ha Pahpãm imã ijũpar krã kreti gõ, nare, quê ha imã hõr
nare, pỳpỹn — hajỹr nare. Nãmri cute me hajỹr catêjê pê ri ihhêj rũm kôc
te amji wỳr côxwa krã jacjên pyràac, nare, me cupêihhêj rũm kôc te apu
pĩhhô incrà to pjê kam imprar, mã cute apu amji jacjên pyràac. Ne cute
amji kam me hapac xà pintuw xi hyre nare. 7-8 Ne cute me hajỹr catêjê mã,
quê ha nee Pahpãm ampo jõr nare. Ampo na? Mencaca xà te amji jĩkjê
incrire nare. Na quê ha cute me amji kam hapac xà pijakrut jarẽn to hane
he. Quê haihcunea te me cumã impejti na, quê ha me amji mã:
— Quê ha Pahpãm itehcajpar ita na — hane. Nare, quê ha ihcunea me
cupê ihkaj na, quê ha me amji mã:
— Ihhêj ne nee Pahpãm mãitehcajpar prãm nare — hane. Na ca ha nee
Me pajakràj me, me pajakràj nare pyrên me pajakry
Quê ha Pahpãm te me pahkjêjê nõ pê hamreare ata to ihkà, ne to
ihtỳj ne to hakràj na, quê ha ihtỳj hakry. 10-11 Ne hanea ne me pahkjêjênõ
jakràjti ata te hajỹar, quê ha Pahpãm te cupê hakràj ata to incri na,
quê ha ihtỳj hanea ne hakry. Ne pom me hakràjti itajê pê ihhêj rũm
hôjahkratre rã. Quê ha irã, quê ha amcro tỳj catone ahna cô to, to incrà,
quê ha pea ihpỳm. Hõhõ, ita na quê ha me hakràj atajê me hane he, ne
cute amji kam me hapac xà atajê cunea jipôc ri me hamre.
Me pahcajpẽr xà pyrên me pajakry
Nãmri quê ha me pahcunea te me pahkên xà ita kam me to pancrà,
ne me pajũcanãr, ne me hakren, ne cormã amji mã me Pahpãm to me
hajỹr na, quê ha ampeaj kam me pajakry. Ampo na? Me Pahpãm quê ha
me pahkên itajê jahpan xà na, ihtỳj me pamã me pahtĩr xà caxuw me
pajahĩ xà gõ, cu ha cahê na me pahkrĩ rohnỳtti mã. Ahnaa mã memprar
tỳjti catêjê me he. Ne mehkwỳjirôa pê me ajcahu, ne amji mã me hê pejti
incwa he. Jĩkjê na mã cute hajỹr. Ata to pê Pahpãm cute mehkĩnti atajê
TIJAC JÕ KÀHHÔC 1
Nãmri, ca ha me anõ te amji kam gapac xà to ihcupan na amji cajpẽr
na, ca ha nee amji mã garkwa to:
— Pahpãm te ri imã ite amji kam ijapac xà kên ita ton — hajỹr nare.
Ampo na? He nee Pahpãm caca xà te hajỹr nare. Jũ wỳr quê jũm Pahpãm
mã ihkên ton na awjahkre, quê harkwa kôt to. Ne hanea ne jũ wỳr
quêPahpãm jũm mã ihkên ton xà na awjahkre, quê to. 14-15 Nãmri quê ha
jũm te amji mã ihkên ton to ipa to prãm na, quê ha amjia kôt ton to ipa,
cute amji kam hapac xàa to. Jirô pê mã, quê ha ihtỳj ihkên mã axà, ne
cute ihkên ton atajê jahpan xà nacumã amgõ, ne Pahpãm mã hikra ne ty.
16 Ne me ca nare, me ikjêjê impejti kĩnti atajê, nee ca ampo itajê nõ to,
me anõa amji mã ahêj to:
— Pahpãm te ri, ite to cupan xà ita na imẽn — hajỹr nare. 17 Ampo na?
pĩn me pahwỳr hapôj. Ne Pahpãm te côjkwa kam hàhcujro xà ton ata ri,
me pahwỳr ampo pejti itajê cunea kujate. Ne pyt ihtỳj me pamã amcro
to, ahna carãre kam. Ne ahnaahtũm nare, quê ha ahcakrã ihpro, quê
hipêr me pamã amcro ton nare. Ne nee Pahpãm te hajỹr nare, ne quêt
mepahto impejti ita na, ne nee jũ caxuw cute me pahcaxuw amji kam
hapac xà kên te ihcupan xà nõ ton nare. 18 Ne cute me pamã harkwa kam
ihhêj xi nare ita kujahêc. Cu me kampa, cwỳrjapê ri cute me pahto amji
kra. Cu ihhêj ne hipêr amepahpỳpỳm, na ri me papê Pahpãm kra cakônĩ.
Cu ha me Pahpãm kampa, ne harkwa kôt me ton to me papa
Ỹhỹ, Jeju kam me ikjêjê impejti kĩnti atajê, ca ha me acunea atỳj me
gũparprãmti to me apa, ne me acakôc xà me, me acryc na me apahàm
jàhtôti to me apa, ne ampo itajê cunea to me amji japackre. 20 Ampo na?
Ca hãn ne me acryc kam pra, ne neePahpãm mã me ampo pejti ton nare.
21 Cwỳrjapê, ca ha me ate amji kam me gapac xà pahàm nare, inxyre to
ate me amji pyràc atajêcunea jicu. Ne hanea ne ate amji kam me gapac
xà kên to me apa xà itajê cunea jicu. Ne quêt amji to me acati prãm nare
kam, Pahpãm jarkwa na meamji to pôj. Ampo na? Nee mã ampo nanare.
He Pahpãm jarkwa pêampo hy kryjre kre jiprãj atajê pyràac ne ihtỳj
ajcamẽ. Jĩkjê na, ca ha Pahpãm jarkwa kôt me apa, ne nee me ampo kên
itajê ton nare na, ca ha atỳj me apicamẽn to me mõ.
22 Nãmri ca ha ate amji mã me garkwa to:
— Wa ha itỳj Pahpãm jarkwa catia ne kampa, quê ha iteimpar xà atajêa
kôt ihtỳj ito impej — hajỹr, ne nee ate ihkôt me amji ton narena, ca ha
caa ramã amji mã ahêj. 23-24 Ne por me Pahpãm jõ kàhhôc kampa, ne
cama harkwa to me hapac kêt, ne nee me ton nare atajê pê ihhêj rũm
me hũmre teirĩt xà kam amji kuc na ampo ata kôt me amji pupun, ne
memprar kwaa kam me to hapac kêt atajê pyràac. Ne nee cute jũ na xà
TIJAC JÕ KÀHHÔC 2
ata na amji tome amji japackre kam incrà nare. 25 Ne Pahpãm te amji
ne quêt cama ampo pejti ton na me pahtehcajpa. Ne por me hũmre me
Pahpãm jarkwa cahyt, ne nee amji pê me to hapac kêt nare, ne ihkôt me
ipa atajê, quê ha Pahpãm ihtỳj cuteme hàpên xà ton atajê cunea kam
meto impejti ne.
26 Nãmri quê ha jũm te amji mã harkwa to:
— Ipê Pahpãm jarkwa kôt, ihkôt ipa catê — hajỹr, ne nee cute ihcakôc
kên tête amji jiprõn nare, quê ha nee cupê Pahpãm kôt ipa catê nare,
necama apu ahna amji to ihhêj to ipa.
27 Ne quêt Pahpãm pê me pajõ Inxũ Cati mã ihkôt ipa catê te catyt
kam ipa atajàpên xà te hajỹr he. Quê ha mempijapit me, me huwatĩ pê
ampo jamreare, mã tee ame amji to hàhhuc to me ipa atajê, quê ha ihtỳj
mehtehcajpar to ipa. Ne me cumã Pahpãm kĩn nare catêjê te amji kam
me hapac xà to amji tũm nare. Hõhõ, cute me ampo pijakrutton xà itajê
na ri, Pahpãm mã nee cute me ampo to ihcupan xà nare, ne mempeaj to
Cu ha pahtỳj amji mã me cupê hamreare atajê cupa
Ỹhỹ me ikjêjê, pom ca me pajõ Pahhiti pê Jeju Crixtô pê hirã
pê impej ata to amjimã me ahimpej to me apa atajê, he me pahte
mehcunea jirôa pê me pajõ Pahhiti cati na me pamã hahkre pej.
Cwỳrjapê ca ha nee jũmjê nõ to mehkwỳ jirôa pê impejnare, ne quêt
mehcunea to amji kam me gapac to apipẽnti to me apa. 2-3 Quê ha jũm
jakràjti, kà impejtime ôr te hũhhi na hê xà ata, ate me acuprõn xà wỳr
mõ, ca ha me hõmpu ne me hahkre pejpyrentu, ne me cumã garkwa to:
— Ajpên mõ, ne ita ri ca gỹr xà impejti ita kam jỹ — hane. Ne hanea ne
jũm pê hamreare ata pupu ne me cumã:
— Curia ca xa, nare, ca to jỹ, pjê kam ipar cahê na — hajỹr na, he
mõrmõca ramã ate me jũm to hajỹr, na wa me amã ihkôt harẽ. 4 Ampo
na? He ca me caa, ajte ajpẽn to amji kam me gapac xà kêanre itajê tonto
me apa. Ne amji to me apicokjêr to me apa. Ne ahnaPahpãm pê me akam
Cu ha nee me cupê hamreare atajê jirô pê, me hakràjti atajê to impej nare
hamreare atajê capi, mehkwỳ jirôa pê cute amji mã me to ihhimpej
catia to prãmte. Ne pê ramã Pahpãm cute amji mã mehkĩnti atajê te
ihhimpejxà mã mencjêj na, me to awjahkre. 6 Ne me ca nare! Ca ajte
Pahpãmkĩnte me cupê hamreare atajê to amehkêanre, ne ma ame curê,
cute jũ mã ame aton nare kam. Ne ca me hakràjti atajê to pit mã mempej.
TIJAC JÕ KÀHHÔC 2
He me hakràjti itajêa ri ihtỳj hãn ne me amã mehhêj to me ipa, ne
megũhkra jàpên xà jahpan xà na me hakràj cati to me ipa. Ne mehhêj xi
to ampo cunea na me ato ihtỳj tu to meipa. Ne ma me acukij xà wỳr me
ato ipa, cute meakên mã me arẽn prãmte, ne hipêr mehhêj xia kam me
apê me gõ pore incwa. Xà ajkĩ me cupê hamreare atajê mã me ato hajỹr
to me ipa? Hãpà! He me hakràj catêjê ri ihtỳj me ato hajỹr to me ipa. 7 Ne
me hakràj itajêa ri Jeju na mehkwỳ me, me pajõ Pahhiti pê Jeju japrỳ to
mehcakôc kêanre to me ipa.
8 Ne Pahpãm pê me pajõ Pahhiti jõ kàhhôc ihtỳj mepamã ihhimpej xà
ata to hahkre to hane he:
“Pom amãa amji kĩnti ita na,
quê ha amã me akwỳ cunea kĩnti ne” hane.
Caha ate me harkwa ita par xàa kôt me apa na ri, me amãihkênre nare.
9 Nãmri ca ha ate põ rũm me hũmre itajê pupun xàkôt, me to impejti na,
ca ha me ca ramã me akên mã me amji rẽn to me mõ. Ate Pahpãm te amji
kam hapac xà jirô pê me apỳm, cwỳrjapê ri ramãme akên mã me arẽn to
mõ. 10 Ne por quê ha jũm amji pê Pahpãm te to ihhimpej xà nõ pyxit ne
ihcaca ata, quê ha taa ramã ihkên mã hàr to mõ. Quê ha Pahpãm jũm ata
mã harkwa to:
— Ca ha ate ijarkwa nõ pyxit ne ihcaca na, ca ha ramã ihcunea caca.
11 — Ampo na? Wa ite amã ijũjarẽn to: “Nee ahti na axy nare” hajỹr, ne
hanea ne amã: “Ca ha nee jũm curan nare” hajỹr. Ca ha ate ahti na axy
nare cakrô, ate jũm curan na, ca nee ate ipar nare, na ca ha ihcunea na
12 Ne Pahpãm jarkwa ihtỳj catyt kam pahte me papa na me pahtehcajpa,
na cu catyt kam me papa. Ne nee ame pahcakôc kên to me papa nare.
Nãmri quê ha ihtỳj me Pahpãm jũ caxuw pahte amji kam me pajapac xà
atajêa na me pahcukij to mõ. 13 Ne me pahcukij ne me pahto ipicokjêr xàa
kam, quê ha Pahpãm cute mehkwỳ caprĩ nare atajê, hanea ne nee me
caprĩ nare. Ne por mehkwỳ caprĩ, ne me to impejti atajê, quê ha Pahpãm
ihtỳj me caprĩ, ne me to impejti ne.
Cu ha nee me pajarkwa cràre to me pahcakôc nare
Me ikjêjê, ca ha me anõ te amji jarẽn to:
— Wa itỳj Jeju to amji mã ihimpej to ipa — hajỹr, ne nee Jeju mã gàpên
to apa nare ita kam, xà quê ha ajkĩ ihtỳj Pahpãm jũm te hajỹr ata kên pê
hũtà? Hãpà! He Pahpãm mã ca nee ihkra pê Jejuata to amji mã ahimpej
nare. 15-16 Ne ihnõ xwỳjê, quê ihhêaj to me pahkjêjênõ mã prãm, ne cumã
ihkà na prãm, ne awỳr cato, ca hacumã ampo jõr nare ne cama cumã:
TIJAC JÕ KÀHHÔC 2
— Imã Pahpãm te amã ampo pejti jõr, ne ato impejti na, ato prãm. Ne imã jũm
te amã akà me gõ jõr, mã ate gàpàn na, ato prãm — hajỹr, ne nee ihtehcajpar
nare na, jũ mã quê ha curi? Jũwỳr quê ha apu amji mã hamã. 17Hõ, quê ha
jũm te ihcaprỳ na Jeju to amji mã ihhimpej to ipa na amji jarẽn, ne nee ihkôat
amjikam hapac to ipa nare na, quê ha nee jũm ata apu amji mã hamãr nare.
18 Nãmri ca ha me anõ te imã:
— Ca atỳj Jeju to amji mã ahimpej, ne cumã gàpên to apa, ne pa nare,
wa cama Jeju to amji mã ihimpej to ipa, ne nee cumã ijàpên nare — hajỹr
na, wa ha amã amji jarẽ ne amã:
— Wa itỳj Jeju to amji mã ihimpej to ipa xà ita jĩkjê na, itỳj hanea ne
cumã ijàpên to ipa. Ne ijàpên xà itajêa ri ihtỳj ikôt ipana ijarẽ — hane.
Ne ca, ca nee Jeju mã hàpên xà to gàpên nare, mã ahna me apupun nare
ita kam, jũ mã quê ha me, ne ate Jeju to amji mã ahimpej na me gahkre
pej? Jũ wỳr quê ha ita na ahna me gahkre pej!
— Wa itỳj Pahpãm pyxit peaj ne ihtĩar na ihkrĩ na, amjimã to hane —
hajỹr na, quê ha gũjarẽn xà ata nee Pahpãm kôt apa na garẽn nare. Ampo
na? He ihtỳj hanea ne me pahcurê xwỳn carõ kên atajê me, cupẽ jarôti
atajê amji mãPahpãm krĩ na to hane, ne ihtỳj hũpa me cumã ihkàhhy krỳ
cakrô, nee me cupê Pahpãm kôt me ipa catêjê nare.
Pê Aprãw Pahpãm to amji mã ihhimpej, na pê ahna amji capa
Ne ate me amji jahkre kêatre, na wa ha itỳj me amã to hahkre. Nãmri
ihcaprỳ na pahte Jeju to amji mã me pahhimpej na me amji jarẽn, ne mepahte
cumã hàpên xà ton nare ata na ihkaj na. Ne ihcaprỳ na me pahte amji jarẽn xà
ata kôt hamreare. 21 Na wa ha ampo itajê na me amã me panquêt xwỳAprãw to
icato, ne me amã to hahkre. Pê Aprãw Pahpãm to amji mã ihhimpej na, Pahpãm
mã impejti. Ne mẽr jũmã pê ajte ne Pahpãm cuna mã impejti? He pê nee jũ
mãn nare. Ne ihtỳj, Pahpãm jarkwa kôt, ajmãr ihkra pê Ixac cura, kẽn jakôt
na. PêPahpãm hõmpu, ne ihtỳj cute to amji mã ihhimpej na hahkre pej, na pê
ahna amji capa. 22 Ne pom cute ajmãr ihkra curan, mã cute ahnahõmpun ita,
ihtỳj amji caxuw Pahpãm kamhapac pejti na harẽ, ne ihtỳj hanea ne amji mã to
ihhimpej na harẽ. 23 Cwỳrjapê ri Pahpãm jõ kàhhôc kam Aprãw jarẽn to:
“Aprãw te Pahpãm kam hapac,
ne toaamji mã ihhimpej to ipa,
cwỳrjapê ri Pahpãm cajpuaw,
mã cute ihtỳj ahna amji caxàr,
necumã, ‘Apê ikwỳ nõ’ ” hajỹr.
Ne mẽr hõhõ, ita na me gũcapi to impeaj ne he. Nee mã cu Pahpãm to
pahte amji kam me pajapac xà atajêpit, Pahpãm cuna mã me pampejti na
TIJAC JÕ KÀHHÔC 2
me pajaxôr nare. Ne quêt cu hãn ne hanea ne Pahpãm mã mepajàpên xà
ton to me papa atajê ri, Pahpãm cuna mã me pampejti na me pajaxô.
25 Ahnaa mã pê cahãj pijapit xyre pê Rapekwỳj xwỳ ata he, ne Juta
catêjê pijakrut pê Krĩcuxwati pupun catêjê atajê to ne me hũpa te mehtẽm
ma jũ kam me cute me hahêr catêjê atajê pê mehkujate he. Mã Pahpãm te
Rapekwỳj jàpên xà itajê na hõmpun, ne ihtỳj cute to amjimã ihhimpej na
hahkre pej, ne ahna amji caxàr.
26 Ne pom Pahpãm to amji mã me pahhimpej xà jarẽn me, cumã
pajàpên nare ita pê ampo kôt hamreare ata pyràac. Ne ihhêj rũm cupê
ramã mehtyc mã carõ hamreare pyràc, ne nee ampo caxuw impej nare,
ne ampo na hamreare.
Cu ha me pajarkwa cakôc xà kôpĩ
Ỹhỹ me ikjêjê, ca ihhêj ne me gàhtôa ne Jeju na mehkwỳ kam,
me cumã ampo to hahkre catêjê na me amji to prãm. Co he, nãmri
pahte me ampo to hahkre catêjê atajê, cu ha pahtỳj me pajarkwa to
mepahkwỳ to me pahhimpej to me mõ. Cwỳrjapê quê ha Pahpãm me
pahkwỳ jirôa pê, caxwãm catia mã me pahcukij, ne ma me pahpupu. Ne
me pahcukij ne me pahto ipicokjêr xàjõ amcro kam, quê ha Pahpãm cute
mempejti ton jahpan xà na me cumã mempejti gõ, ne cute mehkên ton
jahpan xà na quê ha me cumã mehkêanre gõ. Cwỳrjapê, ca hanee me
gàhtôa ne me apê me cumã ampo to hahkre catêjê nare, nãmri ca ha me
anõpyxit te caxwãm catia mã, amji kam gapac to catyt kam apa na, ca ha
atỳj apê me cumã ampo to hahkre catê.
2 Mẽr ampo na mã wa ame amãijũjarẽn xà ita to hane? Nee mã wa
ampo na ame amã ijũjarẽn nare. He cu me pahcunea hãn neihcunea na
pahkên xà ton to me papa. Ampo to cu hãn ne me pahkên xà catia ton to
me papa? Me pajarkwa to! Nãmri quê ha jũm te harkwa to ihcakôc kên
ton to ipa nare na, quê ha ampeaj kam ihcunea na impej. Nequê ha ihtỳj
harkwa himpej xà to amji to ihhimpej to impejti to ipa.
3 Na ca ha me anõ cawrôti nõ catia jarkwa mã wakỳre incrire nõ jaxà,
ne atỳj jũ rito atẽm xà ata wỳr to tẽ. Ca harkwa cakrô na to tẽ, ne nee ate
to atẽm xà ata ri to atẽm nare. Ampo na? Quê ha ihtỳj jũ kam ato tẽ, ate
to atẽm xà ata kaj na. 4 Ahnaa mã hanea ne côxwa kam pàr kreti he. Quê
te ihcakrỳn xà incrire ata ihtỳj to ihhimpej to mõ, porjũ ri cute to mõr
catê te to mõr xà ata wỳr.
5 Jĩkjê na mã me pajarkwa te hajỹar. Ne incrire cakrô, ihtỳj amji to
hàprãr to catia to ipa. Ne mẽr jũ mã ca ha krytxwa jakratkryjre ata to
amji kam gapac to? He ihkryjre cakrô, ihtỳjpõ kam cuhy catia to ne to
TIJAC JÕ KÀHHÔC 3
pôr. 6 Jĩkjê na mã me pajarkwa te hajỹar. Ne me pajarkwa pê ampo kên
cunea xakat. Ne mepajĩa kam ihcuhhê cakrô, ihtỳj me pajĩ cunea mã
ihkên cràn to ipa. Ne me pajarkwa cakôc xà kêanre atajê hãn ne ampo
kên jàhtôa ne to. Necupê ihhêj rũm me pahcurê xwỳn jõ cuhy ata pyràac,
ne ampo jàhtôa ne ahna hapỳ ne to kên to ipa.
7-8 Ne cu hãn ne ampo pryre me, pryjara me, tep me, ihkênta kwỳ me,
ampo kên kwỳ jàhtôa ne me to capô nõ cakrô, jũ wỳrcu ha me pajarkwa
ita to me capônỹre ne, quê ihcarĩcre ne. Ne me pajarkwa ita cakôc xà
kêanre ita pê ihhêj rũm cagã xwa cacô te me pahcuran xà, ne ihtỳj me
hàhtôa pê cute me amji kam hapac xà to kêanre to ipa. Ne jũ wỳr quê
jũm to ihhimpej quê kêt.
9 Ne me pajarkwa ita to cu me pajõ Pahhiti pê Pahpãm pê me pajõ
Inxũ Cati mã me pahcakôc to mempejti to mepapa. Ne toa me Pahpãm
te amji kôat mehĩ ton atajê xũn kêanre to me papa. 10 Ne me pajarkwa
ata pĩn ri ihcakôc xà impejti inxôti atajê hapôj, ne hanea ne hàwxũn xà
kêanre xỳhti atajê hapôj. Ỹhỹ me ikjêjê, me akam quê nee itajê nõ hajỹr
nare. 11 Xà quê ha ajkĩ cô jatuj xà nõ pĩn ihtỳj côinxô me côxwa ajcacwa
ne ajpjê? Hãpà, jũ wỳr quê apu amji mã hamã. 12 Ỹhỹ me ikjêjê, xà quê
ha ajkĩ ihtỳj prĩn kam crowrà xô nõ cato? Nare, quê ajkĩ ihtỳj ahkrỳt
kam pypypre nõ cato? Quê! Jũ wỳr quê apu amji mã hamã. Ne jũ wỳr
quê jũm amji mã hamã ne côxwa xwati nõ kam cô inxô jaxà. Mẽr hõhõ,
garkwa cakôc xà to ahimpej pêa to apa, quê nee ihcakôc xà pĩn hàwxũn
xà kêanre atajê hapôj nare, ne quêt ihcakôc xà impejti to pit mã ihcakôc
Xà ajkĩ me akam hõtpê jũm jũpar krã kreti te amji jahkre pejti nõ ipa?
Quê ihhêaj to jũm te ipa na, quê nee cute amji to cati prãmte apu amji to
hàmnãn to ipa nare. Ne por quêt hàpên xà impejti, cuhtactiatajê, quê ha
ihtỳj hũpar krã kreti na harẽn to, to ipipẽ to ipa. 14 Ne ihhêj ne me akwỳ
kwỳ ihtỳjajpẽn jũ na ame amji to prãm to me ipa, ne amjia kôtamji to cati
to prãm, ne ihtỳj jũm te cuna mã amji kam me hapac xà to kên ata to me
amji kam hapac to me ipa cakrô, mã ihtỳj mempej krã kreti na me amji to
ihhêj to me ipa. 15 Nee Pahpãm cute amji kam me hapac xà te hajỹrjê na
prãm nare. Ampo na? Pom cute amji kam me hapac xà itajê nee côjkwa
kam Pahpãm pĩn hapôj nare, ne pjê kam ame ipa atajê pĩn ri hapôj, ne
hanea ne mepahpĩn hapôj. Ne me pahcurê xwỳn carõ kên ata pĩn hapôj.
16 Ne por jũ ri ajpẽn jũ na ame amji to prãm atajê me, amjia kôt amji to
me ipicamẽn prãmcatêjê amehkrĩ atajê ri mehkêanre, ne nee me ajpẽn
parnare, ne ampo kên ton to pit mã, me amji kam hapac to me ipa.
17 Quê ha jũm xũmre te côjkwa kam Pahpãm pĩn krã kreti te amji jahkre
pejti ita pyr na, quê ha hane he. Quê ha mam cati mã cute amji kam
TIJAC JÕ KÀHHÔC 3
hapac xà cunea kam impejti ne, ne nee apu ampo kên kryjre kwỳ ton to
ipa nare. Ne quê ha mehcunea caprĩ to ipa, ne ma ajpẽn tête mehiprõn
to ipa, ne amji mã mehkwỳ cupahti to ipa, ne me ahna ihpahàmti to ipa.
Ne cuteme ajpẽn par xà kam, hãn ne nee mehkwỳ cakôc xà na, mempar
prãm nõ nare, ne ihtỳj me kampa, ne mehkôt hakop, ne me caprĩ ne
mehtehcajpa. Quê ha ihhimpej xà ata krac ri me hàpên xà cunea impej
pit. Quê ha mehcunea toipipẽnti to ipa. Ne nee hũjarẽn kam apu amji to
ipimxur nare, ne hirãa pêhãn ne hũjarẽn jicu xà mã to hahêr tu. 18 Ne por
jũm xũmre pê ajpẽn kam me to impej catê ata pê ihtỳj mehkwỳ cunea mã
catyt kam me ipa na, me ton catê. Ne ihhêj rũm cupê ampo hy kre catê
mã amji mã ampo hy ata kre, mã cumã intep, mã cuku ne mehkwỳ jàhtôa
mã to harte ata pyràac.
Ỹhỹ me ikjêjê, ca ihhêj nehõtpê me ajpẽn cujtên to me apa. Ampo
na? Neemã ampo na nare. He amjia kôt ate amji mã me acaca xà
naprãmti atajê, ihtỳj ramã me acaxwãm pê hanea ne me acujtê. Ne ramã
ate me ampo kên ton xà nare na me amji jahkre pej cakrô, ca atỳj ajte me
ampo kên ton to me prãm. 2 Ne ca atỳj ampo pej itajê na meamji to prãam
kam ame apa cakrô, ca ha neeame amji mã hamãr ne amencwỳr nare. Ne
hanea ne ca hãn ne atỳj me hàhcukrêaj kôt mehcuran prãm. Ne cormã
me amã ampo kwỳ cunea na amji to prãam to amji toprãm cakrô, jũ wỳr
ca ha me cumã acato ne amji mã me apy. Cwỳrjapê ca atỳj ame ajpẽn
mã, ne ame ajpu. Ne ampo na ri me apê ampo pej atajê cunea jamreare?
Nee mã ampo na nare, ca nee ahna me Pahpãm wỳr nare na ri. 3 Ne mẽr
ampo na mã ca hãn ne ahna me Pahpãm wỳ, ne nee mencwỳr nare? He
ca ahna me gàhwỳr to kêanre, ne cama hãn ne ampo me acajpuaw atajê
na pit mã amji mã me ahwỳ. Ne Pahpãm pê ahna ihkaj na.
4 Ne por me cumã Pahpãm kĩn nare atajê, ca nee amehkôt me apa nare.
Nãmri ca ha ate mehkôt ameapa na, ca ha ramã amji to apê Pahpãm curê
xwỳn. Ca ha ate mehkôt hajỹr na, ca ha nee hipêr Pahpãm cahê na ame
apa xà nare, ne ramã me hicu. Ne pomme amã ampo kĩnti kôt me apa xà
itajê pê ihhêj rũm me hũmre me pyjê te apu amji mã hikran, ne ma ramã
ahti na amji to amenxy to ame hikwa to mehcuhkwỳr pyràc. 5 Ne pê
Pahpãm jõ kàhhôc kam ramã me pahtohũjarẽn to:
“Me pahte hajỹr tũam,
na cu pahtỳj ajpẽn jũ na ame amji to prãm to amepapa” hane.
Ne nee ihcaprỳ na me pahto hũjarẽn to hajỹr nare. 6 Ne Pahpãm te ita tête
me pahhyr xà caxuw, ihtỳjcumã carôt tỳj. He quê ha ihtỳj pahte amji mã
TIJAC JÕ KÀHHÔC 4
me ampona prãmti ita jicu na, me pahtehcajpa. Ne pê ramã Pahpãm jõ
kàhhôc kam ihhôc ata me to hũjarẽn to hane he:
“Nee Pahpãm mã cute amji to me cati prãm catêjê kĩn nare,
Ne por cuteamji to me cati prãm nare atajêri Pahpãm mã mehkĩn,
ne cumã mehtehcajpar prãm” hane.
Cwỳrjapê ca ha me amã Pahpãm kĩn catêjê atỳj me cumã amji gõ, quê
ha taa me ato ihhimpej. Ca ha me ca xwỳjê ma ame pahcurê xwỳn pê
Xatanaj te amji kam hapac xà caca, ne nee Xatanaj to amji mã meahimpej
nare, ne ma amji tête amecurê, quê ha me akampa ne ma pra. 8 Nãmri ca
ha ate Pahpãm wỳr meapipkjêr ne mehtêp to me amõr na, quê ha hanea
ne Pahpãm ihtỳj me awỳr apkjê ne me anaahtêp. Ne ate me ampo kên ton
atajê, ca ha me ton jicu. Ne por ate me ampo kên to amji kam me gapac
atajê, ca ha me to amji kam me gapac jicu, neampo pejti, tetetti to ca ha
me amji kampa. 9 Ne por ate ramã me ampo kên ton atajê, ca ha me to amji
kampa, ne kam me amã amji kĩn nare ne, ca hatee hapu na ihcaca xà te
atỳj me amrã. Ne nee hipêr ame apicxar nare, ne ca ha cama ameamrã. Ne
me amã amji kĩnti atajê, quê ha me amã amji kĩn nare na amji to, ne me
amã amji kĩn nare ne. 10 Ne Pahpãm kĩnte me pahkryjre na, ca amji to me
amji japackre. Ne nee Pahpãm mã amji to me gàprãr nare, ne cama cute
me ato cati xà naamji na me hamã, quê me ato ajcamẽ, ne me ato cati.
Cu ha nee me pahkwỳ na me pahcakôc kên nare
Me ikjêjê, ca ihhêj ne me akwỳ te amji kam hapac xà na me hõmpu,
ne ahna me gàhcukjêr to me apa, ne ate mehkên mã me irẽn prãmte, me
ahna acakôc kêanre to me apa. NePahpãm pê ate me akwỳa na acakôc
to hajỹr na ihkaj na. Ampo na? Ca ha ate Jeju kam me akjêjê atajê na me
acakôc kêanre to me apa na, ca ha ramã Pahpãm te amji kam hapac xàa
na me acakôc kên to me apa. Ne Pahpãm te amji kam hapac xà na, nee
me pahcakôc kên xàhamreare, ne cama pahte amji mã mempar, ne amji
mã me hũpahti to me papa xà. 12 Ne jũm ata pyxit peaj mã hãn ne me
pamã harkwa himpej xà jirê, ne pyxit peaj ne cupê me pahcukij ne me
pahto ipicokjêr catê, necupê Pahpãm. Quê ha ihcunea na me pahcukij,
cute me pajahkre pej prãmte. Ne taa mã quê ha pyxit peaj ne ihtỳj incaca
ne me pahto acto. Ne me pahcurê xwỳn jõ cuhy kam cute me parẽn xà
ata kam, he jũ mã cu ha ajte me, ne me apê me akwỳa cukij catê? Jũwỳr
ca ha apu amji mã hamã ne me apê mehcukij catê, ne mehcukij ne me
pahcurê xwỳn jõ cuhy kam me arẽ.
TIJAC JÕ KÀHHÔC 4
Cu ha nee amjia kôt ampo na me amji prãr nare
Ỹhỹ me ikjêjê, he ramã ihhêj ne me akwỳ te amjimã me hàpên xà
capô hiahpuro. Pahpãm to ate me amji kam me gapac nare kam, ate ahna
me amji jahkre pej hiahpuro, ne ate ahna me amji jarẽn to me hajỹrhe:
— Ỹhỹ, apẽ na wa ha ma krĩ nõ wỳr tẽ, ne curia apu apê, ne amji mã
ihpore catia ne cupy, ne kaam to ipixô to mõ. Quê ha ina caku pyxit, wa
ha hacpỹa ne amji jaxà ne ijakràaj to ijakràj. Hõhõ, ijàpên xà ita to wa ha
hane — hajỹr. An! Hewa ha cormã me amã cute hajỹr xà itajê to hahkre!
14 Xà ajkĩ me amã ajpên apẽ mõ ita kam, ate amji kam me gapac xà jahkre
pej? Hãpà! Pahpãmmã ri quêt ajpên me apỳpỳm pêa mã me ate amjikam
me gapac xà itajê cunea jahkre pej. Ne cumã me pancaca xà ita pê ihhêj
rũm ahcakũmte iràrà na apu hapôj ne ahcakũmti, ne ahna amcro, mã
apu hamre. Ita na ri Pahpãm mã me acaca xà te hajỹr, ne cumã hatujre.
15 Cwỳrjapê ca ha me gàpênxà to amji mã me ahimpej xà ata kam
Pahpãm to me amji japackrea ne, ne me ca me amji mã me garkwa to:
— Quê ha Pahpãm mã ijàpên xà ita na ito prãm na, wa ha itỳj itĩar na
ijàpên xà ita to ijàpên to ipa — hane.
16 Hõ, ca ha me amji kampa, ne meamji jarẽn to hane, quê ha ahna me
amã ihkênre nare. Ne pom ca amji to me acati prãm ita na, Pahpãm pê
ihkaj na me akam. Ampo na? Ca cama ame amji to me gàmnãn to me
apa. 17 Ne ramã me amã ampo pej pit ton jahkre pej cakrô, ca ajte nee me
ton nare. Co he, nãmri Pahpãm mã ate me ampo pej ton nare ita na cupê
me akam ihkaj na. Cwỳrjapê ca ha me ton nare, ne atỳj me akên mã me
Cu ha nee me hakràjti atajê jũ na ame amji to prãm nare
Pahpãm pynãr prãm nare, na ri nee me cupê Jeju na mehkwỳ nare
cakrô, ca ajte atỳj hũ na ame amji to prãm. Co he, ame hajỹr nare! Nãmri
wa ha itỳj me cumã icakôc to hane he:
— Pom me gakràjti atajê, me ikampa, ne me ikamgapac to impeaj ne.
Nãmri ca ha atỳj me akên mã me axà, ne kam me amji pupun xà kêanre
to me amji pupu, cwỳrjapê ca ha me acwỳr kam me atẽm pyrentu.
2 Nãmri me gakràj ita ramã me apê ipictor to mõ, ne me akà impejti itajê
ramã rôrôtre me apê ihkur to mõ. 3 Ne me gõ pore carôt ramã cupê hamre
to mõ. Ne wakỳre pràti pê ôr me wakỳre prà jakare to me gakràj atajê,
ramã cama hikwa, mã carôt jamre to mõ. Por ca ate awejxà caxuw amji
mã gakràj itajê cunea to cuprõn, ne hakôt mã ihkrĩ ata, ramã hamre
to mõ. Ne nee me gakràjti itajê mã me atehcajpar prãm nare, mãcama
TIJAC JÕ KÀHHÔC 5
Pahpãm mã me garẽn kêanre to me garẽ. Ne me gakràj ita pê ihhêj rũm
cuhy pyràac, ne ihtỳj ampocunea na hapỳ ne to capa. Jĩkjê na, quê ha
ihtỳj gakràj ita ato hamre.
4 — Ne ampo na mã quê ha ato hane? Nee mã ampo na nare. He ate gõ
pur kam me hàpên catêjê atajê mã gàmjõr to impej nare kam, me cumã
ahêj. Ne ate hanea ne me cupê me hõ pore cahhur juwahi, ne to cuprõn
atajê ihtỳj Pahpãm mã caràr ne cumã me garẽ. Ne pom me gõ pur kam
me amã me gõ cunea to cuprõ atajê, ihtỳj meana ihcakôc kêanre. Ne
ihcakôc xà atajê ma Pahpãm wỳrramã hàpir. Mã Pahpãm, mehcuneajirôa
pê carôt tỳjti ata te kam hapac.
5 — Ne ita ri, pjê kam me amã ampo pejti atajê to ca ame gicot, ne
me acajpuaw, na ca ame gakry. Co, nãmri me apê prytia pyràc, ne
ampeaj kamramã me gicot, me acuran xà caxuw! 6 Ampo na? Nee mã
ampo na nare. He ca ate jũ mã cute ame aton nare, ne nee cute me apê
amji pytàrnare atajê kên mã ame irẽn, ne amehcuran, cwỳrjapê quê ha
Pahpãm ame ato kêanre ne — hane.
Ỹhỹ me ikjêjê, ca ha amji mã me aprĩa ne me pahwỳr me pajõ Pahhiti
cator xà ata na me hikaj. Nãmri taa mã quê ha cormã me pamãajtea mã
me pajakràjxà ata gõ, quê ha quêt nee jũ caxuw me papê hamre nare. Xà
ca ajkĩ nee pur kam, cute me ampo hy kre catêjê atajê pupun nare? Quê
ha pur kam hàpên jipêj, ne amji mã ihprĩa kam cormã ta me hàpràhti ata
jikaj. 8 Ita cuxà ca ha me hane, ne me amã amji kĩan kam, amji mã me
aprĩa ne cormã me gũcanãar kam me hikaj. Ampo na? He ramã hacpỹ ne
me pajõPahhiti pê Jeju cator xà ata na hàhtêp to mõ.
9 Ỹhỹ me ikjêjê, nee ca me akwỳa kwỳ mã, me gàhcahhõn to me apa
nare. Nãmri ca ha ate me amji kwỳa kôt harẽn to me hajỹr na, quê
haPahpãm pê me pahcukij catê me akampa, ne hahpanxà na ame ato
kêanre ne. Neramã cute me pahcukij xàa kam hàhhuc to mõ. Quê ha cute
mempejti ton jahpan xà na, me cumã mempejti gõ, ne cute mehkên ton
jahpan xà na, quê ha me cumã mehkêanre gõ.
10 Ne ita to ca ha quêt me amji japackre. He pê Pahpãm jarkwa to me
cumã ihcakôc catêjê me amji pupun xà kêanre, ne ihtỳj amji mã mehprĩa
ne ajco me hũcanãr to me ipa. Atajê te amji kam me hapac xàca ha me
hũnã, ne me to amji japackre ne ihkôat me apa. 11 Quê ha jũm te amji
pupun xà kêanre ata kam hũcanãr, ne nee amji tête Pahpãm jiprõn nare
na, quê ha ihtỳj ampo kên itajê cunea jicu xàa kamampeaj kam hakry
to hanea, pom quê Jo xwỳ he. Pê amji pupun xà kêanre to ajco amji
pupun to ipa, ne hicu xàa kam Pahpãm te tapan to kênre nare. Ampo na?
Pahpãm mã ampeajkam me pahkĩn, na ri ihtỳj cumã me pahcaprĩ.
TIJAC JÕ KÀHHÔC 5
Cu ha nee ihcaprỳ na Pahpãm japrỳ to me pahcakôc nare
Ỹhỹ me ikjêjê, he cormã ampo itajêto hahkre xà kwỳ jirôa pê impej
ata cator xà. He ihhêj ne me pahkwỳa kwỳ hãn nemencaca xà na me amji
ton xà atajê kam, hãn ne ihkaj na côjkwa kam Pahpãm japrỳ to mehcakôc
ne hãn ne me:
Pahpãm incwỳrjapê ito kên — hane, nare, ca ha me anõ amji jarẽn to:
— Quê, wa ha nee ton nare, nãmri wa ha ite ton na, quê ha hapacta
ne Pahpãm ita cwỳrjapê ito kên — hane. Neate me amji jarẽn xà ita na
ihkaj na, Pahpãm pê. Ampo na? Ca ihcaprỳ na haprỳ to ame acakôc, ita
na cupê ihkaj na. Na ca ha quêt ahpỹanre na catyt kam me amji jarẽn to
— Ỹhỹ, wa ha to — hane, ne atỳj ate ahna me amji ton xà ata na me to.
Nare, ca ha me amji jarẽn to:
— Quê, wa ha nee ton nare — hane, ne atỳj ate ahna me amji ton xà
ata na nee me ton nare. Ca ha ate me amji jarẽn to hajỹr na, quê ha nee
Pahpãm me acurêmã me amẽn nare.
Cu ha ampo cunea na Pahpãm to amji japackre
Quê ha me anõ te amji pupun xà kêanre kam ipa na, quê ha ihtỳj
Pahpãm mã ahna amji cajrẽn to prãm. Ne quê ha jũm te hakryti na, quê
ha taa cumã amji kĩan kam Pahpãm mã hakryti jõ increr to increr to
14 Ne quê ha jũm te hà na, quê ha taa me pahkwỳto mehhimpej catêjê
kwỳ na amji mã ahwỳ, quê ha me hõmpu, ne me kam ampo cacô te
mecaprãr xà ata kwỳ jaxwỳ, ne me to impê, Jeju jarkwa himpej xàa kôt,
ne me cumã ihcajrẽn. 15 Ca ha me to hane ne Pahpãm caca xàa kôt me to
ne cumã mehcajrẽn, quê ha Pahpãm me akampane jũm ata caprã. Ne cute
ihkênton xà ata to cumã impej, ne to tojnõ, quê ha impej.
16 Cwỳrjapê cu ha pahtỳj pahte me pahkên ton xà atajê ajpẽn mã me
harẽ, ne Pahpãm mã me ajpẽn cajrẽn, mãr quê pahte me ajpẽncajrẽn
xà ata kôt, ihtỳjme pahcaprã. Ne quê ha me pahnõ te catyt kam ipa, ne
Pahpãm mã ihcakôc xwỳjrea na amji kam hapac to impejti, ne cormã
cumã ihcakôc, quê ha ihtỳj Pahpãm kampa, ne cumã ahna to.
17 Ahnaa mã pê Erij xwỳ he. Ne cupê me pahkwỳa xũmre nõ, ne cupê
Pahpãmjarkwa to me cumã ihcakôc catê. Ne Pahpãm mã ihcakôc xà
caxuw amji kam hapac toimpejti, ne cumã ta wrỳc nare na to ihcakôc,
cute mehkênton atajê jahpan xà na, pê kampa, neta nõ to iwrỳc nare to
kampa ne ta to wrỳ, pê hacpỹa mã pjê cunea kam ampo xô cunea huprãj
cato. Hõhõ, ca ha me hane.
TIJAC JÕ KÀHHÔC 5
Me ikjêjê, quê ha me pahnõ te Pahpãm jõ pry hyr ne cupê gũjawry
na, ca ha me anõ hacpỹa mã Pahpãm jõ pry pynãr xà caxuw to amji jaxà,
ne pry kam amẽ. 20 Ampo na? Quê ha jũm te, por cute ihkên ton catê nõ
ata to hõ pry kêanreata pê amji jaxàr na, quê ha jũm kên ata te ihkên mã
hàr, ne ihtyc xà ata japy to amjijaxà, ne cute ihkên ton ata jicu na, quê ha
Pahpãm ihkên ata to tojnõ, ne to hapac kêt. Ỹhỹ, ite me amã ihhôc xà ita
Jeju Na Mehkwỳ Jakrã Cunea Wỳr
MAM PETRÔ JÕ KÀHHÔC
Ỹhỹ, pê Petrô pê Jeju jarkwa na memprar catêjênõ. Ne pê mam cupê teppro
catê. Pê Jeju cupê ihkôt ipa catê na ahna ahwỳ. Ne côjkwa wỳr Jeju jàpir
jirô pê mã ri, cupê Krĩpinkrên kam Jeju na mehkwỳ mehkrĩatajê to ihhimpej
catêjê nõ. Ne pom cu me hõ kàhhôc pijakrut cahyt ita, pjê cunea kam Jeju na
mehkwỳ te me amji pupun to kêanre atajê mã pê ihhôc ne kujate. Na pê hõ
kàhhôc ita japrỳ pê Jeju Na Mehkwỳ Jakrã Cunea Wỳr, Mam Petrô Jõ
Kàhhôc (1 Petrô). Nepahte me amji pupun xà kêanre ita te me pamã pahte
amji kam me pajapac xà to impej, ne to me pamã hahkre.
Pê Petrô me cumã amji jarẽ
Hàpà me ikwỳ pê Pahpãm na mehkwỳ! Ipê Petrô, pê Jeju
Crixtôjarkwa na iprar catê. Por jũm te me gõ pjê intêteame acràn, ca
jũ ri ame akrĩ atajê mã, wa ite apu ihkàhhôc itajê ton. Ne wa ha maPonto
jõ pjê me, Carati jõ pjê me, Cawrôpejti jõ pjê me, Axij jõ pjê me, Pitin jõ
pjêwỳr, me awỳr apu ihkujahêc pa.
Pê Pahpãm me pahcapi
Pê Pahpãm pê me pajõ Inxũ Cati ramã cute amji mã me pahcapi xà na
amji kampa. Na pê amji mã me pahcapi, ne me pamã Carõ Pejti gõ, mãr cu
mepapê mehkwỳ impej pit, ne catyt kam, Pahpãam kôt me papa. Ne mẽr
ampeaj kam, amji mã me ihkra pê Jeju Crixtô kam me pajapac pejti ne. Ne
me pajaxà kam ihtyc xà ata pê ri ihhêj rũm cute caprô to me pahkên pê me
pahcuhhõn, ne me pahto impej. Ne me pahto impej xà caxuw ri, cute amji
mã me pahcapi. Ne wa ijõtpê Pahpãm mã me acajrẽn to hane he:
— Ỹhỹ, Inxũ Cati, ca ha me pahkwỳ atajê mã, ate amji kam gapac xàa
na, me to impejti to apa. Ne me caxwãm pê me cumã acarĩcti gõ, mãr ca,
MAM PETRÔ JÕ KÀHHÔC 1
cute nee me amji mã ampo cupa nare ata to, me cumã apicamẽn to mõ,
mãr quê nee ame hũpa nare — hane.
Pê Pahpãm ramã me pamã ampo pej jàhtôa ne to ahcuprõ
Cu ha Pahpãm pê me pajõ Pahhiti pê JejuCrixtô Pãm mã, hũrên
mepajakryti na me amji jarẽ. Ne ampeaj kam ri cute me papê mehkwỳ
to impeaj to impejti xà ita te hajỹr he. Cute me pahcaprĩ to catia, na ri
cute mepamã pahte amji kam me pajapac xà tuwti pejti jõr, na ri me papê
mehkra. Ne hanea ne cute hacpỹa mã ihcãmter pê Jeju Crixtô to ihtĩr
xà ata kôt ri, cute me pamã pahte amji kam me pajapac xà tuw jõr, mãr
cu cahê na me pahkrĩ rohnỳttimã. Ne ramã Pahpãm te côjkwa kam, me
pamã ampo pejti te me pahto impejti xà ata jàhtôa ne nõr. Ne ihtỳj ma
me pamã hamã, mãr quê nee jũcaxuw me papê carôt hamre, ne ihkên
ne ihcacu, ne ipictor nare. Ne cu ha pahtỳj cute me pahto hajỹr xà ata
to, amjimã me to hajỹar kam me hikaj. 5 Ne pahte me Jeju to amji mã
pahhimpej xà ita kôt ri, cute me pamã ampo pejti itajê cunea jõr itajê
pê, me pahtekjêa ri. Cwỳrjapê quê ha Pahpãm me pajamãr ita na, quê
ha ahnaa jũ caxuw, pjê jamre xàata kam, amji carôat kôt amji mã me
Pahpãm te me pahcajpẽr prãmte ame pahto kên
Ampo pej itajê pyrên, ca ha me gakrya ne. Ne amcro itajêa kam, ca
cormã ate me amji pupun xà kêanre to me amji pupun to me apa na,
hõtpê me anaamcro wênre, na ri me amã amji kĩn nare. 7 Ne mẽr ampo na
mã ampo kên itajê ame ato hane? Nee mã ampo na nare. Cute me acapi,
kẽn prà tepti japrỳ te ôr ata te amji kam hapac xà kôt harẽ. He hũhhi na
hê xà ton xà caxuw, quê ha xa cute ton catê ata, cute wakỳre prà tepti
pê ôr ata capi prãmte, cuhy kam cuxi. Quê ha ajgã, neihhorhot, quê ha
hõmpu, xà ajkĩ ampeaj kam ri cupê ôar to ôr. Nãmri quê ha cupê wakỳre
prà tepti nare na, quê ha ihcunea capa. Nãmri quê ha cupê wakỳre prà
teptia na, quê ha ihhorhot, ne kam ampo kên itajê pit capa, ne ihcahhur
ahtwỳ ata pê, quê ha wakỳre prà tepti pê ôar to ôr, ne ampeaj kam impej,
ne ahna hĩ ahwỳ. Ita jĩkjê na mã, me apê wakỳre prà tepti ita pyràac,
ne ate me amji pupun xà kêanre itajê pê ihhêjrũm, cute cuhy kam me
wakỳre prà tepti nõr pyràac, cute me apupun, ne me gahkre pej xà na. Ne
quê ihhêaj to cormã me ate amji kam me gapac xà kamampo kêanre na,
quê ha me ate amji pupun xà itajêa kôt, me apê me akên itajê to pôj partu
ne. Ne wakỳre prà tepti itajê ampeaj kam ahna hĩ jàhwỳr cakrô, quê ha
ihtỳj hamre to mõ, ne ihtỳj jũ caxuw hamre. Ne Jeju toquêt ate amji mã
me ahimpej xà ata ri, kẽn prà ata jirôa pê impej, ne neejũ caxuw me apê
hamre xà nare. Na quê ha amcro nõna, Pahpãm Jeju Crixtô to ajpẽ, quê
MAM PETRÔ JÕ KÀHHÔC 1
ha mehcunea ampeaj kam cupê ampo cunea jõ Pahhiti na hahkre pej. Ne
amcro ata kam, quê ha Pahpãm me amã:
— Ca ate me amji pupun xà to kêanre itajê kôt ri, ita caxuw ampeaj
kam me apej — hajỹr xà ata kôt, quê ha mehcunea ihtỳj amji mã me
acupa, ne me apejti jàhcujrohti na me apupu.
Pahte me amji pupun xà kêanre xà ita kam, cu ha pahtỳj ame pajakry
Cormã nee ate me Jeju pupun nare cakrô, ca ha atỳj me amã ihkĩnti
kam me apa. Ne nee cormã ita kam, ate me hõmpun nare cakrô, ca ha
atỳj amji mã me to ahimpej to me apa. Ne hũrên ca ha me amã amji
kĩanto amji kĩn catia to cati, ne nee me amã me gakryti ita kôt harẽn
xà hamreare, ne cupê côjkwa kam amehkrĩ atajê jakryti pyràac. 9 Ne
mẽr ampo na mã me amã amji kĩn? He nee mã ampo na me amã amji
ne hũrên ca ame gakry. Ca Jeju to amji mã me ahimpej to me apa xà
atakôt ri, cute me apytàr, na ca ha atỳj jũ caxuw Pahpãm cahê na me apa
Pê mam harkwa to mehcakôc catêjê nee ihcunea na me hahkre pej nare
Pê ramã rỳ pêa mã Pahpãm jarkwa to mehcakôc catêjê me cumã
amjia kôt, me pahkên pê me pahcunea pytàr catê ata kujahêc na, me
cumã harẽ. Pê Crixtô Carõ Pejti me caxwãm pê me cumã acjêj, ne ajco
me cumã cator xà ata jarẽ. Ne hanea ne me cumã, por quê ha Crixtô cute
amji pupun xàkêanre to amji pupun xà ata jakàn pê, quê ha Hũm hacpỹa
mã to ihtĩr, ne hipêr to cati, ne to impej na, me caxwãm pê me cumã
harẽ. Mã cute me hahkre pej prãmte, amji mã mehprĩa, ne ihtỳj me to
hahkre to me mõ. Ne ihtỳj me ahna hàhcukjêr to me mõ, jũ caxuw mã
quê ha cato, nejũ mã quê ha cator xà ita. 12 Ne pê Pahpãm cute me cumã
harkwa to mehcakôc catêjê mã, ampo itajê to hahkre xà ata kam, hanea
ne cute me to pit mã, impejti xà caxuw, me cumãharẽn nare. Ne pom ca
ita kam ame kampa atajê to, cute impejti xà caxuw riame cumã harẽ. Ne
côjkwa pĩn, Pahpãm Carõ Pejti carôat kôt Jeju pê me pahpytàr catê na,
me hũjarẽn pejti jarẽn to memprar catêjê te, ramãampo itajê cunea to me
amã hũjarẽn. He côjkwa kam Pahpãm mã memprar catêjê te me hajỹar,
ne tee ame hahkre pej to prãm.
Pê ajteare mã Pahpãm, ne impej, na cu ha cuxà me pampej pit
Cwỳrjapê ca ha me akrã kam, ate Pahpãm jarkwa kam me gapac xà
caxuw me amji to gàhcuprõnhiahpuro, ne me guphêa rũm ate amji kam
me gapac xà to amji kam gapac tome apa. Ne Pahpãm te Jeju Crixtô to
ipipẽ xà me, cuteme ato impejti xà itana, ca ha atỳj me hikaj to me acrà
MAM PETRÔ JÕ KÀHHÔC 1
rohnỳtti mã. 14 Ca ha atỳj Pahpãm kam me gapac to me apa to hane,
pom quê me ahkrare me hũmxwỳ kampa he. Ne nee ca mam ate me
amji jahkre kêt kam, ate amji kam me gapac xà kêanre to, ate amji kam
gapac to me apa xà ata to, hacpỹ mã me amji kam gapac, ne ihkôt me
na, me ana hàhwỳr. Cwỳrjapê ca ha Pahpãm cuxà me apê ampo cunea
kam, catyt kam me apa catêjê, ne nee ampo kên crire nõ to, me amji kam
gapac nare. 16 Ampo na? He pê ramã Mojxe xwỳ Pahpãm jarkwa na, hõ
kàhhôc kam mehkwỳ na ihhôc to hane he:
“He ipê me amã catyt kam ipa catê,
ne wa ajteare mã, ne ipejti.
Cwỳrjapê ca ha hanea ne,
icuxà me apê ajteare mã,
ne catyt kam me apa,
ne me apejti ne” hane.
Ca ha me Pahpãm mã acakôc, ne mehcukij to:
— Me ijõ Inxũ Cati — hane. Ne cormã côjkwa kaj naame apa xà ata
kam, ca ha atỳj amji mã me Apãm ita cupahti ne. Ampo na? He quê ha
ihtỳj jũ caxuwme pahcunea cukij, ne me pahte me ampo cunea to me
pajàpên xà atajê jahpan xà na, me pamã amgõ. Ne catyt kam me pajàpên
xàa kôt me pamãamgõ. Ne pahte me pajàpên xà impejti ton catêjê, cu
ha impejti to me amcwa. Ne pahte me pajàpên xà kêanre to me pajàpên
catêjê, cu ha ihkêanre to me amcwa.
Jeju te caprô to me pahna hàmjõr
Pê mam me panquêtjê te amji kam me hapac xà kôthamreare atajê
kôt pit mã ajco ame papa. Ata jahpan xà na ri ihhêj ne Jeju jàmjõr. Ne
cute amji kam me pajapac xà kêanre ata pê me pahto cator. He xà ajkĩ
hàmjõr xà ita pê ihpore, nare, cupê wakỳre prà tepti pê ôr na hĩ jàhwỳrti
ata? Nare cupê wakỳre prà jakati na hĩjàhwỳrti, mã hanea ne ramã
cama hamre to mõ ata pyràac? 19 Hãpà, nee cupê ampo itajê nõ nare.
Cute me pahna ampo cunea jirôa pê caprô na hĩ jàhwỳrtiata jaxwỳr, ne
toa ri cute ihhêj ne me pajũhkàr. Pê mamme panquêtjê amji jaxà kam
me carà cahàcre hôhti kra capẽnti atajê to me amji kritxwỳ, nemehkên
atajê jahpan xà na mehcura. Ata pyràc pej na mã Jeju Crixtô te amji kam
ne cute me pahna caprô na hĩjàhwỳrti ata jaxwỳr, ne cute caprô jaxwỳr
xà ata pê ri me pahkritxwỳ pyràac. 20 Pê Pahpãm cute pjê ton xwỳjre na,
ramã me pahkritxwỳ na Jeju capi ne hãm. Ne curmã ri amcro itajê nõ
kam, cute me amã ihkra te ihcunea na me ato impej partu xà caxuw ri,
MAM PETRÔ JÕ KÀHHÔC 1
me amã to ipipẽ. 21 Pê Pahpãm hacpỹa mã to ihtĩr, ne ma côjkwa wỳr to
api, ne to cati, ne ampo cunea jipy hãm, ne toimpej. Ne Jejua kôt ri, ate
amji mã me Pahpãm to me hajỹr xà ata to, kypê amji mã me ahimpej to
me apa nare. Na ca ha atỳj jũ caxuw cute meato impejti xà ita na, me
Pê Pahpãm jarkwa pahte amji kam me pajapac xà cuhhõ
Ne ca ramã ita caxuw Pahpãm jarkwa pejti, hêj xi nare kam me gapac
pejti to me apa. Ne ramã ihkôt hanea ne ate amji kam me gapac xà cunea
toihtetetti ne me to impej. Ne ca ramã Jeju kôt ate me ajpẽn to me akjêjê
atajê me, ca ramã ame ajpẽn kĩnti to me apa. Cwỳrjapê, ca ha me amã
ajpẽn kĩnti ita na, me amã ajpẽn kĩn prãam kam ame ajpẽn kĩn. 23 Ne
por pê cu me pahcunea me panxyrxwỳ pĩn ame pajapôj atajê, quê ha
ihtỳjame ty, na cu ha hanea ne pahtỳj ame ty. Ne Pahpãm nare. Quê ha
Pahpãm harkwa tĩar rohnỳtti mã ata kôt, jũm mã cute amji kam hapac
xàtuw jõr na, quê ha cupê hacpỹa mãihpỳm ata pyràac, ne nee jũ caxuw
caxwỳn ihtyc nare. Quê ha cupê Pahpãm tĩr rohnỳtti mã ata kra, ne nee
cupê me panxyrxwỳ tyc atajê pyràc, ne ihtyc nare. 24 Ne pê ramã Ixaj
xwỳ Pahpãm jarkwa na, hõ kàhhôc kam, me ahna ihhôc to hane he:
“He pjê kam ame pahcunea ame papa itajê pê ihhêj rũm ahtu pyràac,
ne pahte amji kam me pajapac xàitajê pê pĩrã pyràac.
Ne quê ha jũ caxuw ihtỳj ahtu ata incrà,
quê ha hanea ne pĩrã ata incrà, neihpỳm.
Ata jĩkjê na mã me pahcunea te me hajỹr pit,
na cu ha pahtỳj ame ty ne me pajamre,
quê ha pahte amji kam me pajapac xà cunea hamre tu ne.
ne quêt hikwa rohnỳtti mã,
ne nee jũ caxuw ihkên,
ne ihkôt hamre xà nare” hane.
Ne harkwa hikwa rohnỳtti mã ata to pê Jeju pê me pahpytàr catê
jarkwa na memprar catêjê me amã harẽ.
Cu ha Pahpãm te amji kam hapac xà na me ahcukij
Cwỳrjapê, cu ha nee hipêr Pahpãm jarkwa pejti ata jirô pê ame
pahpỳpỳm, ne ame ampo kên ton to me papa nare. Ne cu ha nee
me pahhêj xi jarẽn nare. Ne cu ha aracri me cupê to me papimxur pej
pêa mã, hipêr me ampo kên tonnare. Ne cu ha nee me hũ na ame amji
MAM PETRÔ JÕ KÀHHÔC 2
to prãm nare, ne nee ame hũn to me papa nare. 2 Ne curmã me ahkrare
kwỳ pỳpỳm atajê mã ihtỳj menxyrxwỳ kà xen, mã me cacô to pijahô, ne
mehkà cacô ata to ihtỳj me ipicamẽn to memõ. Ita jĩkjê na mã, me ate me
hajỹar. Na ca Pahpãm mã ihhêj ne curmã ame apỳpỳm, ne cormã kyre
pê amji mã me to ahimpej to me apa. Ne Pahpãm jarkwa ata pêihhêj rũm
mehkà cacô pyràcti, na quê ha me amã hàan to hàn. Ne harkwa kôt me
apa xà ata pê ihhêj rũm mehkà cacô to ate ame pijahôr xà, naquê ha ihtỳj
me ato ipicamẽn to mõ. Na ca ha atỳj jũ caxuw ampo cunea na Jeju kôt
me apa. 3 Pê Tawi xwỳ ramã Pahpãm jarkwa kôt, hõ kàhhôc kam, ate me
hajỹrjê na ihhôc to hane he:
“Ate ramã me pajõ Pahhiti te me ato impejti xà ita cajpẽr,
ne me hahkre pej” hane.
Jeju me, me papê mehkwỳ pê Pahpãm jũrkwa pyràac
Ne ikre pyxwỳr catêjê pej, hãn ne ikre caxuw, me hicjêcti pej pit capi,
ne hanea ne me ihhê kwỳ cunea impej pit capi. Nare, quê ha me cumã
kẽn to ikre xãm prãm na, quê ha me cumã kẽn cuhtac nõimpejti xi,
hõxwahhi kam, ne ikre cahhur caxuw quê ha hanea ne kẽn pej pit capi ne
to cuprõ. Jĩkjê na mãPahpãm pê cute me ikre pyxwỳr catêjê atajê pyràac,
me cupê ikre pyxwỳrcatêjê te amji jahkre kêatre atajê, ma apu amji pê
pĩ jicjêc pejti ata caca, ne cute me mẽn. Jĩkjê na mã me cupê Ixaher
catêjê jõ pahhi kwỳ, ma ame amji pê Jeju caca. Mã quêt Pahpãm te cupê
mehkwỳjõ Pahhiti pê ihcunea na hàmkrã jàmtàr cati ata capi.
5 Ne hanea ne ikre pyxwỳr catêjê pej te amji mã pĩ pej me, kẽn pej pit
capi, ata jĩkjê na mã Pahpãm te, cute me ato amji kwỳ xà caxuw meacapi.
Cwỳrjapê ca ha cama amji na me hamã, quê ha me ato amji kwỳ peaj, ne
mãr quê me akôt me hàhtôa ne me Pahpãm jahkre pej. Na ca ha me apê,
por mam Pahpãm te amji kam hapac xà jũrkwa na kẽn kwỳ ata pyràac.
Ne me apê, por mam mecupê Pahpãm mã mehcajrẽn catêjê atajê pyràac,
necute ihcajpuaw prãmte atỳj Pahpãm mã ihcunea na catyt kam me apa,
ne cumã me apê. Mãr ca Jeju Crixtô kôt, Pahpãm mã me ampo pej pit
tonto me apa, quê ha ihtỳj Pahpãm, ate me cumã ampo pej pit ton xà
atajê na, amji capa. 6 Ne quê ha ikre pyxwỳr catêjê itajê kẽn to pit mã me
ikre nõ xãm, ne cute me cumã pĩ jicjêc nõ xãm xà kaj na, hõxwahhi kam,
me cumã kẽnnõ tỳjti cuhtacti ata nõ xi. Ita na pê Ixaj xwỳ ata, ramã hõ
kàhhôc kam, Pahpãm jarkwa na, me ahna ihhôc to hane he:
“Wa ite amji mã kẽn nõ tỳjti cuhtacti na hĩ jàhwỳrti ita capi,
ne wa ha Xijãw jõ kẽncahê na,
Krĩpinkrên kam me ikwỳ mehkrĩ atajê kam,
MAM PETRÔ JÕ KÀHHÔC 2
me hipôc ri cuxi.
Ne por kẽn ata quê ha cupê mam ikre caxuw kẽn ata,
ne ampeaj kam ihkwỳ jirôa pê impej ne ihcuhtac.
Ne quê ha mehkwỳ te amji mã me to ihhimpej na,
quê haihtỳj mempej mã mehpỳm,
ne ampeaj kam hũrên me hakry,
ne nee jũ caxuw hũ na amehpahàm nare” hane.
Ca ate Jeju to amji mã me ahimpej atajê mã ri, cupê mam kẽn
mehhimpej nare atajê mã ri, cupê kẽn kôt hamreare ata pyràac. Ne pê
ramã jũm ita Pahpãmjarkwa na, hõ kàhhôc kam ahna ihhôc to hane
“Pom ikre to me hàpên catêjê,
ma ame ikre mã hãm xà caxuw kẽn pejti caca ita te ihkwỳ jirôa
pêamji to cati,
ne ihcuhtacti ne ihtỳj” hane.
Pê Ixaj xwỳ Pahpãm jarkwa na, hõ kàhhôc kam, Jeju na ihhôc to hane
“Quê ha pry kam cupê kẽnti nõ pyràac ne jỹ,
ne pry kôt me pra atajêjàhtôa ne mehtõtõc,
quê ha me ajhu” hane.
Hõhõ, cute me to hajỹr xà itakam, quê ha me hàhtôa mã Jeju kĩn nare,
quê ha maamehcaca. Ne cupê me hũtàr catê na me harẽn xà ata to, quê
ha nee me amji mã hajỹr nare, na quê ha ma ame harẽn par caca. Ne por
quê ha ma ame harẽnpar caca atajê te ramã amji kên mã me amji mẽn.
Ne pê ramã Pahpãm cute me to amji kam me hapac xà ita na, me to amji
9 Ne nee pahte me hajỹr nare. He pê Pahpãm amji mã me pahcapi, me
papê me pajõ Pahhiti pê Pahpãm mã pahte mehkwỳ cajrẽn catêjêna.
Ne me papê mehkwỳ pê hõ tekjêa ne me pampejti. Mã Pahpãm te ihhêj
ne awcapàtkôti kam ampokên ata pê, hàhcujrohti ata wỳr me pahna
hàhwỳr, mãr cu pahtỳj me ampo pejti pupu, ne me to. Ne me pahte
mehcunea mã Pahpãm te ampo pejti catia ton atajê jarẽn xà caxuw ri,
cute me pahna hàhwỳr. 10 He pê mam, nee me apê Pahpãm na mehkwỳ
pê me hõ tekjê nare, ne ita caxuw ri meapê hõ tekjêa. Ne mam nee me
amã Pahpãm jàhcaprĩ ita na hahkre pej nare, ne ita caxuw ri ihtỳj me
MAM PETRÔ JÕ KÀHHÔC 2
Cu ha ampo pej pit ton to me papa
Ỹhỹ, imã me akĩnti atajê, por me acahkrit, ca me gõ pjê kaj na,
ampỳa mã ame hõ pjê kam ameakrĩ atajê. He me pahcunea te me hajỹr
pit. Ampo na? Côjkwa kam ri quêt me pahcunea krĩ xà. Cwỳrjapê wa
ita kam ame pahkrĩ rohnỳttimã na, ame to amji kam me gapac nare.
Cwỳrjapê wa ha me ana ijàhwỳr to hane he:
— Ca ha nee ate amji kam me gapac xà tũm kên atajê kôt ame apa
nare — hane. Ampo na? Ca ha atỳj me pajĩ te ampo kêanre ton na prãmti
xà ata tonto ame apa. He ihtỳj pahte me amji kam me pajapac xà tũm
kên ita, ihtỳj me pahcaxwỳn me, me ajpẽn cujtê. 12 Na ca ha mehcahkrit
pê Jeju to amjimã me hajỹr nare atajê cahê na ame apaxà ata kam, ca ha
catyt kam ame apa. Ampo na? Quê ha ate ampo pej pit ton to me apa na
me apupun cakrô, ihtỳj me akôt harẽn xà kêanre to ame akôt harẽ, ne
amji caxwãm pê ame ato ihhêj na, me amjijahkre pej. Ne quê ha jũ caxuw
me Pahpãm te amji jaxàr xà ata jõ amcro kam ahtwỳ, quê ha cato, quê ha
hanea ne, por cute me akôt harẽn xàkêanre atajê, ihtỳj amji kên na me
amji jahkre pej, neme Pahpãm pejti na cumã me harẽ.
Cu ha pjê jõ pahhi catêjê kampa
Ca ha nee me pajõ Pahhitia mã ihpahàm cator nare. Pê ihtỳj amji mã
Hũm cupa to ipa, na ca ha atỳj amji mã me cupê pahhi catêjê cupa. Ne ca
ha Roman jõ krĩ kam, amji mã me krĩ cunea jõpahhiti pê Xexa ata cupa,
por cupê ita ri pjê kam pahhi catia ata. 14 Ne ca ha hanea ne por harkwa
kôt, krĩ cunea kôt me cupê pahhi atajê, ca ha amji mã me hũpa. Ampo
na? He cutea ri krĩ cunea kôt, cuteame ampo kêanre ton atajê jahpan xà
na, ame to kên xà caxuw me cumã harkwa. Ne hanea ne cutea ri, cute
catyt kam ame ampo pejti ton catêjê namehcakôc to impejti na harkwa.
15 Ne mẽr ampo na mã ca ha catyt kam ame apa to hane? He Pahpãm
mã, cute me amji jahkre kêatre catêjê te ihtỳj ame ana mehcakôc kêanre
to me ipa ata tête, cumã mehcahpêrhyr prãm. Na ca ha catyt kam me
apa. 16 Pahpãm te ramã ate amji kam me gapac xà kên itajê cunea pê me
ato cator, na ca ha atỳj catyt kam ame apa, ne ame ampo pej pit ton to
meapa. Ne nee ca ha me anõ amji mã:
— Jeju te, ite nee ampo kên ton nare xà caxuw imã carôt jõr. Cwỳrjapê
ampo kên ton kam to acrà nare. Cwỳrjapê ca ha neehipêr ampo kên atajê
to ame amji mã me ahimpej, quê me ato ihhimpej nare, ne Pahpãm to, ca
ha quêt amji mã me ahimpej. Mãr quê cupêa me gõ Pahhiti. 17 Ca ha amji
mã mehcunea cupa to me apa, ne hanea ne amji mã me Xexa pê pjê jõ
MAM PETRÔ JÕ KÀHHÔC 2
pahhiata cupa. Ne quê ha amã Jeju kam, ate me ajpẽn to me akjêjê atajê
kĩn. Ne me hirôa pê amji mã me Pahpãm cupahti to me apa.
Cu ha amji mã me pahcaprĩa, ne pahtỳj ampo kên cunea mã awcanã
Ne me amã me gõ pahhi, ca cama me cumã me apê atajê, ca ha atỳj
me kampa, ne amji mã me hũpa to me apa. Ne nee ca amji mã me gõ
pahhi te meato impejti, ne me gamãr to me ipa atajê pit cupa nare, ne
hanea ne cute ame ato amji kam hapac xàto kêanre atajê, ca ha atỳj
hanea ne me kampa, ne amji mã me hũpa. 19 Ca ha me gõ pahhi to impejti
cakrô, quê ampo na ame ato kêanre, ca ha nee amji jahpan xà na me
acakôc nare. Ca ha amji pupun xà kêanre to amji pupun cakrô, nee amji
jahpan xà na cumã garkwa nõ to me acakôc kên nare, ne atỳj me cumã
awcanã. Ampo na? He Pahpãam kôt ca ate to hajỹr, cwỳrjapê quê ha me
apyrên Pahpãm hakry, ne taa ihtỳj me ato impej.
20 Ca ha ate ampo to kên to apa na, quê ha hahpan xà na, ate amji
pupun xà kêanre nõ akam ihpỳm ne acahhy, ca ha aracri jỹ ne cumã
awcanã, quê haahna ajkĩ Pahpãm mã apejti ne, ne cumã acaprĩ? Hãpà,
atea ca amji caxuw ita ton, na ca ha atỳj cumã awcanã, ne aracri jỹ. Ca
ha ate ampo pejti ton to apa cakrô, quê ha hahpan xà na ate amji pupun
xàkêanre nõ awỳr cato, ca ha cumã awcanã, quê ha Pahpãm apupu, ne
ihtỳj apyrên hakry ne ato impej. 21 Me pampejti ton to me papa jahpan xà
na, me pahte me amji pupun xà kêanre mã me pajũcanãr xà. Ne caxuaw
ri, Pahpãm te me pahna hàhwỳr. Ahnaa mã pê Jeju mepamã to hahkre
xà caxuw me pahcumam, cute me pancwỳrjapê amji pupun he. Na cu ha
ihkôat me hane.
“Ne nee jũ caxuw me pajõ Pahhiti te ampo kên ton nare,
ne nee ihcakôc xà nõ to ihhêj xi nare” hane.
Pê ame cumãn kêanre cakrô, pê nee amji jahpan xà na, jũm mã
harkwa nõ kên to ihcakôc nare. Pê ame to kêanre, ne me cumã ihkàjxà
ton cakrô, pê nee me to kên ata jahpan xà na, me cumã amji cawpa
nare, ne aracri ihcuhhê. Ne cute cama ihcunea na Hũm mã amji jõr, mãr
quêtaa, jũ caxuw, catyt kam, ampo itajê cunea to impej. Ne quê ha jũ
caxuw mempej catêjê to impej, ne mehkêanre catêjê kên mã me curẽ.
Pê Jeju kà caxõ xà ata me pahcunea to impej
Ne Jeju te amjia kôt, cute mehcuran xà ita mã amji jõr, mã cute pĩ
kam mehcuran. Ne me ate amji kam me gapac xà kêanre itajê mea mã,
MAM PETRÔ JÕ KÀHHÔC 3
ihhêj ne ramã cute pĩ ata na menxôr, mã ihtyc, ne hamre. Na ri nee
hipêr meate amji kam me gapac xà kêanre atajê kôt ame apa xà nare.
Ne quêt Pahpãm te amji kam hapac xà impejti ata kôt ri ame apa xà.
Ne cute ameJeju kà to caxõ xà ata te ri me amã ate amji kam megapac
xà mã ampej. 25 He carà cahàcre hôhti pry cupa, mã hamãr catêjê ame
hapêê, ne hacpỹa mã me to cuprõ, ne ma me hamã, ita jĩkjê na mã, mam
me acaxwỳnpictor, ne Pahpãm pê ampỳa mã apu ipa. Ne Jeju Crixtô te
hacpỹa ne amji wỳr me acaxwỳn to cuprõn, ne ita caxuw ma me gamã,
ne ihtỳj ampo kên pê me apytà.
Quê ha pyjê ihtỳj amji mã mempjê cupa
Ita caxuw, wa ha me apê pyjê mã mempjê atajê japackre. Quê
ihhêaj to me akwỳ mã me apjê kwỳ te Pahpãm jarkwa kam me
hapac nare atajê, ca haatỳj Pahpãm wỳr me to apipkjêr to hane he. Ca ha
me cumã, cute amji mã me hũpar xà caxuw me cumã acakôc nare kam,
ate amji kôat catyt kam Pahpãm to, cute amji mã mehhimpej na me to,
quê amji mã meto ihhimpej. Ca ha me apjê kampa, ne catyt kam ame
apa, mãr quê me apjê catyt kam me apa na me apupu, ne ate amji mã me
mã me to ihhimpej to me ipa.
3 Ne nee ca ha me apejti to prãm to, põ rũm pit mã ame amji cũmpej,
ne aracri me acaxwãm pê me ate amji kam me gapac xà kêanre, ne impej
nare, ita na ihkaj na. Naca ha nee cama ame amji cũmpejti to prãm nare,
ne nee camaame akĩ to impejti to prãm to ame to apihho, quê impejti
nare. Ne nee ca me gakrô xà peaj to pit mã ame amji jakrô prãm nare, ne
nee cama meapejti to prãm to cupẽhkà peaj to pit mã me amji kà prãm
nare. He Pahpãm mã ampo itajê te me ato impejti itajê kôt hamreare.
Ampo na? Quê ha ihtỳj jũ caxuw ampo itajê mea mã, me gĩ ty, ne hamre
tu, ne acto. 4 Ne quêt me acaxwỳn nare, quê ha nee jũ caxuw ihtyc ne
ipictor nare. Na ca ha me acaxwãm pê me acaxwỳn cũmpej. Ne ate amji
kam me gapac xà itajê, quê ha nee ampo kam apu incàcàc nare, nequêt
amji mã ihprĩa kam, ihcarĩcti kam, catyt kam ipa xà ita ri, quêt Pahpãm
mã catia to cati, ne impej. 5 He mam me apupxwỳjê te Pahpãm to amji
mã mehhimpej, ne ihtỳj curũm me ampo pej jikaj atajê pê ajcome amji
cũmpej to me hane he. Pê ajco ihtỳj amji caxuw mempjê kam me hapac
to me ipa. Ne Pahpãm mã cute me hajỹr to ipa xà ita pê ri ihhêj rũm me
6 Ahnaa mã pê Xarakwỳj xwỳ hanea ne, ajco ihtỳj amji mã impjê pê
Aprãw xwỳata kam hapac to ipa, ne ajco cumã: “Ijõ pahhi” hane. Ca ha
ampo pej pit ton to me apa, ne nee me amã ampo cupa nare na, ca ha me
apê Xarakwỳjxwỳ pyràac, ne me apê me tàmxwỳa.
MAM PETRÔ JÕ KÀHHÔC 3
Quê ha mempjê mã ihtỳj mehprõ kĩn
Ne me apê mempjê, ca me aprõ me, me apa atajê mã, wa ha ita
caxuw icakôc. He me gapyre mã me aprõ carôt peacre na, ca me to amji
japackre, ne amji mã me hũpa, ne me hamãr peaj to me apa. Ampo na?
He quê ha Pahpãam ajwar amji cahê name apa na me ato, ca ha cahê na
me atĩar na me apa rohnỳtti mã. Hõ, ca ha me to hajỹr to me apa, mãr
ca Pahpãm mã me acakôc, quê ihtỳj me akampa, ne nee me apar caca
Hamre, ita caxuw wa ha me acunea japackre. Quê ha me amã ate amji
kam me gapac xà pyxit peaj. Nequê ha me amã ajpẽn kĩnti hanea, pom
quê mehkjêjê mã ajpẽn kĩn he. Ne hanea ne me amã ajpẽn caprĩhti ne,
ne ajpẽn to me acati to me apa, ne nee me anõ pyxit peaj ne amji to acati
prãm nare. 9 Ne quê jũmjê ame ato kên, ca ha nee amji jahpan xà na ame
to kên nare. Ne hanea ne quê jũmjê ame axũn, ca ha nee amji jahpan xà
na ame hũn nare. Ne cama amji jahpan xà na, jũmjê atajê to mempejti ne.
Me pahte mehcunea to impejti, mã me hahpan xà naPahpãm te me pahto
impejti xà caxuw ri, cute me pahna hàhwỳr.
10 Pê Tawi xwỳ ramã Pahpãm jarkwa kôt, hõ kàhhôc kam, ita na ihhôc
“Quê ha me amã amji kĩnti me,
megakryti na me apa to prãm na,
ca ha me hane he:
Ca ha nee jũmjê to ame acakôc kên nare.
Ne nee ame ahêj xi toame acakôc nare.
11	Ne ma ame amji tête ampo kên cunea curê,
ne me akên ton jicu,
ne me ampo pej pit ton to meapa.
Ne ca ha hanea ne ajpẽn mã me apejti na me akrĩ na,
ca ha amji to me ahcukij.
Ne quê jũmjê apu ajpẽn curê,
ca ha hacpỹa mã ajpẽn mã me caprĩ na me to.
12 	Ampo na?
He me pajõ Pahhiti mã cute me ampo kên tonitajê na mehkĩn nare,
mã ma ame curê.
Ne mempejti catêjê ri quêt,
me hamãr to impejti, ne ihtỳj me cumã,
cute mehcajrẽn xà atajê na me kampa” hane.
MAM PETRÔ JÕ KÀHHÔC 3
Ne quê me amã ampo pejti ton to prãmte, kamme akrã acto tu, ca
me ton to me apa xà ata kam, quê hapijamã Pahpãm kam jũm te ame ato
hamre na hamã? Hãpà! 14 Ca ha ate me ampo pejti ton na, quê ha jũmjê
te hahpan xà na, ate me amji pupun xà kêanre na me aton na, ca ha atỳj
me gakrya ne. Ne nee ame jũm cupa to me apa nare. Ne nee acaxwỳn
caxwãm pê ame akrihkrit nare. 15 Jeju pê me pajõ Pahhiti na me to amji
japackrea ne, ne me gĩ cunea to amji mã me hũpahti to me apa. Ne ca
ha ma ate Jeju to amji mã me hajỹr to meapa na, quê ha jũmjê ahna
me apupu, ne ate ihkôt me cumã harẽn prãmte, ahna me acukij na, ca
haramã me cumã harẽn prãam kam, me cumã harẽn xàa kam me cumã
harẽn to apa. Ne amji mã aprĩa kam, amji mã me hũpahti kam, me cumã
16 Ne ca ha gõtpê catyt kam, ampo pejti ton to me apa, mãr quê me
acaxwãm pê ateamji kam me gapac xà kam, me amã ate me ampo kên
ton nare na, me amã amji jahkre pej. Quê ha mehkwỳ kwỳ te, me ate
catyt kam Jeju kôt me apa na me apupun na, quê haihtỳj ame akam
mencryc. Ne mehhêj xi xà to, cute ame ato ihkryjre prãm to, ame amãn
kêanre ne. Cakrô ca ha me kam mare mã catyt kam me apa kam me to
acrà, quê ha me cumã acaxwãm pê me apejti na megahkre pej, ne amji
kam amehpahàm to me ipa. 17 Ne ca ha ate me ampo kêanre ton to me
apa na, quê ha hahpan xà na, me ate amji pupun xà kêanre na me aton
na, quê ha Pahpãm me amã:
— Hamre, atea ramã me amji kên mãme amji mẽn, ita na me akam ipê
ihkaj na — hane. Ne ca ha ate ame ampo pejti ton to me apa cakrô, quê
ha Pahpãm te jũmjê atajê te me amã ate amji pupun xà kêanre ton na me
hamãr na, mã cute ame ato kên na, quê ha Pahpãm me amã harkwa to:
— Ate me ampo to kên nare kam, cute me ato kên. Ca atỳj cumã me
gũcanãr to me apa, ne nee hahpan xà na ame kam acryc nare, ita na ri
imã me apejti — hane.
Pê Jeju pê me pahkritxwỳ ata hanea ne amji pupun xà kêanre to amji pupu
to amji japackre. Ne cute amji to me pahcunea kritxwỳ hiahpuro na, ca
me to amji japackre. Ne hanea ne cute maPahpãm wỳr me pahto ipipkjêr
prãmte, me pahkênxà itajê jahpan xà na ihtyc pyxit peaj ata na, ca me
to amji japackre. Ne cupê hũmre impejti na, ca me to amji japackre. Ne
cuteme pahkritxwỳ na amji ton, ne cute me papê mehkên ton catêjê mã
amji jõr. Mãcute ame hĩ to kêanre, ne cama cute amji na me hamãr, mã
cute mehcuran na, ca me to amji japackre. Mã Pahpãm Carõ Pejti te
MAM PETRÔ JÕ KÀHHÔC 3
hipêr quêt cumã hĩ tuw jõr, na quê hanee jũ caxuw hipêr ihtyc nare, ne
quêt ihtĩr rohnỳtti mã na apu ipa. 19 Ne pê Jeju jĩ ty, ne nõr kwỳa kam,
ma carõ mehtyccarõ jacjên xà wỳr axà, ne me carõ atajê mã, cupêampo
cunea jõ Pahhiti na amji jarẽ. 20 Ne me carõ itajê pê, por me panquêtti
Nowe xwỳ jõ amcroa kam, pê ajco cormã pàr kre to hàpên to mõr xà ata
kam, nee cute me Pahpãmjarkwa par nare atajê carõ. Pê Pahpãm amji
mã ihprĩa, ne cute jũa caxuw mehkên ton jicu, ne hỹrmã me ipipkjêr na
me hikaj to ipa, mã neecute mehkên ton jicu nare. Mã me ahnaa Nowe
xwỳ te pàr kreti jipêj, mãkam cute me ôjtô peaj te mehtyc xà pê me amji
21 Ne cô te mehkên jipej xà pê Nowe cator ita pê, ihhêj rũm cô te me
pahcumrãr xà atapyràac. Ne me pahcumrãr xà ita pê nee pahte me
to amji rã pit jũrên xà nare. Ne ihkôt harẽn xà te, me pahte amji kam
me pajapac xà cunea pintuw, ne ihtetetti ata cwỳrjapê, cu carôt tỳjti
te hacpỹa mã Jejuto ihtĩr ata kôt, catyt kam me apa. 22 Ne pê hacpỹa
mã Jeju côjkwa wỳr api, ne Pahpãm cahê na, awpôc rũm, pahhi
jàmtàr jàmkrã catia krĩ xà kam jỹ. Ne jỹ ne côjkwa kam Pahpãm mã
memprarcatêjê cunea me, me cupê me hõ pahhi catêjê me, me carõ carôt
tỳjti pê ajteare mã atajê cunea to ihhimpej.
Cu ha me pahte amji kam me pajapac xà tũm ata to me pajapac kêt
Pê Jeju hĩ to amji pupun xà kêanre to amji pupu. Ca ha cuxà ate
me amji pupun xà kêanre cunea caxuw ame apa. Ampo na? Quê ha
cumã cute ampokên ton xà nõ hamreare, ne nee hipêr ihnõ ton nare.
2 Cwỳrjapê, ca ha amji to me Pahpãm cajpuaw xà na, pjê ita kam, harkwa
kôt, catytkam ame apa. Ne nee hipêr ate me amji to me amji cajpuaw to
prãm to, ame ampo kên ton to me apa nare. 3 Ne pê ca mam, ramã me
cupê Pahpãm na mehkwỳ nare atajê kôt, me cumã cute amji kam me
hapac xà kĩnti atajê ton to ajco me apa. Ne ramã atemehkôt me ton to me
Ne pê ca amcro atajê kam, ajco me amã me apahàm nõ xà kêanre
kam, me pahpahàmti atajê ton to prãam kam, ajco me tonto me
Ne ajco côxỳhti to me amji to me apipãn to me apa.
Ne me gõ amji kĩn atajê kam, ahti na ajpẽn pê me aprõ caxun to me
Ne meajpẽn kam mare mã, côxỳhti to me akõmto me catia to me
Ne ajco côjkwa kam me Pahpãm kaj na, me apãm cahàc krekà atajê
kĩn to ame apa.
MAM PETRÔ JÕ KÀHHÔC 4
Ne ita caxuw, ca nee hipêr me cupê Pahpãm na mehkwỳ nare, ne
mehkrã nare atajê kôt, ampo kên atajê cunea kôt ame apa prãm nare. Ita
kam ri hãn ne me amã:
— Pỳhàpà, xãmte ca nee hipêr me ikôt me amjiton to prãm nare —
hane. Jirô pê mã ri, cute mehkwỳ mã me axũn xà kêanre to, me akôt
harẽn. 5 Ne quê ha ihtỳj jũ caxuw, mehkêanre itajê na Pahpãm mã me
amji kôt harẽ. Ne quê ha Pahpãm pê mehcukij ne ajpẽn pê me to haprãr
catê ata ihtỳj mempejti xà wỳr mempej to haprã, ne mehkên xà wỳr
mehkên to haprã. Ne ramã cute mehtyc me, mehtĩr itajê jipôc ri ajpẽn pê
mempej to haprãr xàa kam ri ramã jỹ. 6 Cwỳrjapê ri, por ramã mehkên
tyc atajê teJeju pê me pahpytàr catê na, me harẽn par. Mãr quê xwỳ mã
mehkên mã hikra, ne catyt kamme ipa. Mãr quê Pahpãm hacpỹa mã
mehtĩr na me to, quê mehtĩr, ne cahê na me ipa rohnỳtti mã.
Cu ha pahte amji jahkre pej krã kreti to me Pahpãm mã me apê
Quê ha ahtũm nare, quê ha ampo cunea jamre xà kam ahtwỳ.
mãr ca catytkam Pahpãm mã me acakôc. 8 Mãr quê ha ampo itajê cunea
jirôa pê, me amãajpẽn kĩn catia to cati, mãr ca cute ame ato kên atajê to
me cumã tojnõ, ne me hicu. 9 Ne me apê ikre jõ pahhi atajê, quê jũa rũm
me akwỳ gũrkwa kam me ana cuprõ, ca atỳj me ahna amji to pôj, ne me
cumã harte, ne me acahê na mehkrĩ, ca me hamã, ne nee amehkôt harẽn
10 Ne pê Pahpãm ahpỹanre na, ajteare mã, me pamã pahte amji jahkre
pej krã kreti jõr pa, ne ahna me pahpyxwỳr pa. Cwỳrjapê ca ha, cute me
amã, ate amji kam me gapac xà jõr xà atajê jamãr peaj, ne ate me to me
akwỳ to impejti xà caxuw, ca ha me to apa. 11 Quê ha Pahpãm te, jũm te
me cumã harkwa jarẽn xà caxuw, cumã amji jahkre pej krã kreti jõr na,
quê ha ihtỳj me cumã Pahpãam jarkwa jarẽnto ipa. Quê ha Pahpãm te,
cute mehtehcajpar xà caxuw cumã amji jahkre pej krã kretijõr na, quê
ha ihtỳj Pahpãm carôat to mehtehcajpar to ipa. Hõ, ca ha me hajỹr to me
apa, mãr quê mehcunea me apupu atajê, me Pahpãm jarẽn pejti jarẽn to:
— Inxũ Cati, apê me ijõ Pahhiti pê Jeju Crixtô Pãmpeaj — hane. Quê
ha mehcunea me Jeju carôt cati tỳjti rohnỳtti mã na me hahkre pej.
Cu ha pahtỳj Pahpãm te pahte me amji pupun xà na me pahton na me
Imã me ikwỳ nõ kĩnti atajê, me apê wakỳre prà tepti pê ôr ata pyràac
na, ca amji to me amji japackre. Ne pom hãn ne me wakỳre prà tepti
MAM PETRÔ JÕ KÀHHÔC 4
pupun pej prãmte, cuhy kam me cunõ, ita na mã me ate. Ita jĩkjê na mã,
Pahpãm ma ate me amji pupun xà kêanre kam me apa na me gamã, cute
me amã ihkĩn name ato ipipẽ prãmte. Ỹhỹ, Pahpãm mehkra cunea to
hajỹr to ipa. Cwỳrjapê, ca ha nee me ajpẽn mã:
— Pom me papê Pahpãm tekjê ita? Mã cu ajte pahtỳj me amji pupun
xàkêanre to me amji pupun to me papa? — hajỹr nare. 13 Ca ha me amji
pupun xà kêanre to me apa ata pyrên me gakrya ne. Ampo na? He ca Jeju
me, ate me amji pupun xà kên atajê to ate me apipẽan. Cwỳrjapê, ca ha jũ
caxuw Jeju carôt jàhcujrohti impejti te amji to ipipẽ xà ata jõ amcro kam,
ipa. Cwỳrjapê ca ha me amã amji kĩanne. Ampo na? He ate amji kam me
gapac xà itajê, ihtỳj me akam Pahpãm Carõ Pejti carôt tỳjti te ihkrĩ na,
Cu ha nee jũ caxuw ampo kên ton to me papa nare
Ca ha nee jũ caxuw jũm curan nare, ne nee ampo to me gàhkĩj nare,
ne nee me gõ pjê jõ pahhi jarkwa jirô pê me apỳpỳm nare, ne nee ate
me ampo kên ton catêjê te amji kam me hapac xà mã, atỳj ame acjêj to
meapa nare. Ampo na? He imã ampo itajê cunea jahpan xà na, me ate
me amji kên mã me amji rẽn, ne kam me pahpahàmti nõ to ate me amji
pupun na, imã me ato prãm nare. 16 Ne quê ha jũm me apê Jeju tekjê
itacwỳrjapê, ate me amji pupun xàkêanre na me ato, ca ha nee amji jũ
na ame apahàm nare, ne ampeaj kam cama me apê Jeju tekjê pyrên me
gakryti na, Pahpãm mã me amji jarẽ. 17 Ne ramã Pahpãm te mehcukij
ne ajpẽn pê me to haprãr xàa kam ri jỹ, ne toa ri jỹ. Ne cute ramã mam
me papê me hõ tekjê kam to tẽm, ne pahte ame to ihcupan jahpan xàna,
ame pahto kên pa. Jirô pê mã, quê ha, cute Jeju pê me pahkên pê me
pahpytàr catê na, harẽn pejti atajê to amji mã me hajỹr nare atajê, quê ha
me pajirôa pê mehkên catia mã me irẽn kam tẽ. 18 Ne pê ramã Xarômãw
xwỳ Pahpãm jõ kàhhôc kam, ita na ihhôc to hane he:
“Mempejti catêjê te mehkên cati pê me amji pytàr xà wỳr,
quê ha xa me amji pupun xà kêanre to me amji pupun cri.
Jirô pê mã quê ha mehkêanrecatêjê ma amji tête ame Pahpãm curê,
na quê ha ihtỳj me amji pupun xà kêanre to me amji pupun to me ipa
rohnỳtti mã” hane.
Mẽr hõhõ, me pahkwỳ kwỳ te me amjipupun xà kêanre to me amji
pupun xàita na ri, me Pahpãm te me to tojnõ. Cakrô quê ha ihtỳj me
Pahton Catê, cute me pahkên pê me pahpytàr to ihcakôc xà ata na, amji
to amji japackre. Na cu ha pahtỳj itajê cunea na amji mã me to hane,
neampo pejti ton kam me to pancrà tu ne.
MAM PETRÔ JÕ KÀHHÔC 5
Ipê Petrô, ne ite hajỹar ne ipê Jeju na mehkwỳ to mehhimpej catêjê
nõ. Nepê wa ito jĩa to Jeju te amji pupun xà kêanre na hõmpu, pê
ikam mare mã ty. Na wa itỳj mehcunea mã ihtyc xà ita na harẽn to ipa.
Ne quê ha jũcaxuw amcro nõ na, Pahpãm te mehcunea mã Jeju catia
to cati na to ipipẽ xà ata kam, quê ha cume ajkaam me ito ajpẽ. Na wa
ha ita caxuw me apê megõ krĩ kam me hapackre catêjê na ahwỳ, ne me
2 He me apê carà cahàcre hôhti jamãr catêjê pyràac. Mã Pahpãm te me
amã mehkwỳ pê me hõ tekjê atajê jõr, ne apê me hamãr catêjê name
apyxwỳr, cwỳrjapê ca ha me hamãr prãam kam me hamã. Hõ, ate me to
hajỹr xàita na ri, Pahpãm mã me ato prãm. Ca hanee me amã me hamãr
prãm narekam, ame hamãr nare, ne quêt amã mehamãr prãam kam ma
me hamã. Ne nee ate me ihpore nõ pyr prãmte, ame hamãr nare. 3 Ne
nee ca ate me to ahimpejxà ata kam gàprêa kam ame to ahimpej nare.
Nequêt cute akôt me ipa to prãmti xà caxuw, ca ha catyt kam, ate amji
kam me gapac xà impejti to me apa. 4 Ne Jeju pê carà cahàcre jamãr
catêjê cunea jõ pahhi pyràac, na ca ha atỳj cumã me apê. Ne quê ha jũ
caxuw amji jaxà, ne ihtỳj ate megàpên xà ton atajê jahpan xà na, me amã
amgõ. Ne cute me amã hàmjõr xà ata pê pahhi krãhkà impejti. Ne pahhi
krãhkà impejti ata pê jũ caxuw hahĩ xà jamre xà nare ata, quê ha me
amãcugõ. Quê ha mehcunea me apê Pahpãm mã me hàpên catêjê impej
na megõmpu ne ate me gàpên xà jipêj na me gahkre pej.
Cu ha nee me pahkwỳ jirôa pê amji to me pahcati to prãm nare
Ne ita caxuw wa ha hanea ne me gĩ tỳj tuwtiitajê japackre. Ca ha atỳj
amji caxuw mehwej te me hapackre catêjê atajê kampa. Ne ca ha me
acunea pêPahpãm na mehkwỳ atajê, me amji to me acati prãm nare kam,
atỳj me ajpẽn tehcajpar to me apa. Ne pê ramã Xarômãw xwỳ Pahpãm
jarkwa kôt, hõ kàhhôc kam ita na, ihhôc to hane he:
“He Pahpãm ihtỳj, por cute amji to me cati prãmti atajê cuna mã
ne intête me hiprõ.
ihtỳj quêt cute mehtehcajpar xà” hane.
Na ca ha Pahpãm carôt pahtỳjti ata krac ri, amji to ame acati prãm nare
to ame apa. Mãr quê ihtỳj jũ caxuw, hõ amcro kam hàhhuc xà atakam,
ato acati ne ato acarôt tỳjti ne.
MAM PETRÔ JÕ KÀHHÔC 5
Pahpãm ihtỳj me pajamãr to ipa
Ne nee ca ate ampo to amji kam me gapac xà ata to ame amji mã me
akrihkrit krỳn nare. Ampo na? He Pahpãm ri, ma ate me amji kam me
gapac xà itajê mea mã, me gamãr to ipa.
Me pahcurê xwỳn pê Xatanaj ata pê roptycti pyràac
He me pahcurê xwỳn pê Xatanaj pê roptyctia, ne cute jũm krẽr
prãmte, ihtỳj apu carõrõ to ipa ata pyràac. Ita jĩkjê na mã ihtỳj Xatanaj
me papu na apuipa, cute Jeju to pahte amji mã me pahhimpej xà ata to
me papê hamre prãmte. Cwỳrjapê ca ha me guphêa rũm, caxwãm catia
mã, catyt kam me apa. 9 Ne Jeju kam me pahkjêjê atajê te me acuxà pjê
cunea kam, ame amji pupun xà kêanre toame amji pupun na, ca me to
amji japackre. Ne nee ca Jeju to ate amji mã me ahimpej xà ita jicu nare.
Ne nee caame Xatanaj te ame ato kên kryjre atajê cupa nare. Ne cama
quêt cuna mã me ahtwỳ, ne cute me ato hajỹr tête me hiprõ.
Cu ha pahte me amji pupun xà kêanre ita nee me pahto iryyti nare
Pahpãm mã me pahkĩn, ne cumã me pahcaprĩ, mã cute Jeju Crixtô
kam pahte me ajpẽn hônco tu xà caxuw, cute me pahna hàhwỳr. Mãr cu
mepahcunea ajpẽn kam, impej catihti ata kam, ame papa rohnỳtti mã.
Ne ate me amji pupun xà kêanre ita, quê ha nee me ato hãm ryyti nare.
Ne quê haPahpãm me gũcanãr xà caxuw, me amã carôt gõ, ne me ato
impej, ne ihtỳj me ate amji kam me gapac xà impejti kam me apa na,
me atehcajpar to ipa. Mãr ca nee jũ caxuw Jeju to amji mã me ahimpej
jicu nare. 11 Pahpãm mã mehcunea jirôa pê carôt pahtỳjti rohnỳtti mã.
Cu ha Pahpãm mã me pahkĩnti ita na amji mã me to hajỹr rohnỳtti mã
itehcajpar. Ne cupê me pahkjê, ne pahtỳj pahte amji mã me to hajỹrxà
ata mã he. Wa ite me amã Pahpãm mã me pahkĩnti na harẽn xà ita to, me
amã me acarôt to ihtỳj prãmte, wa ite me amã ahna ihhôc. Na ca haatỳj
me Pahpãm mã me pahkĩnti ita na amji mã me to hajỹr rohnỳtti mã.
13 Ne pê Pahpãm amji mã Jeju na mehkwỳ capi, mãita ri Papirõn jõ krĩ
kam ame ipa itajê te me amã amji jarẽn kujahêc. Ne hanea ne Macô, pê
ikracahàhhàc ita te me amã amji jarẽn kujahêc. 14 Ne ca ha me amã ajpẽn
kĩnti kam, ame ajpẽn japỳ. Ne imã me apê Jeju tekjê catêjê cunea te me
acaxwãm pê me acarĩcti kam, me amã ampo cupa nare na, me ato prãm.
Jeju Na Mehkwỳ Jakrã Cunea Wỳr
HAPU NA PETRÔ
Ỹhỹ, pê Petrô pê Jeju jarkwa na memprar catêjê nõ. Ne pê mam cupê
teppro catê. Pê Jeju cupê ihkôt ipa catê na ahna ahwỳ. Ne Jeju te côjkwawỳr
hàpir jirô pê mã ri, cupê Krĩpinkrên kam Jeju na mehkwỳ mehkrĩ atajê to
ihhimpej catêjê nõ. Ne ramã cute mehcuran xà na hàhtêp na cutehahkre pej.
Ne pom cu hapu na me hõ kàhhôc cahyt ita, pjê cunea kam Jejuna mehkwỳ
wỳr, cute ihkujahêc. Na ri hapu na hõ kàhhôc ita japrỳ te Jeju Na Mehkwỳ
Jakrã Cunea Wỳr, Hapu Na Petrô Jõ Kàhhôc (2 Petrô).
Ne kam me pamã jũ caxuw jũmjê te me cupê Jeju na mehkwỳ na amji
jarẽn, ne nee cute Jeju te amji kam hapac xàintuwti impejti kôt me ipa nare
atajê mã ihcawpa. Ne hanea ne Jeju te amji kam hapac xà tuwti ita kôt me
papa kam me to pancrà na, me pamã apô.
Petrô te amji jarẽn xà
Hàpà me ikwỳ! Ipê Ximãw Petrô pê Jeju Crixtô mã ijàpên catê, ne
ipêcumã harkwa na iprar catê nõa wa. Wa ite Jeju jarkwa na memprar
catêjê kwỳ me, me amã ihhôc. Ne Jeju pê me pahpytàr catê me, Hũm
catyt kam meipa. Cwỳrjapê ri cukwa kam cute me ato, ate amji mã me to
ahimpej catêjê. Na ri ita caxuw me apê ipyràc. 2 Ne imã, me ate ihcunea
na, Pahpãm me, me pajõ Pahhiti pê Jeju jahkre pejpejti na, me ato prãm.
mãr ca nee amji mã me ampo cupa nare, ne ihcunea name ate amji kam me
gapac xà tuwti capẽnti to me apa xà ata to, me amã ipicamẽn to mõ.
Pahpãm me pamã ampo pej jàhtôa ne cugõ
Ne ramã me pamã Jeju jahkre pej pejtu, na ri cute Hũm carôat kôt
mepamã me pahcarôt jõr, pahte ihkôat catyt kam ame papa xà caxuw. Ne
HAPU NA PETRÔ JÕ KÀHHÔC 1
hanea ne Jeju kam me ajpẽn hônco xà ita kôt cute impejti ita kam ajpẽn
kam ame papa, ne me papê hũràac xà caxuw, cute me pahcapi. 4 Ampeaj
kam Pahpãm pej, ne hàhcaprĩ cati, na ri cute ahpỹanre na me pamã
ampo pej cunea jõr na amji to hũjahkre. Ne hanea necute me pamã, cute
amji kam hapac xà tuwti, impejti ita jõr na, amji to hũjahkre. Ne cute me
pamã amji kam hapac xà tuwti to hũjahkre ata ri, cute ita kam me pamã
hõr, mãr cu me papê hũràac, ne me cupê Pahpãm curê xwỳn catêjê atajê
te amji kam hapac xà kên kro, ne ihcacure xen atajêpê me to amji pytà,
ne cupê me pahcato, ne quêt pahtỳj catyt kam ame papa.
Cu pahtỳj mãnea mã me hahkre pej to prãm
Pahpãm te ramã ate Jeju to amji mã me ahimpej na me aton, na ca
atỳj ramã amji mã me to ahimpej to me apa.
Na ca ha ita caxuw me caa, ate amji kam me gapac xà impejti kôt,
catyt kam me apa.
Na me caa amji mã meahihcuxêc to me apa.
Ne hanea ne ma, ate mePahpãm jahkre pej xà ita to me caa, amji mã
me apicamẽn to me mõ.
6 	Ne hanea ne, ate me ampo kên ton xà atajê cunea intête me amji
jiprõnto me apa.
Ne ca ha hanea ne ate me amji pupun xà kêanre to me amji pupun
xà atajê kam me awcanãane, ne nee jũ caxuw me Jeju jicu nare.
Nehanea ne ihcunea na Pahpãm mã me amjigõ, mãr ca ihkôat catyt
7	Ne hanea ne, Jeju kam ajpẽn to me akjêjê atajê me, me ajpẽn to me
Ne ca ha hanea ne Pahpãm cuxà, amã mehcunea kĩnti ne.
8 Na ca ha atỳj ate me to hajỹr to apicamẽn to me apa, mãr quê ate
amji mã Jeju to meahimpej xà atajê kôt hamre nare. Na ca ha quêt me
pajõPahhiti pê Jeju Crixtô kôt catyt kam ame apa xà atajê kôt, ihtỳj me
amã ampo. 9 Ne me akwỳ kwỳ, nee cute amji kam me hapac xà itajê to me
hajỹr to me ipa nare. Atajê mã ri, neePahpãm to amji japackre nare. Por
cute mehkên atajêcunea to impej, ne totojnõ, ne me cumã cuteamji kam
hapac xà intuwti jõr na, nee me to amji japackre nare. Ne me cupê mento
tũm pyràac, na ri nee me cumã amji jahkre pej, mã me amji pupun nare.
Cu ha ihcunea na, catyt kam Pahpãm kôt me papa na, amji to me ahcukij
Jeju kam ajpẽn to me pahkjêjê itajê, he amji mãa ri Pahpãm te me
pamã hàkjêr, ne mepahcapi, cwỳrjapê ca ha catyt kam, ihcunea na,
Pahpãm kôt me apa na, amji to me ahcukij. Ca haate ita to me hajỹr na,
ca ha nee jũ caxuw Pahpãm jõ pry kaj na, jũ kam cupê me pry hyr nare.
HAPU NA PETRÔ JÕ KÀHHÔC 1
Na quê ha ihtỳj me amã, me pajõ Pahhiti pê Jeju Crixtô pê mepahpytàr
catê ata himpej xà krac ri, me amã me acjêj xà. Na ca ha me axà, ne cahê
na me akrĩ rohnỳtti mã.
12 Ne ate ramã me Pahpãm te amji kam hapac xà impejti jahkre pej. Ne
ca atỳj amji mã me huwahi to tỳaj na, imã me gahkre pej cakrô, wa ha
itỳj hõtpê atehipêr me to amji japackre na me ato, ca me to amji japackre.
13 Imãa, wa cormã itĩr na ipa ita kam, wa ha itỳjate me to amji japackre
name ato ita na imã impejti, na ca ha me to amji japackre. 14 He ramã me
pajõ Pahhiti pê Jeju Crixtô te imã ityc xà jarẽn, na quê ha ahtũm nare,
wa ha ty. 15 Cwỳrjapê ca ityc xà jirô pê, nee meto gapac kêt nare, ne me
to amjijapackre kam me to acrà tu. Ne ita caxuw ite me amã to hahkre xà
ihtỳaj to ihtỳj cakrô, wa itỳj ihcunea na me amã to hahkre to mõ.
Pê Petrô into jĩa to Jeju jàhcujro catia pupu
He pê wa me amã me pajõ Pahhiti pê Jeju Crixtô te amji carôt tỳjti to,
to amji japackre, ne me amã harẽn nare. Ne nee pê jũm amjia kôt imã
Jeju jarẽn hêj xi xànõ to hũjarẽn nare. Ipê Petrô, ne pa pê wa me ikwỳ
me, me icunea me ito jĩa to me hirôa pê Jeju catia to cati na me hõmpu to
hane he. 17-18 Pê wa Jeju me, kẽn pejti na Pahpãm wrỳc xà ata na ame ipa,
pê wa me Pahpãmcarôt jàhcujrohti te Jeju jĩ cunea kam hàhcujro na me
hõmpu. Ne hanea neite carôt jàhcujrohti pĩn Hũm pê Pahpãm te me imã
Jeju to hũjarẽn to:
— Hũmre ita pê imã ikra kĩnti ata, ne ampeaj kam hũrên ijakry —
hajỹr na me kampa.
Mam Pahpãm jarkwa to mehcakôc catêjê nee amehhêj xi nare
Ne côjkwa pĩnimpar xà ata kôt, wa cormã ite me, por pê mam me cupê
Pahpãm jarkwa to mehcakôc catêjê atajê te ampeaj kam me hũjarẽn na me
to amji japackre, ne me hahkre pej. Ne cormã ite me hũjarẽn xà ita to amji
mã me hajỹr to hipêr me ipicamẽn. Na ca ha cute me Pahpãm jarkwa to
mehcakôccatêjê kam me gapac na, quê ha ihtỳj me Pahpãm me ato impejti
ne. Ne pom awcapàtkô kam hàhcujro xà ahcujro, cu ihkôt me ampo pupu,
ita jĩkjê namã, Pahpãm jarkwa to mehcakôc catêjê te me hajỹar, ne ihtỳj
me pahte Pahpãm pupun na me pahto, cu me hõmpu, ne me hahkre pej.
Ne pom hãn necaxêti hapôj mã apẽto ipa, cu me ampo cunea pupu, ne me
hahkre pej, ita jĩkjê na mã, hacpỹ ne Jeju te amji jaxàr xà ata te hajỹar.
Ne quê ha Jeju cator xà atapê caxêtia pyràc, neihtỳj me pahte me Pahpãm
pupun pejti na me pahto, cu ha me hõmpu, ne me hahkre pej pejtu ne.
20-21 Ne mam Pahpãm jarkwa to mehcakôc catêjê atajê, pê nee amjia
kôtmehhôc nare. Ne Pahpãm Carõ Pejti te me cumã harkwato hũjarẽn xà
HAPU NA PETRÔ JÕ KÀHHÔC 1
atajê na pê mehhôc pa. Ita kam, xà cu ha ajkĩ mehkàhhôc ata cahyt, ne
amjia kôt me kampa, ne me hahkre pej pej pyrentu? Hãpà! He Pahpãm
Carõ Pejti ata quê ha me pahte me harkwa ata kôt me hakop, ne me hahkre
pej na me pahto, cu ha me hahkre pej, na cu ha me to amji japackrea ne.
Pê mam Ixaher catêjê wỳr, me hũmre te amji jarkwa kôt me
cumã mehcakôc catêjê kêanre atajê me cato. Ne me cupê Pahpãm
jarkwa to mehcakôccatêjêa na me cumã me amji jarẽ. Ne cama ame
cumã mehhêj, ne ajco mehkrãakam ame cumã ampo kên atajê to pit mã
hahkre to me ipa. Ita jĩkjê na, quê ha me akam ita hanea, ne ihtỳj aracri
me awỳr, cute me amã ampo to hahkrecatêjê kêanre atajê nõ cato, ne
ame amã ihhêj, ne cute ampo to me hahkrexà kêanre atajê to pit mã, me
amã hahkre to me ipa. Cute, ate Jeju to amji mã me ahimpej xà ata to me
apê hamre prãmatajê te, me pajõ Pahhiti pê mehkên pê me hũtàr catê
ata te me hahpan xà na caprô to hàmjõr ata jicu, ne ahname harcô mẽn.
Cwỳrjapê ri me cutea me amji kên mã me amji mẽn. Na quê ha ahtũm
nare quê ha ihtỳj jũ caxuw Pahpãm me to hamre hiahpuro.
2 Ne cute me cumã ampo kên to hahkre xà atajêa kôt, quê ha me hàhtôa
ne mehkôat, cute amji kam me hapac xà kam menxyre kêanre atajê to
meamji kam hapac to me ipa. Quê ha me cupê Pahpãm na mehkwỳ nare
atajê ahna me hõmpu, ne me amji mã:
— Cute amji kam me hapac xà ata kêanre, mõrmõ me hõ Pahpãm ita
kêanre, na mã ihkôat cute amji kam me hapac xà ita kêanre — hane. 3 Ne
cute me amã ampo to hahkre catêjê itajê te, me apê me gõ pore catia ne
incwỳr prãmte ri, ame amã mehhêj xia jarẽn to me ipa. Ne xà quêha ajkĩ
ihtỳj cute mehkên ton xà itajê pê me amji pytà? Hãpà! He Pahpãm te
ajpẽn pê me to haprãr catê ata me kôpĩr to ipa, ne rỳ pêamã cute mehkên
mã me mẽnxàa kam ramã jỹ. Ne cumã cute me hajỹrjê to hamre xà na
ramã me hahkre pej.
Cu ha Pahpãm tekjê na me amji jarẽ ne mãnea mã pahkên ton nare
Ne mam côjkwa kam, Pahpãm mã memprar catêjê kwỳ te harkwa jirô
pê mehpỳm, ne mehkêanre ton atajê ri nee Pahpãm te, ihtỳj ame ipana
me hamãr nare na, ramã me amã hahkre pej. Ne pêmehcunea pro, ne
mehcajpre, ne kre jatôhhy narekam awcapàtkôti ata kam me to hũcapêr
ne mehkên mã me irẽn xà ata jõ amcro kamahtwỳ. Quê ha mehkên itajêa
kôt, ajpẽn pê me to haprã, ne mehkên itajê mã ame curẽ.
5 Ne pê hanea ne mam, rỳ pêa mã me panquêtjê nõpê Nowe xwỳ jõ
amcro kam, Pahpãm nee mehkên catêjê cunea te me amji pytàr na me
HAPU NA PETRÔ JÕ KÀHHÔC 2
hamãr nare. Ne cute côhti ata to mehcunea jipej tu. Ne cute Nowe xwỳ
me, hĩxi me, mehkraincrê me, mehprõ crê atajêpit pytàr. Pê te catyt kam
cute ame ipa to ame cumã hahkre to ipa cakrô, pê nee mempar nare na,
ca me to amji japackrea ne. 6 Ne Pahpãm te cuhy to Krĩhcumrãrti me,
Krĩhpôc jõ krĩ kam mehkên catêjê atajê cunea to caxàr, ne me to hamre
na, ca me to amji japackre. Ne cute me to hamre xà ita pê, cute mehkên
catêjê cunea mã amji cawpa xà ata na, ca me to amji japackrea ne.
7 Ne Ro xwỳ pê Aprãw xwỳ tàmxwỳ ata, pê ma apu hõ krĩ ata kam
mehkrĩ atajê te amji kam mehapac xà kam menxyre kêanre atajê cunea
caca, ne me hũ na cumã amji kĩn nare. Na pêPahpãm cuhy to cute krĩ
to caxàr xà ata pê hũtà. 8 Ne pê Ro pê hũmre impejti ata amcro cunea
kam, cute mehkên ton xà atajê cunea pupu, ne kampa, na pêamcro cunea
kam, caxwỳn pejti ata cunea kam, me hũ na ihpeacre. 9 Ne Pahpãm te
ampo to me panquêtjê to hamre xà ita, ihtỳj me pamã cute me pahto amji
kam hapac xà to hahkre. Ne ihtỳj cumã, por catyt kam meipa atajê kên
pê me hũtàr jahkre pej. Ne hanea ne cumã mehkêanre atajê te mehkên
ton jahpan xà na, cute mehcukij, ne mehkên mã me irẽn xà jõ amcro
atacaxuw cute me hamãr, ne me huwahi jahkre pej.
Mehhêj xi catêjê mã nee jũm cupa nare
Ne quê ha Pahpãm, cute amji kam me hapac xà kêanre kam menxyre
atajê to, mehkwỳ jirôa pê apu ihkêanre ne. Ne quê ha hanea ne nee amji
mã me pajõPahhiti cupa nare atajê to me hirôa pê apu ihkêanre ne. Ne
me akwỳ kam, cute me amã ampo kêanre to hahkre catêjê atajê, ampeaj
kam amjia kôt me ipa to prãm na, me hàhtàt nare kam me ipa. Ne nee
ihcupan atajê cupa nare, ne ihtỳj hãn ne me hũn kêanre to me ipa. 11 Ne
côjkwa kam Pahpãm mã memprar catêjê kwỳa pê, nee ahti na ihtỳj ame
hũn to me ipa atajê pyràc nare, ne quêt me hũmre atajêjirôa pê me carôt
tỳj cakrô, mã nee Pahpãm mã memprar catêjê te to ihcupan atajê xũn,
ne mehkôt harẽn kêanre to ame ipa nare. 12 Ne me amã ampo kêanre to
hahkre catêjê atajê te amji kam me hapac xà atajê na mehahkre pej nare
kam ame hũn to me ipa. Ne ihhêj rũm me cupê ampo pê cute amji kam
hapac xà hamreare atajê pyràac. Mã jũmjê te ame hahêr, neamehcuran
xà caxuw, hãn ne me ajhu. Na quê ha me hipej tu, quê ha me hamre tu.
Mehhêj xi catêjê ihtỳj me pahte amji kam me pajapac xà impejti to hamre
Ne cute me jũm te amji pupun xà kêanre na me ton, mã cute ahna
amji pupun ata jahpan xà na, quê ha Pahpãm me to hũràac, ne cute me
amjipupun xà kêanre na me to, quê ha ahna me amji pupu. Ne hãn ne
amcro cunea kam, hirãa pê me kam mare mã, cute amji kam me hapac
xà kêanre kam menxyre atajêkôt apu memprar to pyt. Ne ca ha hãn ne
HAPU NA PETRÔ JÕ KÀHHÔC 2
amji mã me amji kĩn to, ne me akrĩ, ne ame apà. Quê ha ihtỳj me acahê
na mehkrĩ ne me apà, ne mecupê Pahpãm na mehkwỳa na me amã amji
jarẽ, ne cama ame amã mehhêj. Me cupê me amã me apahàm catia ton
catêjê, na ca ha atỳj me kam, meapahàm catia to cati.
14 Ne quê ha ahti na me jũm cahãj pupun xàa ri, ramã ihtỳj cahê na
mehikwa, ne amehcaxun na me amji to prãm pyrentu. Ne nee ajte cute
mehkên tonxà itajê kam amehtycrĩ xà nare. Ne ampeaj kam me cumã,
pom kyre pê Pahpãm to amji mã mehhimpej atajê to, mehkên mã me hàr
xà ata wỳrme to ipa to prãm. Ne mehcuneajirôa pê me cumã, amji mã cute
me ampo cunea to mehtũm prãm to ramã cute me amji pyràc tu. Atajê,
quê ha Pahpãm mehkên jahpan xà na ame to ihtỳj tu ne. 15 Cute Pahpãm
jõ pry cupan, na ri ihhêj ne ipictor, ne ma Pahpãm pê ampỳa mã apu ipa.
Ne cupê Parãw xwỳ pê Pejor xwỳ kra ata pyràac. Parãw ata pê me cumã
prãmte, ramã ampo te ihcupan xà to me cumã hahkre to mõ. 16 Mã cawrô
cahàcre te mehĩ cakôc xàa to cumã ihcakôc, ne ihtỳj cute ihkên ton ata
tête cumãn, ne pea hõ pahhi kam waj te amji kamhapac xà ata tête ihhyr.
Mehkrã kêanre itajê ihtỳj Xatanaj jõ cuhy wỳr imprar xà
Ne ihhêj ne me hũmre itajê pê ampo pejti toncatêjê, ne hamreare,
rỳ jũ caxuw ajte cute me ampo pejti ton nare. Na ri me cupê ihhêj rũm
côhkre kam cô nare ata pyràac, ne hanea ne me cupê ihhêjrũm ahcakrã
to ipa, mã kôc ma to pra, mã nee jũ ri hàhhuc nare ata pyràac. Cwỳrjapê
ri ramã Pahpãm te ita jahpan xà na, cute ma kre jatôhhy narekam
awcapàtkôti ata wỳr mehkujahêc na me to amji kam hapac hiahpuro.
18 Ne nee me cumãa, cute me amji kam hapac xà atajê na amji jahkre
pejnare kam, ihtỳj mehcunea mã amji to me hàmnãn to ame ipa. Ne cute
amji kam me hapac xà kam menxyre kêanre atajê to, por curmãmehkên
ton catêjê atajê pê cormã me hapôj ne Pahpãm wỳr me ipipkjêr, ne cormã
kyre pê Jeju toamji mã mehhimpej atajê mã ihhêj, ne intête me to hawry.
19 Ne hãn ne me amã hũjarẽn to me ipa to hane he:
— He nee jũm te ampo itajê na, me ato ihhimpej catê hamreare.
Cwỳrjapê caha gapacta ne atỳj me ampo itajê cunea ton to me apa —
hajỹr cakrô, quêha cute amji kam me hapac xà kêanre to ame ipa to, cute
me amji pyràc xà atajêa pê quê ha ihhêj rũm me hõ pahhi, na quê ha
taame to ihhimpej. Na quê ha nee meamji mã hamãr, ne mehkên ton jicu
nare. Ỹhỹ, por cu ha ampo to amji mã me pahhimpej ata pê quê ha me
pajõ pahhi, na quê ha taa me pahto ihhimpej.
Cu ha me pampej mã me acjêj, ne kam me papa rohnỳtti mã
Ne mehkwỳ te ame ampo kêanre ton to me ipa, ne ramã mehkên
cati wỳr mempraar kam, cute me pajõ Pahhiti pê Jeju Crixtô pê me
HAPU NA PETRÔ JÕ KÀHHÔC 3
pahkritxwỳ na meharẽn par. Ne hỹrmã me ipipkjêr, ne toa amji mã
mehhimpej xà ata kôtri, pjê ita kam, cute amji kam me hapac xà kêanre
impejti ita jicu, ne ahna me harcô mẽn, ne hacpỹa mã cute amji kam me
hapac xàkêanre ata wỳr me ipipkjêr, ne toa amji mã mehhimpej to me
ipa. Ne cute amji kam me hapac xà ita pê ri me hõ pahhi. Ne me cupê
ihhêj rũm kryhti te apu ampo teppro ata pyràac, ne nee amji mã hamãr,
ne me ampo kên tonjicu nare. Ne hamre, ita caxuw cute mamme amji
pupun xà ata jirôa pê ihkêanre ita mã me hàr.
21 Quê ha jũm te ramã Jeju jahkre pej, ne ihkôat ramã ipa cakrô, cute hicu,
ne hipêr ampo kên ton to ipa na amji mã to ihhimpej na, quê ha jũm teJeju
jahkre pej nare kam, to kên xà ata jirôa pê Pahpãmapu to kêanre ne. Ne por
wa ame ato icakôc itajê, quê rỳ mã nee me Jeju te amji kam hapac xà impejti
ata na me hahkre pej nare. Ampo na? CuteJeju te amji kam hapac xà pyr ata
jicu xàa kam, quê ha mam cute me amji pupun xà atajê jirôa pê, cute meamji
pupun xà ata me cumã ihkêanre ne. 22 Ne cute me hajỹr catêjê pê, pê mã
nãm, pom rop hãn ne hõjahir, ne ahna ahtũm nare, mã hacpỹa mã hõjahir
ku, ita na mã cute me hajỹr. Nepê mã nãm crô te hajỹar, quê ha cô ata kam
xwa, ne amji cuhhõ, ne ahnaahtũm nare, quê ha hacpỹa ne amji jaxà, ne
carẽc ata kam xwa. Ita jĩkjê na mã mehkên catêjê te me hajỹar, ne mempej
mã me acjêj, nekam ame ipa ry nare, ne hacpỹa mã mehkên mã me acjêj.
Quê ha ihtỳj jũ caxuw Pahpãm ampo cunea to hamre
Imã ikwỳ nõ kĩnti itajê, pom ihkàhhôc ita pê hapu na ite me amã
ihhôc ita. Ne pom ite me amã ihkujahêc to ipijakrut ita kam, wa
itehipêr ate amji kam me gapac xà impejti, tetetti to ate amji kam me
gapac na me aton, mãr ca nee me to gapac kêt nare. 2 Ne wa ite me amã
Pahpãm jarkwa rer atajê to, ate meamji japackre na me aton. Ne mam rỳ
pêa mã Pahpãm jarkwa to mehcakôc catêjê atajê, pê catyt kam ajco me
ipa, ne mempejti. Ne imã, por me harkwa cunea na ihhôc atajê to, ate me
amji japackre na, imã me ato prãm. Ne hanea ne me pajõ Pahhiti pê me
pahpytàr catê te me amã harkwa na me iprarcatêjê na me iton atajê nõa
mã cute me amã harkwa jirên atajê to, ca me amji japackrea ne.
xà ata na, ate me hahkre pej na, me ato prãm. Ne quê ha, cute amji kam
mehapac xà kêanre to amji mã mehhimpej to me ipa atajê, quê ha amjia
kôtame ipa. Ne ame ana xwỳ to me ipa to:
4 — Por Jeju te amji jaxàr xà na me amã amji to hũjahkre ata, jõ ri
mã cator xà ita? Nee jũ caxuw cator xà nare. Ne ramã ame pahcũmxwỳ
cunea tyc par. Mã mam ramã pjê te amji ton pêa mã, ampo cunea cormã
hãm ita na, ne nee rỳ jũ caxuw ampote amji to ipintuw nare — hane.
HAPU NA PETRÔ JÕ KÀHHÔC 3
Ne pom me ana xwỳ to ame ipa itajê, cama ame amã mehhêj to
ame ipa. Ampo na? He pjê te amji ton pêa mã, ramã kam ampo jàhtôa
te amji toipintuw. Pê mam Pahpãm pjê me côjkwa te amji ton na cumã
harkwa, pê ihtỳj amji to. Ne cute cô me pjê to ajpẽn pê ipicapôn jirô pê
mã ri, Nowe xwỳ jõ amcro kam, hacpỹa mã cute cô ita to pjê cunea pro,
ne to mehcunea jipej tu. Nepom ame ana xwỳ itajê mã, nee ita jahkre pej
prãm nare. 7 Pê pjê me, côjkwa te amji ton na cumã harkwa, ne hanea
ne jũ caxuw cutea amji to caxàr na cumã harkwa hyr hiahpuro. Ne nee
ita caxuw cama me tohamre pyrentu to prãm nare. Quê ha xa Pahpãm
te mehcuneacukij xà jõ amcrocato, quê ha amehcukij, ne ajpẽn pê me to
haprãr xà ata na pit mã ramã me hikaj. Ne quê ha amcro ata cato, quê ha
Pahpãm mehkên catêjê cunea kên mã me curẽ.
Pahpãm mã me pahnõ pictor na to prãm nare, na ri cormã me pajikaj
Imã me ijõ ikwỳ nõ kĩnti itajê, me pajõ Pahhiti mãa, caku te mir pê
amcro pyxit peaj. Ne cumã amcro pyxitpeaj pê caku te mir. Na ca ha atỳj
me to amji japackre. 9 Ne mehkwỳ me to amji kam hapac xà to kêanre
ne me amji mã: — Me pajõ Pahhiti te ampo na amji tonatajê, quê ha jũa
caxuw cormã to. Nare, quê ha nee cute ampo na amji ton xà atajê nõ ton
nare — hane. Ne ampo na mã hacpỹa ne cute pjê ita wỳr amji jaxàr xà ita
to kuu apu ihkên? Nee mã ampo na nare, Pahpãm mã mehnõpictor na to
prãm nare, ne cumã mehcunea te hỹrmã meipipkjêr na me to prãm, na ri
Quê ha jũ caxuw pjê me côjkwa kam ampo cunea to caxàr partu
He nee amã me hàhkĩj xi te me awỳr imprar, ne me apê ampo
to hàhkĩj xà na hahkre pej nare. Ita jĩkjê na mã hacpỹ ne me pajõ
Pahhiticator xà te hajỹar, na ca ha nee amji wỳr cator xà na me hahkre
pej nare. Ne cator xà jõ amcro ata kam, quê ha hàhkrihkrit krãhhi tỳjti
meajkaam, quê ha jũ kam côjkwa tẽ. Ne jũ kam ihtẽm xà ata kam, quê
ha ramã pyt capa, ne putwrỳ capa, ne caxêre cunea capa, ne ampo cunea
caxàr tu. Ne hanea ne pjê kam ampo itajê cunea to caxàr tu.
Jeju te amji jaxàr xà caxuw amji mã me pajàhcuprõn hiahpuro
Ne me amã ampo itajê cunea jamre na hahkre pej ita kam, jũ mã ca
ha ajte me? Ca ha atỳj Pahpãm mã me amji jõr to me apa, ne catyt kam
me apa. 12 Ne Jeju te amji jaxàr xà jõ amcro ata pê Pahpãm jõ amcro
catia. Na ca ha cator xà ata na me hikaj. Ne ca ha ampo pej cunea to
me gàpên to me apa, mãr quê cyt ne me awỳr cato. Ne cator xà ata jõ
amcro kam, quê ha cuhy côjkwa tohamre. Quê ha pjê cacroa to cacro, ne
ihhorhot ne ajgã. 13 Cu ha Pahpãm te me pamã pjê intuw me côjkwa tuw
ton na, me pamã amji tohũjahkre xà ata na, cu ha me hikaj. Ne pjê me
HAPU NA PETRÔ JÕ KÀHHÔC 3
côjkwa tuwatajê kam, quê ha mehcunea, ihcunea nacatyt kam Pahpãm
jarkwa kôt me ipa rohnỳtti mã. 14 Cwỳrjapê ca ha imã me ijõ ikwỳ nõ
kĩnti itajê, ate me amcro ita jikaj xà ata kam, ca ha ramã ate amji kam
me gapac xà tetetti, impejti kam ampokên jamreare ata to amji mã me
gàhcuprõn hiahpuro na, imã me ato prãm. Mãr quê cato, ne ahnaa me
pahcunea pupu, ne ihkôt me pahna amji capa, ne nee ame pahcurê nare.
Pê jũmjê Pawrô jũjarẽn xà kaj na me to pry ta
Ne Pahpãm te apu kuu ihkên xà ita pyrên ca ame gakry. Ampo na?
Ca cormã apu ihkên ita kam, ihhêaj to cormã me anõ hỹrmã apkjê,
quê haakên pê apytà. He Pahpãm te ramã me pamã me pahtõ kĩnti pê
Pawrô ata mã amji jahkre pej catia ne hõr. Mã cute amji jahkre pejti ata
atajê kam, cute ramã me pamã Jeju te amji jaxàr xà ita kôt harẽn to amji
pyràc tu. Ne hõtpê hõkàhhôc kwỳ kam, me papê ampo kwỳ kam me
pajapac jahkre kêatre atajê na hãn neme pamã ihhôc. Ne cute me amji
jahkre kêatre atajê me, cormã kyre pê Jeju kôt me ipa atajê, ampo itajê
kôt harẽn xà kaj na ame harẽ. NePahpãm jarkwa jõ kàhhôc kwỳa kôt me
harẽn xà ihmajti atajê to pit mã me harẽ. Ne cute me harẽn xà atajê to
me taa me amji kên mã me amji rẽ.
Cu ha Jeju te amji kam hapac xà tuwti kam amji to ajcamẽ
Ne me ca nare, me ijõ ikwỳ nõ kĩnti itajê. Ramã quêt me amã
jũmjêatajê te amji kam me hapac xà teihcupan na, me amã hahkre pej.
Cwỳrjapê ca ha amji to me guphêa ne. Ampo na? Ca ihhêaj to hanea ne
mehkôt me Pahpãm jõ pry ta, ne ihkaj na ame apa. Ne nee hipêr catyt
kam Pahpãm te amji kam hapac xà kôt me apa nare. 18 He pê me pajõ
Pahhiti pê Jeju Crixtô pê me pahpytàr catê, me pamã cute amji kam
hapac xàtuwti gõ ita, ca ha cute me akam ipicamẽn na cama me hamã,
quê ajcamẽ. Mãr ca mam ate amji kam me gapac xà atajê jirôa pê catyt
kam apa. Ne ita caxuw, cu ha hõtpê Jeju to amji mã me cati to me hane
— Quêt apyxit peaj ne acati, ne ampeaj kamapej rohnỳtti mã. Ne
wamehcunea te, pjê cunea kam, quêt acatihti me apejti na, me gahkre pej
na meto prãm — hane. Taamã, ampeaj kam!
Jeju Na Mehkwỳ Jakrã Cunea Wỳr
MAM JOWÃW JÕ KÀHHÔC
Ỹhỹ, pê Jowãw pê Jeju jarkwa na memprar catêjê nõ. Ne pê mam cupê
tep pro catê, pê Jeju ihkôt ipa catê na ahna ahwỳ. Pê caku crê kam Jeju kôt
ipa, ne cute amji kam hapac xà cunea na hõmpu. Ne ramã ihwej tu kam ri
cutepjê cunea kam Jeju na mehkwỳ mã ihkàhhôc ita hôc, ne ihkujahêc. Na ri
hõ kàhhôc ita japrỳ te Jeju Na Mehkwỳ Jakrã Cunea Wỳr, Mam Jowãw
Jõ Kàhhôc (1 Jowãw).
Ne pom cu me mam ihkàhhôc cahyt ita kam ri cute me pamã, pahte me
mã pahte ahna me amji jarẽn to me pamã hahkre. Ne hanea ne jũ mã me
pahte me, ne me papêPahpãm tekjê na pahte me amji jahkre pej to me pamã
hahkre. Ne hanea ne cute me pahkwỳ me, me pamã ajpẽn kĩnti to me pamã
Jowãw te Jeju pupun na amji jarẽn xà
Hàpà me ikwỳ pê Jeju na mehkwỳ, ipê Jowãw pê mam Jeju kôt me
ipa catêjê atajênõ. Ne pa wa ha me amã ihhôc ne ihkujate. Ỹhỹ, wa
ha me amã ramã rỳ pêa mã pjê ton xwỳjrea na jũm ipa ata jarẽ, ne ahna
ihhôc. Ne jũm ita pê me pamã pahte amji kam me pajapac xàjõr catê. Ne
cupê Pahpãm te amji kam hapac xà xakat. Ne cupê me pamã Pahpãm to
ipipẽ catê. Cwỳrjapê ri haprỳ pê “Pahpãm Jĩa Jarkwa”. Ne por jũm ata
pê jũm nare, he cupê Jeju Crixtô. Pê hũmrea na amji to, nepjê wỳr wrỳ,
pê wa ihkôt me ipa catêjê me, meijapac jĩa to me kampa, ne me ito jĩa to
ajco me hõmpu, ne mehkôpĩ, ne itỳj me ijũhkra to ajco mehcupê.
2 Ỹhỹ, Jeju mam Pahpãm cahê na ihkrĩ, ne cupê Pahpãm Jĩa Jarkwa, ne
cupê me pamã côjkwa pĩn Pahpãm te amji kam hapac xà to ipipẽ catê,
ne pêwa cute me cumã to ipipẽ na hõmpua na, wa me amãharẽn to mõ.
Ne taa mã ri Pahpãm cahê na pahte amji to me papijapar rohnỳtti mã na
me pahto. 3 Ne ampo na mã wa me amã Jeju jarẽn to ipa to hane? Nee
MAM JOWÃW JÕ KÀHHÔC 1
mã ampo na nare. Imã me ate Jeju me Pahpãm pê Hũm me, me ajpẽn to
ikwỳ nõ na meato prãmte hajỹar, pom pê wa ipê hõ ikwỳ nõ he. Ita na cu
ha me pahcunea Jeju me ajpẽn kam me pahhônco ita na me papa. 4 Ate
me ijõ kàhhôc ita cahyt ne mempar, cu ajpẽn kam me pajakrya to me
pajakry prãm to, wa ite me amã ihhôc ne ihkujahêc.
Cu ha catyt kam Pahpãm jarkwa kôt me papa na, cu ha me pahhônco tu
Pê Jeju me imã, ite me amã Pahpãm jarẽn xà ita to pê hahkre he:
— Amcro jàhcujrohti ita ihtỳj jũ ri me pamõr xà ata to me pamã
hahkre, ne awcapàtkô kam, cu nee jũ kam me pamõr xà ata na me amji
jahkre pej nare. Ita kôpit na mãPahpãm pê amcro jàhcujrohti ata pyràac,
hane. 6 Cwỳrjapê cu ha me pahnõ te nee Pahpãm kôt papa nare, ne pahtỳj
ampo kên ton to me papa na, cu ha ihhêj ne awcapàtkô kam me pahkrĩ.
Cu ha awcapàtkô kam me pahkrĩ cakrô, cu ha me amji jarẽn to:
— Ipê Pahpãm jõ ikwỳ nõ, na wa cume ajpẽn kam ihônco ita na ipa —
hajỹr na, cu ha ame pahhêj xia jarẽ, ne nee me papê catyt kam me papa
catêjê nare. 7 Ne nee pahte me hajỹr xà nare, cu ha quêt Pahpãm cuxà,
catyt kam me papa, ne harkwa kôt me pahcunea ajpẽn to me ikwỳ nõ.
Hõ, cu ha me pahcunea me hane, ne pahte me hajỹr xà ita pê ihhêj rũm
amcrojàhcujrohti kam me papa xà ata pyràac, ne ma amji mã me papa
xà pupu ne ihkôat, catyt kam me papa. Pê Pahpãm kra pê Jeju me pajaxà
kam ty, ne caprô jaxwỳ, necaprô ata pê ihhêj rũm cô te ampo tũmti
cuhhõn pyràac. Ne cute me pahkên atajê cuneacuhhõn par ne to hapac
kêt. Cwỳrjapê ri pahte amji kam me pajapac xà cunea tetet pit.
Cu ha Pahpãm mã pahte me ampo kên ton atajê cunea na me amji jarẽ
Quê ha me pahnõ te amji jarẽn to:
— Nee ite amji kam ijapac xà kên nõ hamreare — hajỹr na, quê ha ramã
taa apu amji toihhêj to mõ, ne nee caxwãm pê cumã Jeju te amji kam hapac
xà jahkre pej nare. 9 Ne quêt ajteare mã ita to, cu ha me he. Cu ha Pahpãm
mã me pahte ampo kên ton atajê cunea na me amji jarẽ. Ne pahte amji jarẽn
xà ata kam, quê ha Pahpãm pahte me pahkênton atajê to tojnõ ne hicu, ne
pahte amji kam me pajapac xà kên cunea pê ihhêj ne me pahcuhhõn pa. Ne
cupêa ri catyt kam ipa catê, ne pê ramã me pamã ahna amjijarẽn xà ata, quê
ha to. 10 Ne pê ramã Pahpãm rỳ pêa mã me pahto hũjarẽn to hane he:
— Pjê kam mehcunea mehkrĩ itajê ihtỳj hõtpê mehkên ton to me ipa —
hane. Cwỳrjapê quê ha me pahnõ te amji jarẽn to:
— Wa ite nee jũ caxuw ampo kên ton nare — hajỹr na, quê ha ramã
Pahpãm mã ihhêj xi na hacjê, ne nee Pahpãm jarkwa to amji jahôt to ipa
MAM JOWÃW JÕ KÀHHÔC 2
Jeju Crixtô pê me pahkritxwỳ
amji mã meahimpej, na wa ite me amã ihkàhhôc ita ton, mãr ca me
cahyt ne me kampa, ne nee me ampo kên ton to me apa nare. Nãmri quê
ha me pahnõ te ihkên xà nõ tonna, quê ha Jeju pê catyt kam ipa catê ata
taa to amji pytà, ne taa Hũm mã harẽ. Ne cumã amji jarẽn to:
— Jũm ata te ihkên ton xà ita jahpan xà na ihkên mã mẽn nare. Ampo
na? He pê wa ramã pa amji toihkritxwỳ, ne hahpan xà na ty — hane. Jeju
peaj to impej, na ri ihtỳj me pahto hane. 2 Jeju tyc xà ata kôt ri Pahpãm ihtỳj
pahte me pahkên ton itajê jicu, ne totojnõ ne to hapac kêt. Ne nee mã pahte
me pahkên ton xà jahpan xà na pit mã Jeju tyc nare, ne pjê cunea kam,
mehcunea te mehkên ton atajêcunea kritxwỳ na ri cute amji ton ne ihtyc.
3 Cu ha pahte me Pahpãm te me pamã harkwa jirên itajê kam catyt kam
me pajapac na, cu ha pahtỳj me pamã pahte Pahpãm jahkre pej na me
amji jahkre pej, neihkôt me papa xà impej na, me pamã amji jahkre pej.
4 Nãmri quê ha jũm te amji jarẽn to:
— Wa ramã ite Pahpãm pupun pejtu, ne imã hahkre pej, na wa itỳj
ihkôt ipa — hajỹr, ne nee por cutecumã harkwa jirên xà atajê kam hapac
nare na, quê ha taa ramã apu amji to ihhêjto mõ, ne apu ahna amji caprỳ
jarẽ. 5 Ne quêt jũm te Pahpãm kam hapac pejti toipa ata mã ri caxwãm
catiamã Pahpãm kĩn, ne ihtỳj cumã Pahpãm me cute ajpẽn kam ihhônco
na amji jahkre pej. 6 Nãmri quê ha jũm te amji jarẽn to:
— Wa Pahpãm me ajpẽn kam ihônco tu — hajỹr ata, quê ha harkwa to
amji japackrea ne, ne ihtỳj Jeju pêPahpãm kra te amji kam hapac xàa kôt
ipa na amji to ihtỳj tu ne. Ne ihtỳjcumã Pahpãm me ajpẽn kam ihhônco
tu na amji jahkre pej.
Cu ha me pamã ajpẽn kĩnti to me papa to me prãm
Imã me ijõ ikwỳ nõ kĩnti itajê, xà ajkĩ cormã wa Pahpãm te me amã
harkwa jirên xà itajê na me amã ihhôc? Hãpà! He rỳ pêamã ramã pahte
me ajpẽn kĩnti xà ita na cute me pamã harkwa jirên xà ata na me gũpar.
8 Na wa ha Jeju te amji kam hapac xàa kôt hipêr me amã harẽn to intuw.
amjimã me pahkĩn. Ne pom Jeju te amji mã me pahkĩn ata pê ihhêj rũm
pyt krã cator pêê mã hàhcujro. Ita kôpit na, pahte me ajpẽn kĩn to me
papa xàita pê ihhêj rũm ramã pyt jàpir tu jàhcujro. Na ri pahte ajpẽn
kĩnti to me papa xà ita pê ihhêj rũm, nee me pahkam awcapàtkô nare.
9 Nãmri quê ha jũm amji jarẽn to:
— Pahpãm te ihhêj ne imã ite amji kam ijapac xà cujro, cwỳrjapê ri imã ampo
pejcunea ton jahkre pej — hane, ne ma apu Jeju kam ajpẽn to mehkjêjê atajê
MAM JOWÃW JÕ KÀHHÔC 2
nõ caca, ne nee me to impej nare na, quê ha ihhêj ne cormã awcapàtkô kam apu
ipa ita na. 10 Ne por jũm mã Jeju kam cute ajpẽn toihkjê kĩnti, mã ihkĩn mea mã
ipaata pê ihhêj rũm amcro jàhcujro kam ipa xà, cwỳrjapê quê ha nee catyt kam
ipa jicu nare. 11 Ne por jũm mã ihkjê kĩn nare, mã ma apu ihcaca ata pê ri ihhêj
rũm awcapàtkô jàmkrã kam mõr xà ata pyràac. Ne cupê ihhêj rũm mento tũam,
ne nee hãn ne catyt kam Pahpãm te amji kam hapac xà kôt ipa nare.
Cu ha pjê kam amji kam me hapac xà kaj na me papa to me prãm
Ihhêj rũm me apê me ikra pyràac, na wa ite me amã ihhôc. Ampo na? He
me amã Pahpãm pê me Apãm jahkre pej. Na ri ihkra pê Jeju tyc xà atakôt, cute
me akên itajê to tojnõ ne hicu. Ne por ca ramã Jeju kôt ate me apato me amji
kàhtu atajê mã, wa ite hanea ne ihhôc. Ampo na. Me amã, por pê ramã Pahpãm
pjê ton xwỳjrea na jũm ipa ata jahkre pej. Ne pom ca curmãJeju kôt ate me apa
kam me atẽm atajê mãhanea ne ite ihhôc. Ampo na? He ampeaj kam meatỳj, ne
me acaxwãm pê ihtỳjPahpãm jarkwa amji to ajpa. Na ca ate amji kam me gapac
xà impej to, ate mepahcurê xwỳn pê Xatanaj jirô pê me axãm, ne me tohjê.
15-16 Ne wa ha me amã pjê ita kam, Pahpãm curê xwỳn te amji kam
hapac xà me ampo cuneahapôj itajê cawpa. Pom pjê kam ampo kên itajê
nee côjkwa pĩn, Pahpãm pĩn hapôj nare, ne pjê ita pĩn ri hapôj. Ne por
Pahpãm curê xwỳn catêjê atajê te amji kam hapac xà incrê itajê mã he.
Cute me Pahpãmmã ampo kĩn nare atajê xen.
Ne cute me cumã ampo kên xen atajê to, cute me amji
Ne hanea ne quê ha ampo te mehcajpuaw ata pupu, ne me ahna
prãm pyrentu.
Ne hanea ne me cumã hàhcukrêj jàhtôti atajê kôtihtỳj amji to me
cati prãm to me ipa.
Atajê mã ri Pahpãm kĩn nare. Na ca ha nee me apêjũmjê atajê pyràc, ne
amji mã ampo itajê na pit mã prãm to me apa nare. Ne Pahpãm ca quêt
amehkĩn. Nãmri ca ha ate me amã ampo itajêpit kĩn na, quê ha nee me
amã Pahpãm kĩn nare.
17 Ne mẽr ampo na mã wa me amã ampo itajê cawpa to hane? Nee mã
ampo na nare. He quê ha jũ caxuw pjê te amji kam hapac xà itajê cunea
me, Pahpãm curê xwỳn te ampoxen xà itajê cunea ihkên mã axà ne
hamre tu. Ne por quêt me cumã Pahpãm kĩn, mã Pahpãm mã ampo kĩnti
to pit mã amji kam me hapac tome ipa atajê, quê ha quêt me ahtwỳ, ne
amji to me ipijapar rohnỳtti mã, Pahpãm cahê na.
Cu ha nee Crixtô curê xwỳnti hêj xi xà kam me pajapac to me prãm nare
Me ikra, he ramã ampo cunea jamre xà na hàhtêp. Ne ramã ate me
Jeju Crixtôcurê xwỳnti ata jarẽn par. Ne por jũm ata pê ihhêj ne põ
MAM JOWÃW JÕ KÀHHÔC 2
rũm Jeju Crixtô teamji kam hapac xà kôt ipa catê, ne caxwãm pê aracri
cupê Jeju curê xwỳn. Neramã Jeju curê xwỳn catêjê jàhtôa ne me hapôj,
cwỳrjapê ri ramã me pamã ampo cunea jamre xà na hàhtêp to mõr na
hahkre pej. 19 Ne pê mam me pahcurê xwỳn itajê pê me pahkwỳa, ne
ihtỳj me pahcahê naipa. Ne hamre, ramã ma me papê cator, ne nee mã
ampo na me papê cator nare. Pê pahte amji kam mepajapac xà kaj na
amji kampa. Quê ha cama me cupê me pahkwỳ na mã, quê ha ita ri me
pahcahê na ame ipa. Pê me papê me hapôj xà ata kôt me pahcunea te me
cupê me pahkwỳ nare na me hahkre pej.
20 Pê Jeju Crixtô me amã Pahpãm Carõ Pejti gõ, pê ca ahna me amji capa,
cwỳrjapê ri me acunea mã Pahpãm te amji kam hapac xà impejti, hêj xi
jahkre pej nare na mã, wa ite ahna me amã ihhôc? Hãpà. He ramã me ate,
cute amji kamhapac xà impejti kam ihhêj xi nare na, ate me hahkre pej.
22 Wa ha me amã mehhêj xi catêjê jarẽ. Quê ha jũm te me amã hũjarẽn
— He nee Jeju pê, por pê Pahpãm me pamã pahpytàr catê na Crixtô
to awjahkre ata nare — hajỹr na, ca ha mehhêj xi na me hahkre pej
pyrentu. Ne ihtỳj Jeju meHũm pê Pahpãm to mehhêj to me ipa, ne ma
ame curê. Cwỳrjapê ri jũm ata pê Crixtô curê xwỳnti. 23 Ne por jũm Jeju
pê Pahpãm cãmter ita to ihhêj xi ata, hanea ne ihtỳj Pahpãm pê Hũm to
ihhêj xi, ne ma apu curê. Ne quêt jũm te ihcãmter na amji caxàrata te
ramã hanea ne Hũm na amji caxàr.
24 Pê ca Pahpãm wỳr me apkjê, ne me kampa atakam, pê ca me Pahpãm
teamji kam hapac xà cunea jahkre pej. Ne ate mehahkre pej atajêa kôt, ca
ha catyt kam me apa kam me toacrà. Ita na ca ha ihcãmter me Hũm kam
me ajpẽn hônco ita na, ne me atĩr rohnỳtti mã, Pahpãm cahê na. 25 Hõ,
ampo ita to pê ihcãmter me pamã awjahkre.
26 Ne pom ame amã ihhêj xi prãm to me ipa itajêna, wa ite me amã
ihhôc. 27 Ne ramã Crixtô te me amã Carõ Pejti jõr. Mã me akam Carõ Pejti
itakam, ca ha nee me jũm te me amã ampo to hahkre xà atana me prãm
nare. Ampo na? Carõ Pejti ata ri ihtỳj me amã Pahpãm te amji kam hapac
xà cunea tohahkre to ipa. Ne cute ampoto hahkre xà atajê nee mã ihhêj
xi nare, ne quêt ampeaj kam ri. Cwỳrjapê ca ha Carõ Pejti te me amã
ampo to hahkre xà atajê na kam megapac to impeaj ne, ne ma ihkôt me
hakop. Ne Crixtô me ajpẽn kam me ahônco kam me to acrà.
28 Ỹhỹ, imã me ikra kĩnti itajê. Quê ha ihtỳj jũ caxuw me pajõPahhiti
pê Jeju Crixtô hacpỹ ne me pahwỳr amji jaxà. Cwỳrjapê ca ha Crixtô
me ajpẽn kam me ahônco kam me to acrà ita na. Mãr ca nee kam ame
apahàm, ne ame amji mã hũpa nare, ne atỳj cuna mã me xa.
29 Ne ramã me amã Crixtô pê Pahpãm kra te catyt kam ampo pej pit
ton to ipa na hahkre pej. Na cu ha pahte catyt kam ampo pej pit ton to
me papa na, cu ha hanea ne me papê Pahpãm kra na ramã me pamã amji
Cu ha pahtỳj jũ caxuw Jeju Crixtô me, me ajpẽan
Pỳhàpà, he Pahpãm mã me pahkĩan to me pahkĩn! Ne ihtỳj cute
me pahto amji kra. Mã pjê kam me cupê Pahpãm tekjê nare, ne
ma ame curê atajê pê me papêihkra na me pajahkre kêatre. Ampo na?
He nee me Pahpãm jahkre pej nare na ri. 2 Imã me ijõ ikwỳ nõ kĩnti
itajê, ramã me papê Pahpãm kra. Ne cormã jũ caxuw me papê ihkraa to
ihkra xà ata na, cormã pahte me amji jahkre pejpej nare. Ne ita ri me
pamã hahkre pej he: Quê ha hacpỹ ne Jeju me pahwỳr amji jaxà, ne me
pamã amji to ajpẽ, cu ha ajteare mã, ihnõ na me hõmpu. Ne pahte me
hõmpun xà ata caxuw, cu ha me amji to intuw, ne Jejume, me ajpẽan.
3 Ne pahte amji to me papintuw xà impejti ita jikaj xà ata kam, cu ha
hahkà na amji tête pahte amji kam me pajapac xà kên cunea japôj to
memõ. Ne pahte amji kam me pajapac xà tetetti impejti to me amji
kampa to me hanea, pom quê Jeju te amji kam hapac xà tũm nare ne
ihtetetti he.
4 Ne quê ha jũm te, cute amji kam hapac xà kam ampo kên to ihtũm
na, quê ha taa ramã Pahpãm jarkwa jirô pê ihpỳm, ne ihkaj na amji
kampa. 5 Ne ramã me amã Jeju te jũ caxuw ampo kên ton nare na
hahkre pej. Ne taa mã pê me pahwỳr wrỳ, cute me pahcunea tête me
pahkên jũrên prãmte. 6 Na cu ha pahte Jeju kam me ajpẽn hônco na,
cu ha nee me pahkên ton kam me to pancrà nare. Nãmri quê ha jũm
te Jeju jahkre pej nare, ne hõmpun pej nare kam, mãnea mã ihkên ton
kam to incrà na, quê ha nee Jeju to amji mã ihhimpej, ne me ajpẽn
kam ihhônco nare.
7 Imã me ikra kĩnti itajê, nee ca amji na me jũm jamãr quê me amã ihhêj
nare. Ne por jũm catyt kam Pahpãm cuna mã impejti to ipa ata pê riJeju
pyràac, ne catyt kam ipa. 8 Nãmri quê ha jũm te mãnea mã ihkên ton to
ipa na, quê ha Pahpãm cuna mã ihkêanre ne, ne cupê me pahcurê xwỳnti
ton kam tẽ. Cwỳrjapê ri cute Xatanaj jàpên xà cunea to hamre xà caxuw
me Pahpãm kra cato.
9 Ne por me cupê Pahpãm kra atajê, nee mehkên ton kam me to incrà
nare. Ampo na? Me caxwãm pê Pahpãm te amji kam hapac xà hàpên to
ipa na ri. Ne Pahpãm pê me Hũam to me Hũm ita kam, jũ mã quê ne ajte
mehkên ton kam me to incrà? Jũ wỳr quê jũm hane! 10 Mẽr me Pahpãm
kra, me Xatanaj kra te amjikam hapac xà to me ajpẽn ne me hõmpu. Por
jũm nee catyt kam ipa nare ata me, cumã ihkjê kĩn nare atahirã pê nee
cupê Pahpãm kra nare, ne cupê Xatanaj kra.
MAM JOWÃW JÕ KÀHHÔC 3
Cu ha me pamã ajpẽn kĩnti to me papa to me prãm
Imã me ijõ ikwỳ nõ kĩnti itajê, por pê wa mam me amã Pahpãm
jarkwa jarẽ ata, wa ha hipêr me amã harẽn to mõ:
— Cu ha me pamã ajpẽn kĩnti ne — hane. 12 Cu ha nee me papê me
panquêt xwỳ pê Cãn kêanre pê Xatanaj tekjê, ne ihtõa cura ata pyràc
nare. Ne mẽr ampo na mã pê ihtõ te amji to hapure ita cura? Pê ajco
hapure catyt kam impejti ton to ipa, ne Cãn pê ihkĩnte ajco ihkêanre ton
to ipa, ne ma apu ihtõre te impejti ton ita na to ihcaca, na pê ihcura.
13 Ỹhỹ me ikjêjê, he me cupê pjê ita tekjê catêjê te ihkên ton to hajỹr
tũam. Ne quê ha cute me hajỹr catêjê ma ame acurê, ca nee me amji mã:
— Pỳhàpà, ampo na mã ame icurê? — hajỹr nare. 14 Ne por me cumã
mehkĩn nare atajê pê ri ihhêj rũm mehtyc pyràc, ne nee me ampo pej ton
nare, nema ramã ihkên kam, cute me amji pupun xà kêanre ata wỳr me
pra. Ne me pa nare. Ihtỳj quêt me pamã Jeju kam me cupê me pahkjêjê
kĩn. Cwỳrjapê cu ramã me papê ihhêj rũm pahte me pahtyc xà jahpan, ne
ma me pampej mã, amjikĩnti ata wỳr me pamprar pyràac. 15 Quê ha jũm
te ma apu ihkjê curê na, quê ha ramã Pahpãm mã cupê mehcuran catê
pyràc. Ne ramã me pamã, jũm pê mehcuran catêata te nee Pahpãm cahê
na ihkrĩ nare na, hahkre pej.
pej? MeJeju pupu he. Ampeaj kam cumã me pahkĩn, cwỳrjapê ri me
pajaxà kam ihtyc. Ata pê ri me pamã ajpẽn kĩnti xà. Na cu ha me pamã
me pahkjêjêkĩn hanea, cu ha pahtỳj mencwỳrjapê me pahtyc na me
amji to ihtỳj tu to me papa. 17-18 Ne nee cu ha me pajarkwa to pit mã ame
pahkjêjê kĩn, ne me to impej nare. Ne me hàpên xà na cu ha me tehcajpa,
ne me to impejti ne, ne ampeaj kam me pamã mehkĩn. Ne quê me anõ mã
ampo, ca me akjêjê nõ pupu quê apu ampo na prãm to mõ, ca ha hõmpu
ne atỳj gàhcukrêj to ihtehcajpa. Nãmri ca ha ate nee me akjêjê caprĩ nare,
ne nee mehtehcajpar nare ita kam, jũ mã ca ha ajte ne amji jarẽn to:
— Imã Pahpãm kĩn — hane?
Cu ha ajpẽn kĩnti to me papa na, cu ha pahcaxwỳn carĩcti kam me papa
Me pamã me pahkjêjê caprĩ xà ita ihtỳj me papê Pahpãm hêj xi nare
ata tekjê na me pajarẽ. Cwỳrjapê cu ha Pahpãm cuna mã me paxãm xà jõ
amcro ata kam, cu ha nee me pahkên na me amji cãmjĩ nare, ne quêtme
pahcaxwãm pê me pahcarĩcti ne. 20 Nãmri cu ha me pahcaxwãm pê me
pahcarĩc nare na, cu ha cama me amji cukij to:
— Xà ajkĩ ipê Pahpãm tekjê? Nare mõrmõ nee ipê hõ tekjê nare —
hajỹr na, cu ha cormã me Pahpãm mã ampo cunea jahkre pej ata to
meamji japackre. Ne hanea ne cumã me pajirôa pê me pamã pahte amji
MAM JOWÃW JÕ KÀHHÔC 4
kam me pajapac xà pupun na me hahkre pej. Ne ita jirô pê cu ha cormã
cumã me pahcaprĩata na me to amji japackre.
21 Imã me ijõ ikwỳ nõ kĩnti itajê, cu ha pahte me ajpẽn kĩn na, cu ha nee
me pahcaxwãm pê amji mã ame Pahpãm cupa, ne nee ame pahpahàm
nare. 22 Ne por cu ampo cunea na me cuwỳ atajê, quê haihtỳj me pamã
cugõ. Ampo na? Cu pahtỳj cute me pamã harkwa jirên itajê na me
kampa, ne cuteamji mã ampo kĩnti itajê to pit mã me hupkre cahkô to me
papa. 23 Pê Pahpãm mehcunea mã harkwa hyr to hane he:
— Ikra pê Jeju Crixtô to ca amji mã me ahimpej, ne hanea ne me amãa
24 Quê ha jũm te Pahpãm te cumã harkwa jirên itajê na kam hapac to ipa
na, quê ha cume ajpẽn hônco tu ne, ne ajpẽn kam mehkrĩ. Ne pê Pahpãm
me pamãCarõ Pejti gõ, cwỳrjapê ri me pamã ita jahkre pej.
Cu ha nee Jeju curê xwỳnti atajê kam me pajapac to me prãm nare
Imã me ijõ ikwỳ nõ kĩnti itajê, quê ha me hàhtôa ne me amã amji
— Pahpãm Carõ Pejti te imã amji jõr, wa harkwa kôt harẽn to ipa —
hane. Ca ha nee me kam gapac nare. Ampo na? He ramã me hàhtôa
ne pjê kam amehcahkũm, ne Pahpãm jarẽn xà kaj na ame harẽn to me
ipa. Cwỳrjapê ca ha ma me jũm te me amã amji jarẽn to hajỹr ata kôpĩ,
neihkôt me hakop, hàpên xà atajê na. 2 Cu ha me kampa, quê ha cute
catyt kam me amã Pahpãm jarẽn to:
— Pê Jeju me paxũmrea na amji to, ne me pahwỳr wrỳ, ne cupê, por pê
Crixtôto me pahkritxwỳ na, Pahpãm me pamã awjahkre ata — hajỹr na,
ca ha me kampa. Ne me amãampeaj kam cupê me amã Pahpãm jarkwa
to ihcakôc catê, ne kam Pahpãm Carõ Pejti na me hahkre pej pyrentu.
3 Nãmri quê ha cute Jeju jarẽn to hajỹr nare na, ca ha ramã kam Pahpãm
Carõ Pejti nare na me hahkre pej, ne kam Jeju Crixtô curê xwỳnti carõ
kên na mehahkre pej pyrentu. He pê cu ramã ampo carõ kên ita te pjê
wỳr ajpên mõr na me harẽn pa, ne hamre, ramã cator ne ihtỳj apu mõ.
4 Jeju kam me apê me ikra kĩnti atajê, me apê Pahpãm tekjê, na ca ramã
cute me Pahpãm jarẽn kaj na ame harẽn catêjê atajê jirô pême axãm, ne
me tohjê. Ampo na? He me akam Pahpãm Carõ Pejti ihkrĩ ita ri, pom pjê
kam me kam ampo carõ kên atajê jirôa pê ihtỳj. 5 Ne me cumã pjê kam
ampo itajê jarẽ, mã ihtỳj me cupê pjê ita tekjê pê Pahpãm curê xwỳn
catêjê mekampa. Ampo na? He pjê ita te amji kam hapac xà ri me cumã
harẽ, mãpjê ita kam me ipa catêjê pê Pahpãmcurê xwỳn atajê ihtỳj ahna
me kampa. 6 Ne me pa nare, he quêt me papê côjkwa pĩn Pahpãm tekjê,
ne cu me Pahpãm te amji kam hapac xà to pit mã me hupkre cahkô to me
papa. Quê hajũm mã Pahpãm jahkre pej na, quê ha ihtỳj me pahkampa.
Nãmri quê ha cumã Pahpãm jahkre pej nare na, quê ha nee me pahkam
hapac nare. Ita na cuha me Pahpãm Carõ Pejti te amji kam hapac xà
impejti hêj xi nare ata me, ampo carõ kên te amji kam hapac xà kên te to
ihcupan xà na me hahkre pej.
Cu ha Pahpãm cuxà me pamã ajpẽn kĩnti na to prãm
Imã me ijõ ikwỳ nõ kĩnti itajê, cu ha me pamã ajpẽn kĩn, cu ha me
ajpẽn to impejti ne. Ampo na? Pahpãm te amji kam hapac xà ita te hajỹr
pit, ne taa mã ri me pamã ajpẽn kĩnti ita na me pahtehcajpar toipa. Por
jũm mã mehcunea kĩn, mã me to impej ata pê ri Pahpãm kra, ne ihtỳj
cumã Pahpãm te amji kam hapac xà na hahkre pej ne hahkre pejtu.
8 Ne por jũm mã mehkĩn nare ata pê Pahpãm jahkre kêatre. Ampo na?
Pahpãm jàhcaprĩa to hàhcaprĩ, ne cupê cumã mehkĩnti xà cunea xakat.
9 Ne Pahpãm mã me pahkĩnti na cute me pamã amji to ipipẽ xà caxuw,
me pamã pjê wỳr cumã ihkra pyxit peaj ata kujate, mãr cu me cute amji
kam hapac xà intuwti impejti ita cwa, ne kam me pahtĩr rohnỳtti mã.
10 Me pamã Pahpãm kĩn, ne me pajirôa pê cumã me pahkĩn. Cwỳrjapê pê
me pamã ihkra pê me pahkritxwỳ ata kujate, mãr quê pahte me to kên
ata jahpan xà na ty, quê Pahpãm pahte me to kên xà atajê jicu.
11 Imã me ijõ ikwỳ nõ kĩnti atajê, he ramã Pahpãm mã me pahkĩnti
ita kam, cu ha pahtỳj me pamã ajpẽn kĩnti ne. 12 Rỳ jũ caxuw jũm te
Pahpãm pupun nare cakrô, cu pahtỳj kam pahte me amjihônco. Mã
me pahcaxwãm pê ihkrĩ, ne cumã me pahkĩnti na ri cute amji kôat me
pahton, mã me pamã ajpẽn kĩnti. 13 Ne cute me pamã Carõ Pejti jõr na, ca
me to amji japackre. Cwỳrjapê ri pahte Pahpãm kam me ajpẽn hônco tu
na me pamã amji jahkre pej. 14 Pahpãm pê me pajõ Inxũ Cati, na cu hõtpê
mehcunea mã me harẽn to me papa to me hane he:
— Pê Pahpãm pjê wỳr ihkra kujate. Pê wa hõmpu ata temehcunea caprĩ
ne mehkên catihti ata pê me hũtàr xàcaxuw pê pjê wỳr ihkujate — hane.
15 Nãmri quê ha jũm te Jeju Crixtô pê Pahpãm kra na harẽn na, quê ha
mã amji gõ, ne kam ihkrĩ, ne ajpẽn kam mehhônco tu ne. 16 Ne me pamã
Pahpãm te me pahkĩnti na hahkre pej, na cu toa amji mã me pahhimpej
to me papa. He Pahpãm pê me pamã ajpẽn kĩn ton catê xakat. Ne por me
cumã ajpẽn kĩan kam mehkrĩ atajê ri, Pahpãm kam cute me ajpẽn hônco
tu. 17 Ne quê ha ihtỳj jũ caxuw Pahpãm te me pahcukij xà ata kam ihtỳj
me pahto ajcokjê. Cu ha Jeju te cormã pjê kam ipa reria mã me cumã
mehkĩntiata cuxà, me pamã mehkĩnti na, cu ha neeamji mã ame hũpa,
ne kam ame pahpahàm nare. 18 Quê ha jũm te mehcunea caprĩ ne mehkĩn
to ipa na, quê ha nee jũ caxuw amji na ampo cãmjĩ nare. Ampo na? He
Pahpãm mã ampeaj kam me pahkĩn, na cu ha nee amji mã ame ampo
MAM JOWÃW JÕ KÀHHÔC 5
cupa nare. Nãmri quê ha jũm mãmehcunea kĩn nare na, quê ha ihtỳj amji
na Pahpãm cãmjĩ pyrentu, ne cumã hũpa. Ne cumã ampo cupahti ata quê
ha ihkên ata mã cumẽ.
19 Pahpãm mã mam me pahkĩnti, cwỳrjapê ri me pamã ihkĩn. 20 Nãmri
quê ha jũm te amji jarẽn to:
— Imã Pahpãm kĩn — hajỹr, ne cumã Jeju kam ihkjê kĩn nare, mã ma
apu curê, ata ri ihhêj xia to ihhêjxi. Ne jũ mã quê Pahpãm pupun nare
kam cumã ihkĩn, ne ihkjê pupun cakrô, ma apu curê ne apu ihcaca? Jũ
wỳr quê cute hajỹr ita kam apu amji mã hamã. 21 Pê Crixtô me pamã ita
na harkwa jirên to hane he:
— Por jũm mã Pahpãm kĩn ata mã, quê ha ihtỳj hanea ne ikam cupê
ihkjê ata kĩn — hane.
Cu ha me pamã Pahpãm kĩn na, cu ha me harkwa kampa
Por quê ha jũm Jeju Crixtô pê Pahpãm kra, pê Hũm me pamã cupê
me pahpytàr catê na to awjahkre ata to jũm amji mã ihhimpej, ata
pê riPahpãm kra impeaj. Cu ha me pamã jũm xũmre ata kĩn na, quê ha
hanea ne me pamã ihkra ata kĩn. 2 Jĩkjê na mã, quê ha me pamã Pahpãm
kĩn, cu ha cute me pamã harkwa jirên xà atajêa na, kam me pajapac
atajê kĩn. 3 Xà quê pijamã me pamã Pahpãm kĩnti ita kam, cu nee ajte
cute me pamã harkwa jirên xà itajê kam me pajapac nare? Hãpà, cu ha
pahtỳj amji mã me kampa! He xà cute me pamã harkwa jirên itajê ajkĩ
ampeajkam me pamã ihtỳj? Hãpà. 4-5 He pom me papê Pahpãm kra ita,
ne cutea ri me pamã ampo cunea kam, pahte Pahpãm kam me pajapac xà
caxuwcarôt jõr. Ne pahte Jeju pê Pahpãm kra to amji mã me pahhimpej,
cwỳrjapê cu ha pahtỳj, Pahpãm te me pamã carôt jõr ata kôt, pjê ita kam
Pahpãm curê xwỳn atajê te me amji kam me hapac xà kên cunea tohjê.
Cu ha Jeju Crixtô cãmtà rũm Pahpãm cahê na me papa rohnỳtti mã
Ne jũ mã cu ha me, ne me Pahpãm te Jeju to mehcunea pytàr catê
na hãm xà ata na me hahkre pej? He côjkwa kam mencrê ne cute me
pamãharẽn. Atajê pê, Jeju Pãm pê Pahpãm ata te cô kam ihcumrãr xà ata
kam ri, Jeju pê ihkra na harẽ. Ne pê hanea ne Jeju pê Hũm Jĩa Jarkwamã
iwrỳc ne ihtyc, ne cute caprô jaxwỳr ata te ri, cupê Pahpãm kra na harẽn.
Ne pê hanea ne Pahpãm Carõ Pejtihêj xi nare ata cupê Pahpãm kra na
harẽ. Ne mencrê atajê pê Pahpãam to Pahpãm, ne ajpẽn kam me pyxit
8 Ne hanea ne cormã ita kam pjê kam mencrê ne me pamã Jeju pê
Pahpãm kra na harẽn to me ipa ita na. Atajê pê Pahpãm Carõ Pejti hêj
xi nare ata, mã catytkam me pamã Jeju jarẽ. Ne hanea ne cô kam me
MAM JOWÃW JÕ KÀHHÔC 5
pahcumrãr xà ata ihtỳj me pamã harẽ. Ne hanea ne me pamã Jeju tyc na
pahte me to amji japackre xà ata, ihtỳj me pamã harẽ. Ne harẽn crê itajê
pipẽn pit, ne ajpẽn kam pyxit peaj.
9-10 Ne quê ha jũm te me pamã ampo jarẽn na, cu ha pahtỳj me kampa.
Ne quê ha Pahpãm te me pamã Jeju pê ihkra na harẽn na, cu ha pahtỳj
pahte mehũmre jũjarẽn kam me pajapac jirôa pê me Pahpãm kampa. Ne
por quê ha jũm Jeju pê Pahpãm kra na amji mã to ihhimpej ata, quê ha
ramã amji caxwãm pê amji mã:
— Ampeaj kam ri Jeju pê Pahpãm kraa to Pahpãm kra — hane. Nãmri
te apu ihhêj xi na harẽ. Ampo na? He nee Pahpãm te Jeju pê ihkra jarẽn
xà atato amji mã ihhimpej nare na ri. 11 Pê Pahpãm me pamã ihkra jarẽn
— Ikra tyc xà ita cwỳrjapê, wa ha me amã cute amji kam hapac xà
tuw pejti gõ, ca ha ihkôat me apa, ne me atyc xà jirô pê mã icahê na
me akrĩrohnỳtti mã — hane. 12 Hõ, por jũm te Pahpãm kra to amji mã
ihhimpej ata te ri, cute amji kam hapac xà tuw pejti pyr. Na quê ha ihtyc
jirô pê, Pahpãm cahê na apu ipa rohnỳtti mã. Nãmri jũm te nee ihkra to
amji mãihhimpej nare ata te nee amji mã Jeju te amji kam hapac xà tuw
pejti ata pyr xà hamreare. Na quê ha ihtyc jirô pê, Pahpãm pê ampỳa
mã apu ipa rohnỳtti mã. 13 Ne me ca nare. Ca atỳj Jeju to amji mã me
ahimpej, na ri ate me amji mã cute amji kam hapac xà tuw pejti ita pyr.
Na ca ha me atyc jirô pê, atỳj Pahpãm cahê na me akrĩ rohnỳtti mã na
ate me hahkre pej pejtu, na wa ite me amã ihhôc.
Cu ha Pahpãm mã me pahcakôc, quê ha ihtỳj me pahkampa
Cwỳrjapê cu ha nee Pahpãm cuna mã hũpa kam, ahna me pajàhtàt
kam, cumã me pahcakôc nare, ne pahtỳj pahte ampo na me prãm xà
ata na, cumã me amjicajrẽn. Ne ramã me pamã Pahpãm te me pahkam
hapac, ne me pahtehcajpar na hahkre pej. 15 Quê ha ihtỳj me pahkampa,
ne me pamã pahte ahna mepajàhwỳr xà atajêa jõr na, ramã me pamã
16-17 Quê ha jũm te Jeju to amji mã ihhimpej cakrô, ihtỳj cormã ampo
kên ton na, me anõ te hõmpun na, ca ha atỳj Pahpãm mã ihcajrẽn.
Mãrquê Pahpãm akampa ne jũm ata tehcajpa, quê nee hipêr ihkên
itajê nõ ton nare, ne quêt cute amji kam hapac xà tuw pejti na ipa. Pê
Pahpãm pahtecuna mã me to kên xà atajê cunea pê me pahcator na me
pamã harkwa to. Mã pahte hirô pê me pahpỳm xà ata na ri ihkaj na, ne
ihkêanre. Ne ampo kên pyxitata ri ihkwỳ jirôa pê ihkêanre. Na quê ha
jũm te ihkên catia ata ton to hajỹr to ipana, quê ha ihtỳj jũ caxuw hahpan
xà na ty. Cwỳrjapê ca ha jũm te ihkên xà catia ata ton to hajỹr na, ate
hõmpun na, wa ha nee ate mehcajrẽn xàna, me amã ijũjahkre nare.
Pahpãm me pahte ampo kên ton nare na me pahtehcajpa
Me papê Pahpãm kra impeaj, na cu nee me pahnõ ampo kên ton to
me papa kam to pancrà nare. Ampo na? Jeju pê Pahpãm kra, ne ihtỳj
me pahcurê xwỳntipê me pahpytà, ne me pahto kên cupate me pajamãr
to ipa na, ramã pahte me hahkre pej. 19 Me pahcurê xwỳnti ita pjê
cunea kam mehcunea to ihhimpej cakrô, mã ihtỳj cormã me pamã papê
Pahpãm tekjê na, ramã me pamã amji jahkre pej. 20 Pê Jeju pê Pahpãm
kra cato, ne me pamã pahte amji jahkre pej krã kretigõ, mãr cu me
Pahpãm pê Pahpãam to Pahpãm na me hahkre pej. Ne Jeju pê ihkra,
ne cupêa ri pahte amji kam me pajapac xà tuw pejti xakat na me pamã
hahkre pej. Netaa mã ri Hũm cahê na me pahkrĩ rohnỳtti mã na me
pahto. Ne por Hũm pê Pahpãam to Pahpãm ata me, cu ha ajpẽn kam me
pahhônco ita na.
21 Imã me ikra kĩnti atajê, ca ha nee jũ caxuw Pahpãm ràn xà na
pahpãm cahàc krekà nõ to amji mã me ahimpej nare. Hõ, ijõ kàhhôc ita
Me To Ihhimpej Catêjê Wỳr
HAPU NA JOWÃW
Ỹhỹ, pê Jowãw pê Jeju jarkwa na memprar catêjê nõ. Ne cute por pyjê nõ
te hũrkwa kam me cumã ampo kên to hahkre catêjê na amji caxàr ata mã,
pom cu me hapu nahõ kàhhôc cahyt ita kujahêc. Na ri hõ kàhhôc ita japrỳ te
Jeju Na Mehkwỳ Jakrã To Ihhimpej Catêjê Wỳr, Hapu Na Jowãw Jõ
Kàhhôc (2 Jowãw). Ne kam cute cumã mehhêj xi catêjê cawpa, mãr quê nee
me kam hapac nare.
Jowãw te amji jarẽn xà
Hàpà me ikwỳ to mehhimpej catêjê! Ỹhỹ, imã me apê me akwỳ to mehhimpej
catêjê kĩnti atajê. Ampo na? He ihhêj rũm me apê menxyrxwỳapyràc, ne me
akwỳ itajê pê me akra pyràac. Pahpãm te ri me hamãr caxuw me acapi. Ỹhỹ,
ipê Jowãw pê Jeju na mehkwỳ to ihhimpej catê, itea wa me amãihkàhhôc ita
kujahêc. Ampeaj kam imã me akĩn, ne ita ri Pahpãm te amji kam hapac xàa kôt,
Nee mã ampo na nare, wa Jejuto amji mã me ihimpej to me ipa, cwỳrjapê ri cute
me imãme akĩnti ton, na ri ampeaj kam imã me akĩn. Ne neequêt Jeju pê ihhêj
xi catê nare, ne quêt cupê ampeaj kam catyt kam ipa catê, ne ihtỳj hãn ne me
pahcunea kam ihkrĩ, ne me pahcahê na apu ipa rohnỳtti mã.
3 Ne wa ijõtpê Pahpãm mã me pahcunea cajrẽn to ipa to hane he:
— Ijõ Inxũ Cati, wa ha akra pê me ijõ Pahhiti pê Jeju Crixtô me ajwar
me ana ahwỳ. Ca me icaprĩ, ne me ijamãr to impeaj ne. Ne me imã me
icaxwỳn kam, ite amji mã me ampo cupa xà nare gõ, mãr wa nee amji mã
ame ampo cupa nare, ne me icarĩcti kamame ipa, ampo kên jipôc ri. Ne
hanea ne catyt kam me imã ite amji kam ijapac xà impejti to, ne me imã
ajpẽn kĩnti to, wa me imã ajpẽn kĩnti ne — hane.
4 Wa ite me akôt me ipa catêjê kwỳ pê, ihhêj rũmme ikra te catyt kam
Pahpãm jarkwa kôt me ipa atajê kwỳ cajpar, ne ampeaj kam me hũrên
HAPU NA JOWÃW JÕ KÀHHÔC 
ijakry. Ampo na? He catyt kam me papa ita na ri Pahpãm te me pahcunea
mã harkwa hyr, ne ahna me pamẽn.
Cu ha me pamã ajpẽn kĩnti ne
Ne ita caxuw wa ha ite me gapackre xà ita na me amãihhôc to hane he:
— Cu ha me pahcunea ajpẽn kĩnti kam ame papa — hajỹr. Ne pom ite
me gapackre xà ita pê nee curmã ite me gapackre xà ata nare, ne cupê
mam, por pê ca Jeju to amji mã me ahimpej xà ata. 6 Cu ha pahte catyt
kam ame ajpẽn kĩnti to me papana, cu ha ramã, por pê Pahpãm me pamã
harkwa hyr xà atana pahtỳj me kampa, ne ihkôat ramã me amji ton to
Mehhêj xi catêjê nee Jeju te me hũmre na amji ton na me harẽn nare
Ne ramã pjê kam mehhêj xi catêjê jàhtôa ne amehcahkũm atajê ri hãn
ne me Jeju jarẽn to me hane he:
— Nee Jeju ita pê Pahpãm nare — hane. Atajê pê ri Jeju Crixtô curê
xwỳn, na ri ihtỳj me pamã mehhêj to prãm. 8 Ca ha nee mempar nare.
Côt ca me kampa, ne me Pahpãmmã ate me gàpên xà ton itajê jahpan xà
9 Ne por jũm te Jeju te me hapackre xà impar nare, ne hirô pê ihpỳm
ata, nee Pahpãm jahkre pej nare. Ne por jũmjê te Jeju te me hapackre xàa
kôt me ipa atajê, ihtỳj me Pahpãm jahkre pej, ne me Jeju pê ihkra na me
Cu ha nee mehhêj xi catêjê na me amji to pôj nare
Quê ha jũm me awỳr cato, ne nee catyt kam me amã Jeju te me
hapackre xà ata to hahkre nare na, ca ha nee ahna me amji caxàr nare,
ne nee me gũrkwa mã me to axàr nare. Ne nee me cumã garkwa to:
— Apej pêa mã apa — hajỹr nare. 11 Nãmri ca ha ate me jũm ata mã
hajỹr na, caha apê mehkwỳ nõa, ne me hàpên xà kên atajêa kwỳ to me
gàpên to me apa.
Pê Jowãw me cumã amji jarẽn kujate
3 Jowãw 13-15
Ne cormã ampeaj kam imã me amã ampo jarẽn xàjàhtô, ne cama imã
me amã ahna ihhôc prãm nare. Newa ha itỳj jũ caxuw amũ me awỳr icato,
ne meakuc ri me amã harẽ, cu ha ajpẽn pyrên me pajakrya to me pajakry.
13 Ne pom ita ri me pahkjêjê ame ipa itajê te me amã amji jarẽn kujahêc,
ihkàhhôc ita kam. Itajê pê ihhêj rũm atõaj kra, pê Pahpãm amji mã me
capi. Hamre, ita pit.
JOWÃW JÕ KÀHHÔC CRÊ
Ỹhỹ, pê Jowãw pê Jeju jarkwa na memprar catêjê nõ, ne hõ ikwỳ nõ pê
Cajo ata mã, pom cu ihkàhhôc crê cahyt itajê kujate. Na pê hõ kàhhôc ita
japrỳ pê Cajo Wỳr, Jowãw Jõ Kàhhôc Crê (3 Jowãw). Ne kam cumã Cajo
te Jeju jarẽn catêjê tehcajparpyrên hakryti na cumã amji jarẽ. Ne hanea ne
cute cumã mehkwỳ to ihhimpej catê ata te amji kam hapac xà kêan kam ipa
Jowãw te amji jarẽn xà
Ỹhỹ ikwỳ nõ Cajo, ampeaj kam imã akĩn. IpêJowãw pê Pahpãm na
mehkwỳ to mehhimpej catê, itea wa amãihkàhhôc ita kujahêc.
2 Wa ijõtpê Pahpãm mã acajrẽn to ipa to hane he:
— Ỹhỹ, ijõ Inxũ Cati, ca ha ikwỳ nõ pejti ita tehcajpa, quê ha impej pêa
3 Ne ita ri me arũm me pahkjêjê nõ cator, ne cute me imã me apejti na
me apa na, me garẽn. Wa ite me garẽn pejti to me garẽn par, na ri ampeaj
kam me apyrên ijakry. Ne cute imã me garẽn to hajỹr he:
— Cajo ihtỳj hõtpê Pahpãm te amji kam hapac xàa kôt, catyt kam
ipa — hajỹr. 4 Wa hãn ne me ikwỳ to ihimpej ne me hamã itajêjarẽn par
xà impejti itajê to me harẽn pa, ne ampeaj kam hãn ne ijakry.
Pê cute mehkjêjê tehcajpar pyrên Jowãw jakry
Ỹhỹ imã ikwỳ nõ kĩnti ita, quê hãn ne jũa rũm me pahkjêjê kwỳ
me awỳr hapôj, ca ate cormã me hõmpun nare cakrô, atỳj me to
kênre nare. Ata na ri impeaj to impej. 6 Na ri ita ri me pahkjêjê kwỳ
cator, ne cuteita ri me cupê Pahpãm na mehkwỳ mã me garẽn to
kênrenare, ate mehkĩnti ne me to impejti ita na. Na wa ite amji kam
ijapac xàana amã ijarkwa. Quê ha me pahkjêjê te me apê amji to
JOWÃW JÕ KÀHHÔC CRÊ 
mehapôj xà ata kam, ca ha nee me hũre kam amehkujahêcnare. Ne
ate amji to Pahpãm cajpuaw xà na, ca ha atỳj mecumã ampo gõ, quê
ha ma me to pra. 7-8 Ampo na? Nee mã amjia kôt ame ipa nare, ne
Pahpãmjarkwa kôt hãn ne ame ipa, cute mehcunea mã Jeju jarẽnpejti
to harẽn prãmte. Ne ma me pra, ne nee me cupê Jeju na mehkwỳ nare
atajê pê ame ampo cwỳr prãm nare. Cwỳrjapê ri me papê mehkwỳa
teme cumã ampo jõr na ri, me cumã ihprãm. Na ri pahte mehtehcajpar
catêjê atajê, cu ha pahtỳj, cute me hàpên xà ton xà itajê kwỳ to me
Nee Jeju na mehkwỳ jõ pahhi kên mã Jowãw par prãm nare
Ne wa ite ramã me gõ krĩ kam, Jeju na mehkwỳ wỳrate mehtehcajpar
xà ita na, me ato ihimpej prãm to, ite meamã ijõ kàhhôc crire ata
kujahêc. Nõ na mã me anõjaprỳ pê Tijot ata ma apu ipar caca, ne ajte
cama ihtỳjcumã amji to me gõ pahhi na amji to prãm, ne ramã cute
amji to pahhi. 10 Cwỳrjapê wa ha jũ caxuw curi icato, ne itỳjmehcunea
kuc ri ihcukij ne cumã awjarẽ. Ampo na? Ihtỳj ampo na apu ito ihcakôc
por me pahkjêjê kwỳ me hỹrmã me hapôj atajê na, nee amji to pôj nare,
ne ma ame curê. Ne quê ha mehkwỳa kam jũmjê me ahna amji capa ne
mehuwahi to prãm, quê ha Tijot ata nee me ahna me hamãr nare. Quê ha
mãnea mã macute me jũm juwahi na, quê ha ihtỳj mehkwỳ pê amji tête
Cu ha me hũmre impej pit kôt me papa
Na ca ha imã ikwỳ nõ kĩnti ita, ampo pej pit kôtamji to, ne nee ampo
kên kôt amji ton nare. Ne por me ampo pejti ton to me ipa atajê pê ri
Pahpãmkra, ne por me ampo kêanre ton to me ipa atajê pê riPahpãm
jahkre kêatre, ne nee me cupê Pahpãm kra nare.
12 Ne mehcunea me akwỳ nõ pê Temetti ata to mehũjarẽn pejti to me
ipa. Ne cute amji kam hapac xà pejtiatajê, ihtỳj ihkôt harẽn xà impejti to
harẽ. Ne wa itehajỹar ne amji mã me harẽn to:
— Hũmre ita peaj to impej — hajỹr. Ne ramã ate, iteihêj xi jarẽn nare
na, ijahkre pej.
Pê Jowãw Cajo mã amji jarẽn kujate
2 Jowãw 12-13
Ne ampeaj kam cormã ite amã ampo jarẽn xàjàhtô, ne cama ahna imã
amã ihhôc prãm nare. 14 Na wa ha jũ caxuw awỳr tẽ, ne ijarkwa to akuc ri
15 Na wa Pahpãm mã acajrẽn to hane he:
JOWÃW JÕ KÀHHÔC CRÊ 
— Ijõ Inxũ Cati, ca ha Cajo mã acarĩcti gõ, quê nee apu amji mã ampo
cupa nare — hane. Ne ita ri me cupê gõ ikwỳ nõ catêjê cunea te amãamji
jarẽn kujahêc. Na ri imã hajỹar, ne ate ahpỹanre na me ikwỳ nõ catêjê
mã gũjarẽn par na ato prãm. Hamre, ita pit.
Jeju Na Mehkwỳ Jakrã Cunea Wỳr
JUTA JÕ KÀHHÔC
Ỹhỹ, pê Juta pê Jeju jarkwa na memprar catêjê nõ, ne hanea ne cupê Jeju
tõ te amji to hapu na kjê. Ne cute pjê cunea kam Jeju na mehkwỳ atajê cunea
mã, pom cu me hõkàhhôc cahyt ita kujahêc par. Na pê hõ kàhhôc ita japrỳ
cute, por me cupê Jeju na mehkwỳ na me amji jarẽn cakrô, cute amji kam me
hapac xà kên kam menxyre to me cumãihhêj xi atajê cawpa.
Juta te amji jarẽn xà
Hàpà Jeju kam cu ajpẽn to me pahkjêjê atajê! PorPahpãm te amji mã
me acapi ne me anahàhwỳr atajê. Ipê Juta, ne ipê Tijac tõ, ne ipê Jeju
Crixtô mã ijàpên catê, ne itea wa me amã ihkàhhôc ita ton. Por Pahpãm
mã me akĩnti, mã Jeju Crixtô meapytà atajê mã, wa ite ton.
2 Ne imã me ana Pahpãm mã icakôc xà te hajỹr he:
— Me pahkwỳ caprĩa ne, ne me caxwãm pê me cumã mehcarĩcti gõ, ne
amã mehkĩnti ne. Na ca ha me cumã, pom ite amã ampo crê jarẽnitajê
catia ne agõ — hajỹr.
Pê mehhêj xi catêjê kwỳ aracri mehkwỳ mã axà, ne me cumã ihhêj
Ỹhỹ, imã me ikwỳ kĩnti atajê. Pê wa ramã ite me amã ihhôc xà na
amji kampa, ata pê Pahpãm te me pahkên pê me pahpytàr xà. Na wa
ite ajmãr me amã ahna ihhôc. Ne ajteare mã iteto amji kam ijapac, ne
hỹrmãipipkjêr xà na, me amã ihhôc. Pê Pahpãm ramã me pamã cute
amji kam hapac xà to hahkre, ne me pamã hõr pyxit, pahte me to amji
pytàrxà na. Cwỳrjapê wa ha ate me Pahpãm to ate amji kam hapac xà
ita jamãr, ne me hũtàr, ne me to amji jahôt prãmte, wa ha ahna me amã
ihhôc. 4 Ne ampo na mã wa ha me amã ihkàhhôc ita hôc to hane? Nee mã
ampo na nare. He ramã mehkên catêjê kwỳ aracri me pahcatàt kre na me
hàr. Atajê cunea pê ampo kêanre to hahkre catêjê, ne me cumã Pahpãm
JUTA JÕ KÀHHÔC 
kĩnnare, mã ma amempar caca. Ne cute Pahpãm te amji kam hapac xà
intête me ato ipintuw prãmte, me amã ihhêj xia jarẽn to:
— Gapacta ne ate amji mã me ampo kên ton to prãm atajê cunea ton to
me apa. Quê ha Pahpãm hõtpê me acaprĩ, ne nee me anõ kên mãme anõ
mẽn nare, hahpan xà na — hane. Ne mẽr ampo na mã ame amã ampo
kên itajê to hahkre to hane? He taa me ton to me ipa, na ri amji kôat
Jeju Crixtô caca, ne ma ame curê. Atajê quê ha ihtỳj mehkên mã me axà.
Ampo na? He pê rỳ pêa mã Pahpãm jõ kàhhôc kam ramã me ahna ihhôc.
Cu ha Pahpãm tekjê na me amji jarẽ, ne nee catyt kam me papa nare nare
Na wa ha cute me hajỹr catêjê me, ate ajpẽn cujtênna me amã ihhôc,
ne me amã to hahkre, mãr ca atỳj me ajpẽn cujtê ne me ajpẽn mã. He pê
mam me panquêtjê kwỳ atajê hanea ne ajco cute me amã ampo to hahkre
xà kên itajê kwỳato, ajco mehkwỳ mã hahkre to me ipa, ne mehkên mã
me axà. Cwỳrjapê ca ha ita pê amji to me guphê. Ne ramã ate me ampo
itajê cunea jahkre pej, na ca ate meto amji japackre prãmte, wa me amã
harẽ. Ne pê Pahpãm Ejit jõ pjê kên pê me panquêtjê kwỳ cunea pytà, ne
me to cato, cakrô pê ihtỳjcute mempar nare catêjê cunea jipej, por pjê
kam põ caprỳhti ata kam.
6 Jĩkjê na pê côjkwa kam mam Pahpãm mã memprar catêjê jàhtôa
ne cute me cumã hàpên jicu, ne mam me hàpên xà ata jirôa pê cute
mehnõ to cati ne me to impej to prãm to, hacpỹa mã Pahpãm na me
apkjê. Pê Pahpãm amji na me hahkre pej, ne mehcunea pro ne wakỳre
to mehcunea juwapre, ne me pajarãa mã, awcapàtkôti ata kam me hãm.
Mã cormã curia mehcuhhê, rohnỳttimã. Ne quê ha ahnaa Pahpãm te me
pahcukij, ne me pahto ipicokjêr xà jõ amcro kam ahtwỳ, quê ha hipêr
mehkên mã me axà. 7 Ata jĩkjê na pê Krĩhpôc me Krĩhcumrãrti me, ipu na
krĩ kwỳ hũ na pire mã apu ihcuhhê atajê cunea kam, mehkwỳ me amji
kam hapac xà kêanre itajê to me. Atajê pê cute amji pê mehprõ caxun
me, me hũmre jàhtôa te me ajpẽn caxun. Cwỳrjapê pêPahpãm côjkwa pĩn
me hỹrmã cuhykujate, pê me to caxàr tu. Nãmhã cu cormã me hãm xà
pupu, ne ma ihkôt me to amji japackre he.
Mehhêj xi catêjê mã nee jũm cupa nare
Cuxà mã, me amã ampo kêanre to hahkre catêjê atajê ihtỳj mehkên xà
kêanre itajê ton to me ipa. Ne ihtỳj cute mehkên ton xà atajê kôt meamti.
Ne me hĩ me, cute amji kam hapac xà mea mã, amji pê me to kên, ne ma
memprar catêjê carôt tỳjti atajê incrôn kêanre. 9 Pê quêt côjkwa kam
Pahpãm mã me hàprêcatêjê jõ pahhi pê Miquer neeihcakôc xà to hajỹr
JUTA JÕ KÀHHÔC 
nare. Pê Mojxe xwỳ na Miquer me, me pahcurê xwỳn pê Xatanaj ajcaxê,
ne me ajpẽn mãn kam tẽ. Pê nee Miquer harkwa jàmcrônxà nõ to hàmcrôn
nare, ne cama hõ Pahhiti to me pahcurê xwỳn mã ihcakôc to hane he:
— Quê ha jũ caxuw ijõ Pahhiti acrôn xà kêanre nõ to acrô — hane.
10 Ne me hũmre itajê nee me ampo jahkre pej nare kam, ihtỳj me hàwxũn
xà kêanre kam pra. Ne ihhêj rũm me cupê ampo jàprê te amji kôt
hakopnare ata, ne ihtỳj ame jũ mãn to me ipa, atato quê ha me taa me
amji kên mãme amji mẽ, ne me hamre pa.
11 Ỹhỹ, quê ha ihkên mã hàr to hanea, pom quê pê me panquêtti Cãn
apu ihtõ caca ne ihcura he. Pê Parãw xwỳ ata hanea ne ihkên xà ata
to. Ne cute mehkwỳa mã ihkêanre xà to hahkre jahpan xà na, ajco me
curê xwỳn atajê jũhkra kamamcwa. Pê Côre xwỳ ita hanea ne mehkwỳ
to pahhi na apkjê ne ame kam incryc. Jĩkjê na mã menquêtjê atajête
amji kam me hapac xàa to me amji kampa he, ne ihtỳj me amji cura,
ne amji to me hakràj to prãm, ne pahhi cuna mã mehcakôc kêanre. Hõ,
pê menquêtjê incrê atajê ame hane ne mehcunea me hamre tu, ata jĩkjê
naquê ha me amã ampo kêanre to hahkre catêjê atajê ihtỳj me hamre.
Mehhêj xi catêjê kôt hamreare
Ca hõtpê hãn ne me cuprõ, ate ajkam me gàpàn ne me akõm prãmte.
Ampo na? Nee mã ampo na nare. Pom ca ame cuprõ itajê me amã
ajpẽnkĩnti na, ca me cuprõ. Ne ahnaa ri Pahpãm mã impej, meakam. Ne
pom me hũmre kêanreitajê hãn ne me acajpuw acjêj, ita na ri ihkêanre,
ne nee mehkõm na mehpahàm nare. Ne ampeaj kam me hõ to mehtũm
prãm. Ne ihhêj rũm me apê cupẽhkà impejti jakati ata, ne cute me hajỹr
catêjê pê ihhêj rũm ampotũmti kêanre te ame atũm xà ata. Ne cute me
hajỹr catêjê hõtpê me amã ampo to awjahkre, ne nee me amã hõr nare.
ahcakrã, ne nee ta wrỳc nare, mã pjê incràre ata pyràac. Ne me cupê
ihhêj rũm pĩxô pàr, mã hãn ne hô xàa kam ahtwỳ, mã nee hô nare ata
pyràac. Ne me cupê pĩxô pàr jarê me amã catõtõc, ne ihcapĩr mã incrà
neincrà tu ata pyràac. 13 Ne mehkên itajê pê ihhêj rũm côxwa te ihtu
to imprar, ne amji jakàn pê cute hàmprô tũmti juwahi ata pyràac, ne
ampeaj kam me kam pahpahàm. Ne me cupê caxêre pê ihkrĩ xà jamreare
ata pyràac, ne amjiakôt ame ipa. Pê Pahpãm awcapàtkô tycti kam me to
awcapê, mãr quê curia ame ipa rohnỳtti mã.
Quê ha mehhêj xi catêjê mehhêj xi jahpan xà na me amgõ
Pê Enoc xwỳ, Atãw xwỳ jakàn pê, rỳ pêa mã ihkrĩ, ne mehkêanre
itajê to hũjarẽn to hane he:
— Me hõmpu he, quê ha me pajõ Pahhiti pê Pahpãmajpên pjê wỳr cumã me
hàpên catêjê impejti jàhtôti atajê to mõ. Quê ha mehcunea cukij, ne mehkên
JUTA JÕ KÀHHÔC 
catêjêcunea kên mã me cumẽ. Pom me Pahpãm par nare itajê me, cute me ampo
kên ton to me ipa catêjê me, cute Pahpãm cuna mã mehcakôc kêanre atajê me,
quê ha mehkênmã me cumẽ — hane. Hõ, pê Enoc xwỳ me to hũjarẽn to hane.
Mehhêj xi catêjê te amji kam me hapac xà kêanre
Ne ampeaj kam me hũmre itajê jàhcahhõn xi, ne cute me ahna xwỳ xi, ne
cute me ampo kên xen. Ne ampeaj kam me harkwa cràre, kôt hamreare, ata to
cute amji to me hàmnãn xi. Ne cute me cupê ampo cwỳrprãmte me hàhcukrêj kôt
me cumã ihtỳj nare, nehãn ne me cumã ihcakôc rerecre, ne impejti na, me harẽ.
17 Ỹhỹ, me ijõ ikwỳ nõ catêjê, nee ca meapê mam itajê pyràc ne apu cute
me hajỹrcatêjê impar nare, ne quêt me pajõ Pahhiti pê Jeju Crixtô mã
memprar catêjê to, ca me amji japackre kam me to acrà. 18 Pê hõtpê ajco
me amã me amji to hũjarẽn to hane he:
— Jeju te amji jaxàr xà jõ amcro atajê kam, quê ha mehũmre kêanre
itajê me awỳr me cato, necatyt kam me apa ita na, cama ame ana acxa.
Ne amjia kôt, Pahpãm kaj na, cute amji mã me ampo kên xen xà atajê kôt
na? Me kam Pahpãm Carõ Pejti nare na ri. Mã amjia kôt, cute amji mã
me ampo kên xen xà atajê ton to pit mã, me amji mã ihhimpej to me ipa.
Cu ha Pahpãm te amji kam me pajapac xà to ajcamẽ
Me ijõ ikwỳ nõ catêjê, ca hanee me hajỹr nare, ne quêt cama amji to
meapicamẽn to me mõ, Pahpãm te me akam amji to ihhimpej xàa na.
Ne cumã me acakôc xà wỳr, quê ha Carõ Pejti cumã acakôc to me amã
hahkre, ca ha harkwa kôt cumã me acakôc.
Ampo crê itajê to cu ha me, Jeju te amji jaxàr xà jikaj xà na
Ne me pajõ Pahhiti pê Jeju Crixtô mã me pahcaprĩ catia ata, quê ha ihtỳj jũ
caxuw amji wỳr me pajaprô. Cu ha pahtỳj cahê na amji to me papijaparrohnỳtti
mã ata jõ amcro, cu ha me hikaj. Hõhõ, ampocrê itajê to ca ha me, Jeju te amji
jaxàr xà jikaj xà na. Ca ha Pahpãm mã me pahkĩnti ita to, nee amji pê me gapac
kêt nare. Ne pom kyre pê Pahpãm kôt me ipa itajê, ca ha me caprĩa ne, neme
cumã aprĩa kam, mehkĩnti kam, me hapackre to me apa, hacpỹa mã Pahpãm
jõ pry kam mehpỳm prãmte. Ne pom cute amji mã me ampo kên xenti itajê, ca
ha hanea ne me caprĩ, ne guphêa rũm mehtehcajpar tome apa, côt ca hanea ne
mehkôt me pahcurê xwỳn jõ cuhyhti mã me axà.
Cu ha Pahpãm te me pahto ihtỳj pyrên me pajakry na, cumã me amji jarẽ
Ne Pahpãm Pejti na me to pahcakôc xà impejti itajê to, cu ha cumã
me pahcakôc he:
JUTA JÕ KÀHHÔC 
— Me ijõ Inxũ, ca ha atỳj me ijamã, wa ha nee apê me ikên nare,
ne nee apê me gõ pry hyr nare. Na ca ha ma amji wỳr me ijaprô, ite
curiakrĩ xà ita kam acahê na me ikrĩ xà na. Na wa ha curi me ipej pit
na acuna mã me xa, por wa nee me ikrã kam ampo kên to me amji kam
ijapac nare itajê me, me ijĩ tũm nare itajê me, wa ha curi acuna mã me
xa, neampeaj kam ahna me ijakry. Ne imã mehcunea te acatihti na me
gahkre pej ne apupun name to prãmte hajỹar, pom quê hãn ne mehcunea
me hàhcujro xà nõ jàhcujrohti pupu he. 25 Ne apyxit peaj, ne apê Pahpãm,
Ne ateampo cunea jahkre pej catia. Mã quêtmehcunea, ampo cunea jirôa
pê amji mã me acupa. Ne me cupê pahhi cunea jirôa pê quêt apê Pahhiti
cati, ne mehcunea jirôa pê acarôt tỳjne cati. Ne me imã mehcunea te
ampo itajê cunea na me gahkre pej na me ato prãm. Pê ca mam ahnaa
akrĩ, ne cormã ahnaa to akrĩ, rohnỳtti mã — hane. Hamre.
Cormã Ampo Te Jũ Mãn Xà Ata Te
JOWÃW MÃ AMJI
Ỹhỹ, pê Jowãw ihkàhhôc ita to, ne krĩ te xet kam Jeju na mehkwỳ atajê
cunea mãihkujate. Ne pê cupê Jeju jarkwa na memprar catêjê nõ. Ne pê mam
cupê tep pro catê, pê Jeju ihkôt ipa catê na ahna ahwỳ. Pê caku crê kam Jeju
kôt ipa, ne pê Jeju te amji kam hapac xà cunea na hõmpu. Ne ramãihwej tu
kam ri cute Jeju na mehkwỳ mã ihkàhhôc ita hôc, ne ihkujahêc.
Ne pom cu me ihkàhhôc cahyt ita kam ri, cute me cumã, cute me Jeju te
amji kam hapac xà jicuna, me cumã cawpa, mãr quê nee me hicu nare. Ne
cute Jeju to amji mã mehhimpej cwỳrjapê ri, mehkwỳa te me amji pupun xà
kêanre na me to, mã me amji pupun to kêanre. Cwỳrjapê ri ahna me cumã
apô. Ne me cumã pjê ita jamre xà kam, ampo cunea te me hỹrmã cator xà
ata jarẽn. Ne mecumã Pahpãm te pjê ita cunea to hamre, ne intuw ton na
cute me cumã harẽn. Ne Jeju te me cumã ampo itajê cunea to hahkre, mã
harkwa kôt cute me cumã harẽn par. Na ri hõ kàhhôc ita japrỳ te Cormã
Ampo Te Jũ Mãn Xà Ata Te Jowãw Mã Amji To Ipipẽ Xà Jõ Kàhhôc
Jowãw te amji jarẽn xà
Ỹhỹ, ihkàhhôc ita cahyt xà te hajỹr he. Ipê Jowãw, ne pa wa ha
me amãihkàhhôc ita hôc. Pê mam, ramã rỳ pêa mã, Pahpãm Jeju
mã ampo tehajỹr xà itajê cunea jarẽn pa. Mã Jeju te me cumã hàpên
catêjê mã ampo itajê jarẽn xà na, imã cumã imprar catê kujahêc, côjkwa
pĩn. Mã iwrỳc, ne iwỳr cator ne cute imã ampo itajê cunea jarẽn, neimã
hahkre par. Cwỳrjapê wa ha ihkàhhôcita kam, me amã ampo itajê cunea
jarẽ. Ne ampo te hajỹr xà itajê, quê ha nee amji to hàhtũm ry nare.
Ỹhỹ, pê Pahpãm, ihkrapê Jeju mã ampo itajê cunea jarẽ, pê Jeju
harkwana imprar catê mã harẽ, pê ma ajpên imã harẽ, na wa ha
ihkàhhôc ita kam ihcunea na me amã ihhôc partu. Ne quêt Pahpãm
cakôc xà ita ampeaj kam ri. 3 Na ca ha ate me ihkàhhôc ita cahyt, ne
kam me gapac na, ca ha ampeaj kam me gakry. Ne por quê ha me kampa
ne me hahkre pej atajê, quê ha hanea ne amehakry. Hõ, por quê ha
ampeajkam me Pahpãm jarkwa itajê kam, me hapac pejtiatajê, quê ha
ihtỳj me hakry. He, quê ha nee ampo te hajỹr xà itajê amji to hàhtũm ry
nare, na quê ha me hakry.
4 Ỹhỹ, ipê Jowãw, wa me apê Jeju na mehkwỳ jakrã te xet, ne Axij jõ pjê
kam me akrĩ atajê mã, wa ite ihkàhhôc itajê ton. Ne me amã Pahpãm me,
ihkra Jeju Crixtô mã me icakôc, ne cumã me acajrẽn to:
— Me to impeaj ne, ne me caxwãm pê me cumã acarĩcti gõ — hane. Ne
Pahpãm ita pê rỳ pêa mã Pahpãm ata, ne cormã cupê Pahpãm rohnỳtti
mã, ne côjkwa kam Pahhiti krĩ xà ata kam ihkrĩ. Ne cahê na Pahpãm
CarõPejti caca xà te xet atajê mehkrĩ. 5 Pê pjê ita kam Jeju te apu ipa
reriamã, ampeaj kam Pahpãm jarkwa atajê to ajco ihcakôc to ipa. Ne
cupêa ri Pahpãm mehcãmter, ne pyxitpeaj ne hacpỹa mã ihtĩr cakônĩ
to ihtĩr, ne taamã ri pyxit peaj ne cupê pjê kam pahhi catêjê cunea jõ
Pahhiti. Ne cumã me pahkĩn, cwỳrjapê pêty ne caprô jaxwỳ. Ne caprô
jaxwỳr ata to me pahkên kêanre atajê cunea cuhhõn partu. 6 Ne cute me
pahcunea to Hũm mã hàpên catêjê na. Na cu ha me harkwa kampa, ne
pjê kam mehkrĩ itajê mã me harẽ. Ne hacpỹa mã Pahpãm wỳr, pjê kam
mehkrĩ itajê cajrẽn xà atajê to, cu ha me cumã, pjê kam mehcunea to
me pahhimpej. Pê Jeju Crixtô me pamã ampo pejti itajê cunea ton pa.
Cwỳrjapê ri mehcunea te hahkre pej na imã me to prãm, nãmri Jeju ri
quêt mehcunea jirôa pê carôt tỳj rohnỳtti mã! Ne ahnaa ri imã to prãm!
7 Ne me hõmpu he, ramã pjê wỳr ahcakrã kam iwrỳc xàa kam he! Quê
ha mehcunea me hõmpu, quê ha hanea ne cute ame caxwỳr catêjê ihtỳj
amji jaxàr na me hõmpu, ne ampeaj kam me cumã hũpa. Quê ha hũpate
ame amrãa to ameamrã. Ne quêt imã Jeju te hacpỹa ne amji jaxàr ita na
ri ampeaj kam imã to prãm. 8 Ne me hirôa pê Pahpãm pê Pahhiti carôt
tỳjti ata te amji jarẽn to:
— Ipê pjê kat me hihôt jõ Pahhiti, ne ipê cumã kat kam ampo cunea jõ
Pahhiti, ne ipê hicu xàa kam ampo itajê cunea jõ Pahhiti — hajỹr. Ỹhỹ,
Pahpãm pê rỳ pêa mã Pahpãm ata, ne cormã cupê Pahpãm rohnỳtti mã.
9 Ỹhỹ, ipê me akrã tũm pê Jowãw, ne ipê, por ca Axij jõ pjê kam Jeju
kôt me amji pupun xà kêanre to me amji pupu atajê, tõ kàa wa. Ne cu ha
pahcuneaJeju cwỳrjapê ame amji pupun xà kêanre to me papa, ne pom
cu me pahcunea ame amji pupun kêanre itajê mã, cu ha me pahcunea
pahtỳj me awcanã to mehtỳaj ne, neme pahcunea Jeju kôt amji to me
CUTE AMJI TO IPIPẼ XÀ JÕ KÀHHÔC 1
pahhi. Pê Jeju Jowãw mã amji to ipipẽ Pê wa ajco pjê cunea kam Pahpãm
jarkwa jarẽn to ipa, por pê Jeju imã to hahkre ne imã huwahi ata, pê
wa ajco harẽn to ipa. Cwỳrjapê pê me ipro ne ma cô jipôc ri, pjê japrỳ te
Patmo jõ pjê ita wỳr me ikujate. wa ita ri apu ipa, ne jũ caxuw icatorxà
10 Ne pê wa me pahkôt xà jõ amcro pê tômĩc na jỹ ne Pahpãm to amji
kampa. Pê Pahpãm Carõ Pejti imã amji gõ. Pê wa pea amji caquẽc kôt
jũm jõkreti, pê ihhêj rũm hõhhi jõkre krãhhi tỳjti ata kampa. Pê imã
11 — Wa ha amã ampo jàhtôa ne to ajpẽ, ca ha hõmpu ne atỳj ahna
ihhôc partu. Ne ma krĩ te xet kam Jeju na mehkwỳ atajê mã ihkujahêcpa.
Ne por krĩ atajê japrỳ te ri Epet jõ krĩ me, Pĩhhôcuxwa jõ krĩ me,
Hawênti jõ krĩ me, Tijat jõ krĩ me, Pyt jõ krĩ me, Ihkjê kĩn jõ krĩ me,
Ratixa jõ krĩ atajê wỳr ca ha ihkujahêc partu — hane.
12 Wa ite jũm ita pupun prãmte hỹrmã ipipkjêr, ne ite wakỳre prà tepti
pê ôr te ihpôc xà mã cuhhê xà te xet atajê pit pupun. 13 Mã hipôc ri jũm
pê me Pahhàkà Cati pyràcti ata ihkà japjêhti ata kam xa. Ne wakỳre
prà tepti pê ôr te ihcahti na hê mã to xa. 14 Ne ihkĩ jaka ita pê ihhêj rũm
ihpar prà ita pê ihhêj rũm me hũhhi na hê xàcrecrerti ata prà pyràac.
Ne hõkre par ita pê ihhêj rũm côhxocti jàhkrihkrit par. 16 Ne pê awpôc
rũm, hũhkra ata to caxêre te xet ata cwa ne to xa. Mã harkwa pĩn wapo
xwahhihti xwapeaj te hũjê ata cator. Ne ihkuc prà pê ihhêj rũm pyt te me
pahkrã jimoac kam ihkrĩ prà pyràcti.
17 Wa ite hõmpun, ne pea hũpa te ipê mehtyc pyràc, ne cuna mã ijõ
pôrpo ne nõ. Mã cute ina awpôc rũm hũhkra xir ne imã:
— Nee apu icupa nare. Ipê cumã kaat kam ampo cunea jõ Pahhiti,
ne ipê hicu xàa kam ampo atajê cunea jõ Pahhiti. 18 Ne pê wa ty, ne me
ipupu he, wa hacpỹa mã itĩr, ne ita caxuw jũ caxuw ityc xà nare, ne ipêa
ri mehtyc xà jõ Pahhiti, ne hanea ne ipêari mehtyc catêjê jõ Pahhiti.
19 — Na ca ha ate ampo te hajỹr xà atajê pupun xàa na, ahna ihhôc.
Ne hanea ne cormã ampo te jũ mãn xà atajê na ihhôc. 20 Ne hamre, wa
ha amã ijũhkra kam caxêre te xet atajê me, ihpôc xà te xet atajê cuhhê
xà itajê kôt harẽ, ca ha kampa. Pom ihpôc xà cuhhê xà te xetitajê pê me
ikwỳ jakrã te xet atajê pyràac. Ne caxêre te xet itajê pê ihhêj rũm côjkwa
pĩn imã me hàpên catêjê te xet atajê pyràac, quê ha ihtỳj ahpỹanre na me
ikwỳ jakrã te xet atajê jamã — hajỹr. Hõhõ, cute imã hũjarẽn to hajỹr.
Epet jõ krĩ kam mehkwỳ jakrã mã kyre pê Pahpãm kĩn
Ne jũm ata te imã harkwa hyr to hajỹr he:
— Ỹhỹ Jowãw, ita caxuw ca ha Epet jõ krĩ kam, por ikrac ri me
ikwỳ jamãr catêata mã ijarkwa kôt, ihkàhhôc ton to hane he: “Ipê jũm
CUTE AMJI TO IPIPẼ XÀ JÕ KÀHHÔC 2
te hũhkra to caxêre te xet ne incwỳr ne to xa ata, ne ipê, por jũm ôr
te wakỳre te ihpôc xà cuhhê xà cajpuw apu mõ ata. Ne ijarkwakôt ri
me amã ihkàhhôc ita. 2 Ne imã ate me ampo ton xà atajê cunea na me
gahkre pej. Ne ate amji mã me aprĩa kam, ramã me gàpên xà ton to
me catia. Ne imã ate nee mehkêanre atajê mã me gũcanãr nare na me
gahkre pej. Ne ma cute me amãInxũ jarkwa to mehcakôc catêjê na me
jarẽn na, ca ha me hahkre pejpyrentu, ne ma amempar caca, ne ma ame
curê. 3 Ne icwỳrjapêa ca ate amji mã me aprĩa kam, ame amji pupun xà
kêanre to ame amji pupun. Ne ate me amji pupun xà kêanre atajê mã atỳj
meawcanã, ne imã ampo itajê cunea na me apej pit.
4 “Ne por ampo pyxit peaj ata na ri imã me ana prãm nare he. Nee mã
ampo nare, pê ca mam ampeaj kam me amã ikĩn, ne ita kam mã ajte kyre
pême amã ikĩn, mam kĩnte. 5 Xà ca gõtpê ajkĩ mam me amã ikĩnti ata
tome amji japackre? Ca ha ate me to amji japackre na, ca ha hacpỹa mã
iwỳr me apkjê, ne ikĩnti ata to ame ikĩn. Nãmri, ca ha ate me akên jicu
nare, nenee iwỳr me apipkjêr nare na, wa ha hacpỹ ne amji jaxà, ne itỳj
me apê gõ pôc xà cuhhê xà ata capa, quê ha hãm xà kam caprỳ. 6 Ne por
ca ramã ame ampo pyxit ton to me apa ata na ri, imã ihprãam to prãm.
Nee mã ampo nare, ca ramã ma ame Nicoraw kôt me ipa catêjê hêj xia to
amehcakôcatajê par caca, ne me apê ipyràac, nema ame curê. Nãmri wa
7 “Ỹhỹ me ikwỳ, xà ajkĩ me gapac nare, me gũpar xà caxuw? Hãpà. Ihtỳj
me akam me gapac, na ca ha me Apãm Carõ Pejti te mehkwỳ jakrã mã
harẽn xà na me kampa, ne mempartu. Inxũ mã ihkrĩ xà ata kam pĩxô pàr
pejti ne ihcuhhê. Quê ha jũm te pĩxô ata nõ krẽr na, quê ha nee jũ caxuw
ihtyc nare, ne quêt ihtĩar na apuipa, rohnỳtti mã. Ne por quê ha me ampo
kên cunea tohjê, wa ha itỳj pĩxô ata na me hamã, quê ha ame cuku. Hõhõ
ita pit” — hajỹr.
Pĩhhôcuxwa jõ krĩ kam mehkwỳ jakrã te me amji pupun xà kêanre
Ne cute hipêr imã harkwa hyr to hajỹr he:
— Ỹhỹ Jowãw, ita caxuw ca ha Pĩhhôcuxwa jõ krĩ kam, por ikrac ri me
ikwỳ jamãr catê ata mã ijarkwa kôt ihkàhhôc ton to hane he:
— “Ipê cumã kat kam ampo cunea jõ Pahhiti, ne ipê hicu xàa kam
ampo itajê cunea jõ Pahhiti. Ne ipê jũm tyc ne hacpỹa mã ihtĩr ata. Ne
ijarkwa na ri me amã ihkàhhôc ita. 9 Ne icwỳrjapê ate ame amji pupun xà
kêanre to ame amji pupun atajê na, imã me gahkre pej. Ne icwỳrjapêa ri
Ne Inxũ mã me apê hamreare nare, ne ampeaj kam quêt cumã me gakràj.
Ne imã cute me ato xwahna to kêanreatajê na me hahkre pej, ne me amã
CUTE AMJI TO IPIPẼ XÀ JÕ KÀHHÔC 2
me amji to ihhêj xi xà to, ‘Me ipê Juta catêjê impej pit, na wa ha itỳj me
amã catyt kam ampo pejti atajêpit to hahkre’ hane. Ne cama ame amã
ihhêj, ne aracri Xatanaj kôt amjikam me hapac to me ipa, ne toa amji
mã mehhimpej to me ipa. 10 Ne ca ha cormã ame amji pupun xà kêanre
to ame amji pupu, ne nee ca ha ame amji mã pa nare, ne me ikampa he.
Quê ha Xatanaj kôt me ipa catêjêihtỳj me anõ pro, ne me hacjên xà kam
me gaxà, ne me acajpẽr hiahpuro. Ca ha ame amji pupun xà kêanre to
me amcro to me tej cakrô, ca ha ito pit mãamji mã me ahimpej to me apa
kam me to acrà, ne ahnaa ame gamre na, wa ha amji wỳr me ato ahtêp,
ca ha icahê na ame apa, rohnỳtti mã. Ne pom hãnne memprar tỳj catêjê
mehkwỳ re, ne amji mã me hê cwa, ata jĩkjê na, ca ha ate me gũcanãr na,
wa ha itỳj me amã me atĩr xà caxuw me gahĩxà gõ, ca ha me atĩr rohnỳtti
11 “Ỹhỹ me ikwỳ, xà ajkĩ me gapac nare me gũpar xà caxuw? Hãpà! Ihtỳj
me akam me gapac. Na ca ha me Apãm Carõ Pejti te mehkwỳ jakrã mã
harẽn xà ne me kampa ne mempartu. Ne por quê ha me ampo kên cunea
tohjê atajê, quê ha nee hipêr amehtyc nare, ne nee hipêr ame amji pupun
xà kêanre nõ to ame amji pupun nare. Hõhõ ijarkwa ita pit” — hajỹr.
Hawênti jõ krĩ kam mehkwỳ jakrã te nee mehpahàm nare atajê jicu nare
Ne cute hipêr imã harkwa hyr to hajỹr he:
— Ỹhỹ Jowãw, ita caxuw ca ha Hawênti jõ krĩ kam, por ikrac ri me
ikwỳ jamãr catê ata mã ijarkwa kôt ihkàhhôc ton to hane he:
— “Ipê, por jũm jarkwa kam wapo xwahhihti xwapeaj te hũjê ata
jarkwa na mã, me amã ihkàhhôc ita he. 13 Ne imã Xatanaj to me amji mã
mehhimpej catêjê jipôc ri ate ame akrĩ na, imã me gahkre pej. Ne curia
ri cute me Antipa curan. Ito me cumã ihcakôc to ipa, incwỳrjapê ri cute
mehcuran cakrô, ca nee ate itoamji mã me ahimpej jicu nare, ne ikam me
ampo nare, me akwỳa kwỳ ihtỳj Parãw xwỳ himpej xà kêanre atajê to
ame amji mãmehhimpej to me ipa. Ne pê Parãw xwỳIxaher catêjê to kên
prãmteme cumã Xatanaj me, ampo carõ kên to ihhimpej to: ‘Gapacta
ne me pryre jàhtôa ne me to cuprõ ne me hipej, ne Xatanaj me, me amã
ampo carõ kĩntiatajê mã me to amji kĩn nõ to, nehanea ne atỳj ahti na
amji pê me aprõ to meaxy’ hane. Mã me akwỳa kwỳ te ihtỳj ihhimpej xà
ata mã me amji jõr, ne toa amji mã mehhimpej to me ipa. 15 Ne hanea ne
me akam Nicoraw kôt me ipa catêjê te me to ihhimpej catêjê ame ipa. Ne
me imã ampo itajê nõ na prãm nare. 16 Cwỳrjapê wa me amã, ‘Me amji
to apkjê, ne me akên itajê jicu. Ca ha ate me akên itajê jicu nare na, wa
ha me awỳr itẽm pyrentu, ne pomijarkwa pĩn wapo hapôj ita to, ate me
hajỹr catêjê cunea cuna mã ajpu’ hane.
CUTE AMJI TO IPIPẼ XÀ JÕ KÀHHÔC 2
“Ỹhỹ me ikwỳ, xà ajkĩ me gapac nare, me gũpar xàcaxuw? Hãpà!
Ihtỳj me akam me gapac. Na ca ha me Apãm Carõ Pejti te mehkwỳ jakrã
mã harẽn xà na mekampa, ne mempartu. Ne por quê ha ame ampo kên
cunea tohjê, wa ha itỳjaracri me cumã harte, quê ha nee jũm ite me cumã
harte ita na ijahkre pej nare, to hanea, pom quê pê wa Juta catêjê mã me
hõ pê mana to harte he. Newa ha ahpỹanre na kẽn jakatiatajê kam me
cumã me haprỳ to ipintuw partu. Quêha nee jũm me haprỳ itajê jahkre
pej nare, ne me cumãa quê ha me haprỳ atajê jahkre pej. Hõhõ ijarkwa
ita pit” — hane.
Me hũxy xi cahãj nõ te Tijat jõ krĩ kam mehkwỳ jakrã mã ihhêj
Ne cute hipêr imã harkwa hyr to hajỹr he:
— Ỹhỹ Jowãw, ita caxuw ca ha Tijat jõ krĩ kam, por ikrac ri me ikwỳ
jamãr catê ata mã ijarkwa kôt ihkàhhôc ton to hane he:
— “Ipê me Apãm kra, ne ito jarwrỳ pê ihhêj rũm cuhy pôc jarwrỳ ata,
neipar prà pê ôr te me hũhhi na hê xà prà pyràcti ata. 19 Ne imã me gàpên
xà cunea na me gahkre pej. Ne me amã ajpẽn kĩnti, ne ate me ajpẽn
ne amji mã me aprĩa kam ampo kên mã me gũcanãr na, imã me gahkre
pej. Ne ca mam me acaca xà atajê jirôa pê me to apicamẽn to me mõ.
20 “Ne por ampo ata pyxit peaj, ne ahna imã me ana prãm nare. Nee
mã ampo nare. Por me acahê na pyjê nõ kêanre apu ipa ata, ca ajte nee
ihkêntête me cumãn nare, ne cama ahna me hamã. Mã ihtỳj apu ihkên
xà atajê ton to ipa. Ne pyjê nõ kêanre ata pê ihhêj rũm mam pyjê nõ
kêanrejaprỳ te Ixapewkwỳj xwỳ ata pyràac, ne me amã amji jarẽn to,
‘Pahpãm te ri me awỳr ikujahêc, ite catyt kam me amã ampo to hahkre
to hajỹr prãmtehe. Gapacta ne ahti na amji pê ame aprõ caxu, ne hanea
ne atỳj cute ampo carõ kênti mã me hõ ton atajê ku’ hane. Ne cute me
cumã ampo to hahkre to hajỹr xàatajê to hãn ne ijõ pry kaj na imã me
hàpên catêjê atajê rẽ. 21 Ne tee ite mentête pyjê nõ ata mãn to, ‘Me to kên
jicu!’ hajỹr. Mã ma apu ipar caca.
22 “Cwỳrjapê wa ha to kên prãmte cumã ijarkwa to, ‘Hã, ita caxuw ca
ha atỳj ahti na ate me hũmre to gikwa, ne ame to axỳ xà ita kam nõ.
Ne itacaxuw quê ha gikwa xà ata amã ihkêanre, ne hanea ne, por quê
ha acahê na kam me hikwa atajê mã ihkêanre ne. Ne ihtỳj ate me amji
pupun xà kêanre to me amji pupun to acuhhê na, me ato’ hane. Quê ha
cute meipar nare, ne nee mehkên ton jicu nare atajê cunea mã, quê ha
itajê hane. 23 Ne itỳj cupê mehkra cunea jipej. Quê ha pea me ikwỳ me
ahna ijahkre pej, ne hanea ne ite me hũmre cunea mã cute me amji kam
hapac xàjahkre pej na me ijahkre pej. Ne pa wa ha ahpỹanre na ate me
ampo ton atajê mã ampi, ne hahpan xà na me amã ijàmjõr pa.
CUTE AMJI TO IPIPẼ XÀ JÕ KÀHHÔC 2
“Por tee me amã harkwa to, ‘Hacu ne Xatanaj jarkwa to ame hahkre,
ne to amji mã me pahhimpej to me papa’ hane. Ca nee ate mempar nare,
ne nee mehkôt me amji ton nare atajê, wa nee hipêr na me gapackre
prãm nare. Ampo na? He ca atỳj ramã amjia kôt me gũpar to me apa.
25 Ne kam me to acrà mã me awcanãa ne, wa ha ahnaa me awỳr icato.
26 — “Ne por quê ha me ampo kên cunea tohjê, ne ma imã ampo na
prãmti kĩnti atajê ton kam me to incrà, ne ahnaa amehtyc na, wa ha me
to krĩxàre cunea jõ pahhi to hanea, pom quê Inxũ te ito pjê cunea jõ
Pahhi he. 27 Quê ha mehpahtỳaj kam me to ihhimpej to me ipa. Quê ha
jũm te apu Pahpãm par caca na, quê ha me gãn to hane, pom quê hãn
ne me pjê te pot gã he. 28 Ne me to ihhimpej xà to prà to hanea, pom quê
awcahti xà wỳr caxêti prà he. Mã mehcunea me hõmpu, mã me cumã
hõmpun xà impejti he.
29 “Ỹhỹ me ikwỳ, xà ajkĩ me gapac nare, me gũpar xà caxuw? Hãpà!
Ihtỳj me akam me gapac, na ca ha me Apãm Carõ Pejti te mehkwỳ jakrã
mã harẽn xà na me kampa ne mempartu. Hõ, ite me gapackre xà ita
pit” — hajỹr.
Pyt jõ krĩ kam mehkwỳ jakrã te amji kam me hapac xà kêanre
Ne cute hipêr imã harkwa hyr to hajỹr he:
— Ỹhỹ Jowãw, ca ha ita caxuw Pyt jõ krĩ kam, por ikrac ri me
ikwỳ jamãr catê ata mã ijarkwa kôt ihkàhhôc ton to hane he:
— “Ipê Pahpãm Carõ Pejti caca xà te xet atajê cahê na ipa catê, ne ipê jũm
jũhkra kam caxêre te xet ata. Ne imã me gàpên xà cunea jahkre pej. Mã
mehcunea amji mã me garẽn to, ‘Jeju kôt me ipa catêjê atajê toa amji mã
mehhimpej to me ipa’ hane. Ne cute ikôt me apa na amji mã me garẽncatêjê
atajê mã ihhêj ne me atĩar. Ne mehkĩnte imãa ihhêj ne ramã ame acuneatyc.
Ampo na? Ca nee amji mã me ito ahimpej nare. 2 Ame ampra! Nãmri ca
cormã kyre pê ito amji mã me ahimpej, na ca ha ita caxuw ito amji mã me
ahimpej to ihtỳaj to ihtỳj. Nãmri ca ha ate amji mãme ito ahimpej nare na,
ca ha atỳj ikôt me apa jicu, ne pea imã me apê mehtyc pyràac. Ne mẽr ampo
na mã wa ame amã Inxũ cawpa to icakôc to hane? Ampo na nare. Pom ca
ate me gàpên xà cunea ton itajê ri, nee Inxũ cuna mãcumã impej nare.
3 “Cwỳrjapê ca ha ate me ampo jahkre pej, ne me hõmpun atajê to me
amji japackrea ne, ne hỹrmã me apkjê, ne amji mã me hũpahti to me apa.
mehàhkĩj xi tẽm xà pyràac, na wa ha aracri tẽ. Quê ha nee jũm itẽmxà
ata na ijahkre pej nare. Cwỳrjapê ca ha me ampra!
4 “Ne me akwỳ kam me pyxitre atajê ri amã mempeaj to mempej. Ne
mempej ita pê ihhêj rũm cute amehkà jakati tũm nare mã me amji jacjên,
CUTE AMJI TO IPIPẼ XÀ JÕ KÀHHÔC 3
ne maihtũm pê me to amji cajhê to ame ipa, mã nee apu ihtũm nare, ne
hakati ata na, atapyràac. Ne ikôt me akà jakati kam me apa xà caxuw,
ampeaj kam me apej, cwỳrjapê ca ha atỳj jũ caxuw icahi na ame apa”
5 — “Ne por quê ha me ampo kên cunea tohjê, ne ma imã ampo na
prãmti kĩnti atajê ton kam me to incrà, ne ahnaa amehtyc na, wa ha
itỳj me cumã mehkàjakati atajê gõ, quê ha kaam ame ipa. Wa ha nee jũ
caxuw hacpỹa mã mehtĩr xà jõ kàhhôc kam ramã ame haprỳ hikwa itajê
nõ caxàr neihhur nare. Ne hirãa pê cama Inxũ mã me hàpên catêjê kam
mare mã, me ahna amji jarẽn to, ‘Pom mempejti mehkà jakati kam ame
ipa atajêcunea pê itekjê, ne me cupê me ikwỳa’ hane.
6 “Ỹhỹ me ikwỳ, xà ajkĩ me gapac nare, me gũpar xà caxuw? Hãpà! Ihtỳj
me akam me gapac, na ca ha me Apãm Carõ Pejti te mehkwỳ jakrã mã
harẽn xà na me kampa, ne mempartu” — hane.
Ihkjêkĩn jõ krĩ kam mehkwỳ jakrã mã Pahpãm mã hàpên xà
Ne cute hipêr imã harkwa hyr to hajỹr he:
— Ỹhỹ Jowãw, ita caxuw ca ha Ihkjêkĩn jõ krĩ kam, por ikrac ri me
ikwỳ jamãr catê ata mã ijarkwa kôt ihkàhhôc ton to hane he:
— “Ipê rỳ jũ caxuw jũm te ampo kên nõ ton nare ata, ne ihcunea na
ipeaj to ipej. Ipê rỳ jũ caxuw jũm te ampo to ihhêj xi nare ata, ne wa
icakôc xà hêj xi nare to icakôc to ipa. Ne pê rỳ pêa mã pahhi Tawixwỳ
ikre nõ impejti ata kam ihkrĩ. Pê pea jũm ata pyxit peaj ne hũrkwa jihê
rẽn xà ata to ajco apu ipa. Jĩkjê na ri ipyxit peaj ne imã Inxũjũrkwa jihê
rẽn xà. Na wa ha to hihê mẽ, quê ha nee jũm to hihê nare. Nãmri, wa
ha ite to hihê na, quê ha nee jũm hihê mẽn nare. 8 Ne ramã ite me gàpên
Cakrô ca atỳj ijarkwa kôt ame apa, ne itoa amji mãme ahimpej to me apa.
Na wa ite me amã harkwa jihê mẽn, ate ahna me gapôj ne iwỳr me jũmjê
japrôr ne me to acator, mã me acuxà ikôt me ipa prãmte. Wa ite me amã
hihê mẽn, mã ahnaa xa, na quê ha nee jũm to hihê nare.
9 “Ỹhỹ, me akam jũmjê ame ipa atajê pê Xatanaj tekjê. Ne ihtỳj meamã
amji jarẽn to ihhêj xi to ipa to, ‘Me ipê Juta catêjê, ne me ipeaj to me
ipej, naca ha atỳj me ikampa. Ampo na? Wa ha itỳj me amã catyt kam
ampo pejti atajê to pit mã me amã hahkre’ hane. Cakrô, wa ha nee me to
amji kwỳnare. Ne cama me hipy mã me amẽ. Ne acuna mã, mehkõn krã
na amehkrĩ na me to, quê ha me garẽn to, ‘Ampeaj kam ri, quêt me apê
Pahpãm kôt meapa catêjê, ne ampeaj kam ri quêt me cumã akĩn!’ hane.
10 “Pê wa me amã ijarkwa hyr to hane he: ‘Me awcanãa ne, ne ampo
cunea na amji mã me aprĩa to me apa’ hane. Ca ate me ijarkwa ita par
pyrentu, ne atỳj megũcanãr to me apa. Cwỳrjapê wa ha itỳj ampo kên
CUTE AMJI TO IPIPẼ XÀ JÕ KÀHHÔC 3
atajê cunea pê me apytà. Por ite pjê kam ampo kên cunea to me capi ne
to mehcajpẽr xà ata pê, wa ha me apytà. 11 Ne wa ha nee amji to ijàhtũm
nare ne ajpên me awỳr tẽ. Ite me amã ijàmjõr prãmte, wa ha me awỳr tẽ.
Cwỳrjapê ca ha ite me amã ijàmjõr xà to ajpên me awỳr itẽm xà ata jahkà
na meawcanãa ne. Nãmri ca ha ate me gũcanãr nare na, ca ha nee me
gàmcwỳr nare, ne me gàmcwỳr xà ata to me acto, quê ha jũm me gaxà
kam amji mã cupy” hane.
12 — Ne por quê ha me ampo kên cunea tohjê, ne ma imã ampo na
prãmti kĩnti atajê ton kam me to incrà ne ahnaa amehtyc na, wa ha ma
jũm ata to Inxũjũrkwa wỳr tẽ, ne to axà, ne pea ihhêj rũm to ikre mã
ihcuhhê xà, ne ikre ata mã kam hãm. Quê ha curia ihcuhhê rohnỳtti
mã. Wa ha pea kam me ijaprỳ incrê na ihhôc to hane he. Wa ha kam
Inxũ japrỳ na ihhôc, nekam, por quê ha Inxũ, côjkwa pĩn pjê wỳr, hõ krĩ
tuw Krĩpinkrên kujate ata japrỳ naihhôc. Ne wa ha hanea ne kam ijaprỳ
13 — Ỹhỹ me ikwỳ, xà ajkĩ me gapac nare me gũpar xà caxuw? Hãpà!
Ihtỳj me akam me gapac, na ca ha me Apãm Carõ Pejti te mehkwỳ jakrã
mã harẽn xà na me kampa ne mempartu — hajỹr
Ratixa jõ krĩ kam mehkwỳ jakrã me cupê Pahpãm tekjê na me amji jarẽn na
me amji to ihhêj
Ne cute hipêr imã harkwa hyr to hajỹr he:
— Ỹhỹ Jowãw, ita caxuw ca ha Ratixa jõ krĩ catêjê kam, por ikrac ri me
ikwỳ jamãr catê ata mã ijarkwa kôt ihkàhhôc ton to hane he.
— “Ipê mehhêj xi nare tekjê, ne ipê mehhêj xi nare catêjê xakat, ne ipê
jũm te amji jarkwa par to ipa rohnỳtti mã ata, ne ipê catyt kam ampo
cuneajarẽn catê. Ne pa pê wa Inxũ jarkwa kôt pjê me ampo cunea ton pa,
ne ipêa ri ampo itajê cunea xakat. 15-16 Ne imã me gàpên xà cunea jahkre
pej. Ca ha ikôt me apa na amji to mehtỳj tu na, wa ha itỳj me ana prãm.
Nãmri ca ha ate kyre pê ikôt me apana, wa ha nee me ana prãm nare.
Ampo na? Ihhêj rũm ate me hajỹr catêjê pê cô cacrujre na, imã prãm nare
ata. Ne nee me ato ikõm xà caxuw me apej nare, ne nee me gakryti nare,
ne nee me acacrohti nare, ne meacacrujre. Cwỳrjapê wa ha ijarkwa pê me
17 “Ampo na mã wa ame amã icakôc xà ita to? Nee mã ampo na nare, ca
me caahãn ne amji mã me garkwa to, ‘Ampeaj kam me pajakràj! Ne ampo
cunea na me pahte amji mã me prãm atajê ramã me pamã! Ne nee ahna
ihkên nare!’ hane. Hajỹr cakrô, mã me apê amji jahkre kêatre, ca nee
ampo kôt me hakop nare kam amji mã ame garkwa to ame hane. Ne Inxũ
me imã nee ate me hajỹrnare! Ne me imã me apê ampo hamreare, ca me
acakrô ame apa, ne me acunea into tũm pit. Ca nee ate me amji pupun
CUTE AMJI TO IPIPẼ XÀ JÕ KÀHHÔC 4
xà kêanre kam me apahàmti ata na, ate me amji pupun ne ahna me amji
jahkre pej nare, ne me imãa ri me ate me hajỹr xà itajê jahkre pej.
18 “Cwỳrjapê wa ha gapackre, ne me amã. Ajpên iwỳr me pra, ne amji
mã me ate amji kam me gapac xà pejti pê ôr prà pyràcti atajê jũhkà,
neamji mã me icarôt jũhkà, ne ihkôat catyt kam me apa, ata pê ri ihhêj
rũm me akà jakati atajê mã ate me amji jacjên, ne kam ame apa ata
pyràac, meapahàm cupate. Ne hanea ne iwỳr me pra ne amji mã me ite
amji jahkre pej pê ihhêj rũm mento cahhê xà pyràac ata jũhkà, ate me
amji jahkre pej, ne mearĩt pej me ate me to ampo pupun xà caxuw.
19 “Xà ajkĩ me imã me akĩn nare na mã wa ame ato kêanre, ne ame
gapackre xà tỳjti itajê to ame gapackre? Hãpà! Imã me akĩnti, incwỳrjapê
wa itỳj ampo kên itajê cunea intête me amãn to me gapackreto ihtỳaj to
ipa. Hõhõ, ita na wa ijõtpê imã mehkĩnti atajê to hajỹr to ipa. Cwỳrjapê
ca ha caxwãm catia mã iwỳr me apkjê. 20 Ne wa ihhêj ne ikre cunea
jarkwa mã icuhhê to ijàhcukjêr to ipa, ixàr prãmte. Quê ha jũm te ijõkre
par, ne imã hihê mẽn, wa ha iteixàr ne cahê na ijàpàn na, quê ha ihtỳj jũ
caxuw hanea ne icahê na apà.
21 “Ne por quê ha me ampo kên cunea tohjê, ne ma imã ampo na prãmti
kĩnti atajê ton kam me to incrà, ne ahnaa amehtyc na, wa ha itỳj amji
cahê na ikrĩxà ata kam me hỹr. Quê ha curia icahê na amehkrĩ rohnỳtti
mã to hanea, pom quê pê wa ampo kên cunea tohjê ne hakren pa, pê
Inxũ amji cahê na ihkrĩ xà ita kam ijỹr, wa cahê na kam ikrĩ, ita na wa ha
22 “Ỹhỹ me ikwỳ, xà ajkĩ me gapac nare, me gũpar xà caxuw? Hãpà.
Ihtỳj me akam me gapac, na ca ha me Apãm Carõ Pejti te mehkwỳ jakrã
mã harẽn xà na me kampa ne mempartu” — hajỹr.
Côjkwa kam mehkrĩ catêjê cunea mã Pahpãm to cati prãm
Hõ, cute imã harẽn to hajỹr jirô pê wa ite hipêr ampo pupun. Ne
nee mã ampo nare, côjkwakam ri harkwa ata te amji jihê mẽn. Mã
jũm jõkre pê ihhêj rũm hõhhi jõkre pyràcti ata te imã hũjarẽn to hajỹr.
Pom pê wa mam kampa ita na ri cuteimã hũjarẽn ne imã:
— Iwỳr api, wa ha amã ampo te jũ mãn xà ata jahkre ne amã to ajpẽ,
ca ha hõmpu! — hajỹr.
2 Me ajkaam mã Pahpãm Carõ te imã amji jõr. Wa curi côjkwa kam,
tatapti ata pyràc, ne cupê kẽn prà tepti ata pyràc. Ne ihkrĩ xà pu na ihprà
krorti ata pê ihhêj rũm ta jõxwỳn.
4 Ne Pahhi krĩ xà ata pu na mehkrĩ xà kwỳ jàhtô na cute winticwat,
mã kampahhi catêjê te winticwat, ne mehkà jakati kam mehkrĩ, ne ôr
te wakỳre prà pejti ata te mehcunea krãhkà. 5 Ne me hipôc ri Pahhi
CUTE AMJI TO IPIPẼ XÀ JÕ KÀHHÔC 4
krĩ xà ata pĩn ri ihcuxê, ne kam me hõkre, ne hàhkrihkrit pê pahhàjê
pyràcti. Ne Pahhi krĩ xà ita cuna mã hàhcujro xà te xet, atajêpê Pahpãm
Carõ Pejti caca xà te xet atajê pyràc, ne hàhcujrohti. 6 Ne Pahhi krĩ xà
ita cuna mã ampo pê cô cati pê wit pràti tetetti ata pyràac ne nõ. Ne
Pahhi krĩ xà ita pu na pê jũmjê tĩar te cwatatajê te mehkrã ne me to
xa. Ne jũmjê tĩar te cwat atajê kam into jàhtôa to hàhtô, me hĩ cunea
kam. 7 Ne mam ita pê ihhêj rũm rop hôhtia pyràc. Ne ihcote na ita pê
ihhêj ne pryti xũmtia pyràc. Ne hapu na ita kuc pê ihhêj rũm me hũmre
kuac. Ne hapu na ita pê ri ihhêj rũm hàctia te apu ihtor pyràc. 8 Ne cute
me cwat itajê kam pê ahpỹanre na me hara xêj partu. Ne caxwãm pê
mento, ne põ rũmmento. Ne nee caxwa me amcro kam mencrer to hicu
nare, nemencrer to:
Ne quêt apejti ita pê Pahhiti pê Pahpãm!
Ne ca ri quêt acarôt tỳjti, mehcunea jirôa pê.
Ne apê mam ata, ne apê cormã ata,
ne apêcormã ata rohnỳtti mã” hane.
Ne cute me cwat atajê hipêr Pahpãm mã mencrer to:
“Quêt mehcunea mã acatihti na gahkre pej,
ne apejti na me cumã gahkre pej.
Ne mehcunea amji mã me acupa.
Ne mehcunea jirôa pê acarôt tỳj!” hajỹr.
Ne hãn ne cute me cwat atajê Pahpãm pê Pahhiti mã mencrer kam
pra, mã pea pahhi te winticwat itajê Pahpãm cuna mã mehpỳpỳm, ne
“Me ijõ Pahhiti pê me ijõ Pahpãm,
quêt apejti neacatihti,
mã quêt mehcunea amji mã me acupahti to me ipa.
Ne quêt acarôt tỳjti, ne ampeaj kam apej.
Pê ca quêt ampo cunea to.
Ne ate amji mã toapijapar xà na ihprãmti ata to, ca to ajpa” hane.
Ihkàhhôc na hê xà te xet atajê
Wa ite Pahhiti krĩ xà kam jũm jỹ ata jũhkra kam, awpôc rũm,
ihkàhhôc krãre ata pupun. Mã ihkàhhôc ata kam ihhôc te hũjê,
caquẽc kam ihhôc, ne hanea ne hõkwa kam ihhôc. Mã ahna hê xà te xet
CUTE AMJI TO IPIPẼ XÀ JÕ KÀHHÔC 5
atajê te ahna hê. 2 Ne hanea ne ite Pahpãm mã memprar catê nõ tỳjti ata
pupun, mã ihkrãhhia kam cute hàhcukjêr to:
— Jũm ri ihkàhhôc ita tête ahna hê xà itajê jirên xà caxuw impej, quê
hihê mẽ? — hajỹr.
3 Mã nee côjkwa kam ihkàhhôc ata caxuw jũm hamreare, ne nee pjê
kam caxuw jũm hamreare, ne hanea ne nee pjê krac ri caxuw jũm
hamreare, cute ihkàhhôc atatête ahna hê xà na ihtô xà itajê jirên, ne
caxwãm pê hõmpun xà caxuw. 4 Pê wa ajco amrãa to amrã. Ampo na? Pê
nee ihkàhhôc na hê xà jirênxà ata caxuw jũm impej nare, cute ahna hê
xà atajê jirên, ne caxwãm pê irĩt ne cute hõmpun xà caxuw. 5 Mã pahhi
na mehkwỳ nõ ata te imã:
— Apu acwỳr nare, hõmpu he, Juta na mehkwỳ jõ Pahhiti pê rop
cahàcti jõkre hôhti pyràcti ita ri me hirôa pê carôt tỳj. Ne cupê pahhi
Tawi xwỳ tàmxwỳtàmxwỳ, Juta tàmxwỳ, ne taa mã quê ha ihtỳj
ihkàhhôc na ihtô xà te xetitajê jirên pa, ne capô ne hõmpu — hajỹr.
Jeju pê carà cahàcre kra nõ pyràc, mã jũm jaxà kam cute mehcuran xà
Wa pea ite carà cahàcre hôhti kra xũmre nõ pupun, mã Pahhiti krĩ xà
cuna mã xa. Mã cute me cwat atajê me, pahhi catêjê atajê te mehkrã. He
ata pê me pajõ Pahhiti pê Jeju. Ne kam hĩpàr te xet, ne kam into te xet. Ne
cukrã xà te xet atajêpê Pahpãm Carõ Pejti caca xà te xet atajê, mã pjê wỳr
hãn ne mehkujate, atajêa ri. 7 Mã pea Caràcahàcre Kra ita mõ, ne cute, por
Pahhiti hỹr xà kam jỹata pê awpôc rũm hũhkra kam ihkàhhôc ata caxàr.
8 Mã pea, pom cute me cwat itajê me, pahhite winticwat atajê me, cuna
mãmehkõn krã na mehpỳm. Ne pê ahpỹanre name cumã me hàkôr xà. Ne
ahpỹanrena me cumã ampo kũm cuxwati atajê te wakỳre pràti atajê to
hipu partu atajê pê Pahpãm na mehkwỳ te me to cumã mehcakôc xà pyràc.
Ihkàhhôc jihê mẽn xà caxuw Jeju pej
Pê ajco mencrer tuw to mencrer to me hane he:
“Ate ihkàhhôc ita pyr ne hihê mẽn xà caxuw ampeaj kam apej!
Pê ca ty, ne acaprô jaxwỳ.
Ne acaprô jaxwỳr ata to Pahpãm mã pjê kamkrĩxàre cunea pê
mehkwỳ japrô,
ampo kra me, me harkwa pihho to mehcakôc catêjême,
pjê cunea kam atajê cunea pê ca me haprô.
10	Ne amji mã mehcunea to amã me hàpên catêjê.
Ne me taa mã quê ha mehkwỳ to me amã mehcakôc,
ne me taa pjê cunea to mehhimpej” hane.
CUTE AMJI TO IPIPẼ XÀ JÕ KÀHHÔC 5
Pjê me côjkwa kam mehcunea ame Jeju catia to me cumã ihcakôc
Wa hipêr irĩt ne ite Pahpãm mã memprar catêjê jàhtôa to hàhtô ne
me hõmpun, ne me hàhtôti atajê pê jũm te me cahyt par xà nare. Mãcute
Pahhiti krĩ xà me, cute me cwat itajê me, me pahhi itajê krã tu ne me to
xa, ne kỳj cati pêa mã cute me cumã harẽn to:
“Apê Caràcahàcre Kra pê Jeju.
Pê ca amji to me ikritxwỳ, pê ca ijaxà kam ty ne apeaj to apej.
Ne me hirôa pê atỳj, ne me hirôa pê gakràj, ne me hirôa pê ate amji
jahkre pej, ne me hirôa pê ahihtỳj!
gahkre pej, ne me imã mehcunea te acatihti me apejti name garẽn
na me to prãm!” hajỹr.
Ne pea ite ampo pryre cunea increr na kam ijapac. Côjkwa kam cuwênti
me, pjê kam pryre me, pjê krac ri pryre itajê me, côxwakam tep me, pjê
cunea kam, pryre cunea increr na kam ijapac. Mã cute mencrer to hajỹr he:
“Por ca ajỹr xà kam jỹ ata me,
Caràcahàcre Kra ata me,
wa acatihtiimpejti na me garẽn to prãm.
Mã pjê cunea kam amji mã me acupa,
ne mehcunea mã apejti na me gahkre pej,
ne mehcunea jirôa pê me acarôt tỳj rohnỳtti mã” hajỹr.
Mã cute me cwat itajê me kampa ne me cumã:
— Ỹhỹ, ampeaj kam! — hane. Mã pahhi atajê mehkõn krã na
mehpỳpỳm, ne catihti impejti na me harẽ.
Hũmre cawrô jakati kam jỹ ata pê me cupê amji mã hũtàr catê
Wa pea ite Caràcahàcre Kra te mam, pom ihkàhhôc na hapỳn xà te
xet itajê nõ hyr na hõmpun, ne pea ite, pom cute me cwat itajê nõ
jõkre pêpahhàjê jàhkrihkrit ita par, mã cute kỳj cati pêa mã hàkjêr to:
— Ajpên mõ! — hajỹr. 2 Wa irĩt, ne ite cawrô jakati ata pupun, mã ajpên
tẽ. Mã kam me hũmre nõ ata jỹ, ne cumã cuuhê, mã cute me cumã pahhi
krãhkà jõr. Mã ma totẽ ne ihtỳj amji mã me cupê pjê cunea pytàr to mõ.
Hũmre cawrô caprêcti kam jỹ ata pê me ipijapu to hapôj catê
Jirô pê mã ri, hipêr Caràcahàcre Kra ita te ahna hapỳn xà nõ ata hyr.
Wa pea ite cute me cwat atajê nõ te amji to cote ata par, mã cute hàkjêr
CUTE AMJI TO IPIPẼ XÀ JÕ KÀHHÔC 6
— Ajpên mõ! — hajỹr. 4 Mã pea cawrô nõ caprêcti ita cator ne ajpên
mõ. Ne kam hỹr catê ata te pjê kam, cute me ipijapu ne me hũmre te
pjê kam me amji kwỳa curan xà caxuw, amji na hũpar. Mã jũm te cumã
caxuw wapo xwahhihti nõ catiaita jõr.
Ne Caràcahàcre Kra ita te hipêr ahna hapỳn xà incrê hyr xà ita kam,
wa ite cute me cwat atajê nõ te me to incrê ata par, mã cute hàkjêr to:
— Ajpên mõ! — hajỹr. Wa irĩt ne ite cawrô tycti ita pupun, mã ajpên
mõ. Mã kam hỹr catê ita te hũhkra to cute ampo to ipipẽn xà ita pyr ne
kam to jỹ. 6 Mã cute me cwat itajê cajpuaw jũm jõkre ita jũjarẽn ita te
— Amcro pyxit kam me hàpên xà jahpan xà na, me cumã arỳjhy na crat
to pyxit peaj ne agõ. Ne kwỳr xôm na, ca ha me cumã crat to incrêne me
cumã agõ, amcro pyxit to me hàpên jahpan xà na. Ne hõ kryjre to ampeaj
kam me cumã hĩ to ahwỳ. Ne nee ampo to impê xà me, ampo itajê nõ to
apicacwỳr nare, ne nee hanea ne ampo cacôxỳre ita me ampo itajê nõ to
apicacwỳr nare — hajỹr.
Hũmre cawrô tatapre kam jỹ ata pê me hipej catê
Jirô pê mã ri Caràcahàcre Kra te ahna hapỳn xà te cwat ita hyr. Wa ite
cute me cwat itajê nõ te me to cwat ata par, mã cute hàkjêr to:
— Ajpên mõ! — hajỹr. 8 Wa pea irĩt ne ite cawrô tatapti ata pupun, mã
kam hỹr catê ata kam jỹ, mã cute me cumã haprỳ jõr to Me Hipej Catê.
Mã ramã pjê kammehtyc catêjê ihkôt ame ipa. Ne pea cute pjê kam me
hipej na amji na hũpar to hajỹr he:
— Ca ha ahpỹanre na mehcuran xà cunea to mehcuran to apa. Quê ha
me hũmre me cwat, ca ha me ipijapu na me to, quê ha me ajpu ne me
amji pyxit ne me amji cura. Ne prãm me, me hà me, pjê kam ampo kên
jàprê cunea to mehcuran to hane he. Quê ha me hũmre me cwat, ca ha
mehcuran xà itajê to hãn ne me pyxit ne mehcura — hajỹr.
Cute mehkwỳ jipej jahpan xà na, cute me to kên na me ahwỳ
Mã pea Caràcahàcre Kra ita te ahna hapỳn xà te xĩc ita hyr. Wa pea
ite Pahpãm mã ampo kũm cuxwati to caxàr xà ata pupun. Mã ihkrac ri
mecaxwỳn jàhtôa ne me jỹ, atajê pê Pahpãm jarkwa to mehcakôc catêjê
te catyt kamme ipa, mã me curê xwỳn te amehcuran atajê caxwỳn, wa
ite me hõmpun. 10 Mã mehkrãhhia kam cute ame caràr to:
Jũ caxuw ca ha pjê kam itajê cukij? Ne jũ caxuw ca ha cute ame icuran
catêjê itajê to apu ihkên, cute me icuran jahpan xà na? — hajỹr. 11 Mã
ahpỹanre na cute me cumã mehkà jakati atajê jõr partu, ne me cumã:
CUTE AMJI TO IPIPẼ XÀ JÕ KÀHHÔC 6
— Ca ha cama ame akôt to mehkryjre ne. Ne hanea ne cute ame gàpên
xà ita to me hàpên, ne me ato amji kjê catêjê kwỳ jikaj. Por quê ha
cormãhanea ne amehcura atajê, quê ha me akôt me cato ne me aràn. Ne
pea cute amji mã me gàhtô na, cute me ato hũjahkre xà ata mã, me ato
hahê — hajỹr.
Quê ha Pahpãm to cute ame kên jahpan xà na ame to kêanre ne
Wa pea ite Caràcahàcre Kra te ahna hapỳn xà te xêj ita hyr na
hõmpun. Mã pea pjê jàhcujrõn, ne pyt kam awcapàtkô tycti ita pêihhêj
rũm cupẽhkà tycti ata pyràac, ne putwrỳ intep pê ihhêj rũm me caprô
tep. 13 Mã caxêre côjkwa pĩn apu ipijaxwỳr te hajỹr, pom quê hãn ne kôc
prĩn mã ipàr to ahcujrõ, mã hãn ne apu pjê kam ajxwỳ he. 14 Mã côjkwa
jamre xà te hajỹr, pom quê hãn ne ampo kà incrà amji krã, cu me capône
me cumã hikra, mã hãn ne hacpỹa mã amji krã to pra he. Ne por hakôt
apu ihkrĩ atajê me, cô kam amcrà jacot atajê te amji pê ihkrĩ xàitajê caca,
ne ma cupê ipintuw partu.
15 Mã pjê jõ pahhi catêjê me, krĩ jõ pahhi catêjê me, krãhtare jõ pahhi
catêjême, por me hakràj catêjê atajê me, me carôt tỳjti atajê me, me
hũmre cunea me, cama me cumã me hàpên catêjê me, me hõ pahhi me,
mehcunea pimxur, kẽn kre me hàhkà jakôt krac ri ame ipimxur partu.
16 Ne cute kẽn kre me, hàhkà jakôt mã mehkrãhhia kam me caràr to:
— Ame ikam apỳpỳm ne ame ipro, por hỹr xà kam jỹ ata me,
Caràcahàcre Kra ata te ame ikam incryc xà atajê cupate, ca ha me cupê
me ito amxu. 17 Ampo na? Hamre, ramã cute ame ikam incryac to incryc
jõ amcroa kam hàhhuc, na wa ha nee me inõ cumã ijũcanãr nare — hajỹr.
Pahpãm na mehkwỳ te 144 mir kuctỳj kam haprỳa na ihhôc
te me pjê jõ xwahhi jõ kôc te cwat na incwỳr, ne me huwahi, ne
me to ihcuhhê na me hõmpun. Ampo na? Cute ame to kênxwỳjrea na
mam kôc nõ te pjê me, cô me, pĩ pàr nõ jakôr cupate ri cute me to amji
tỳj ne me to xa. 2 Wa pea ite Pahpãm mã memprar catêjêa nõ pupun, mã
pyt japôj xà rũm ihtor, ne tẽ. Ne Pahpãm tĩar ihkrĩ ata te haprỳa na cute
mehhôc catê ata kujahêc, mã ihkwỳ te cwat te apu pjê me cô cunea to
kên catêjêatajê wỳr tẽ. Ne kỳj cati pêa mã cute ihkwỳ mã caràr to:
3 — Ca ha nee cormã ne ame pjê to kên nare, ne nee cormã ne ame cô
to kên nare, ne nee cormã ne ame pĩ pàr nõ to kên nare, wa ha xa mepajõ
Pahpãm tĩar ata jõ tekjê na ame ipa atajê kuctỳj kam haprỳa na ihhôc pa
mã — hajỹr. Ne cute me kam mehhôc par.
4 Wa pea ite, cute Pahpãm japrỳ na mehkuctỳj kam ihhôc itajê jàhtô na
me harẽn par. Mã me hàhtô na cute me 144 mir. Ne me cupê ahpỹanre
CUTE AMJI TO IPIPẼ XÀ JÕ KÀHHÔC 8
na Ixahercatêjê jakrã ne ajpẽn kam mehpỳm ne me xa. 5-8 Pê Ixaher catêjê
na ahpỹanre na me hakrã kwỳ amji to atajê, amji to me ajcokjê ne me xa,
pêahpỹanre na ajpẽn caxuw me hakrã hàhtô na me tôxi mir. Ne Ixaher
catêjê na kjêjê name amji to ne me xa atajê pê, Juta me, Rupẽn me, Cate
me, Axer me, Naptar me, Manaxê me, Ximãw me, Rewi me, Ixaca me,
Xepurõ me, Joje me, Pẽnjamĩ.
Pahpãm na mehkwỳ cunea me cumã cati to ihcakôc
Jirô pê wa irĩt, ne ite me cupêIxaher catêjê nare pê mehcahkrit
jàhtôapupun. Mã me hàhtôa to me hàhtô, ne jũ wỳr quê jũm me cahyt
pa. Ne ahpỹanre na ajpẽn caxuw ampo kra me, pjê kam krĩxàre cunea
me, me harkwa pihho me, pjê cunea pĩn mehcuneaPahpãm krĩ xà ata me
Caràcahàcre Kra ata cuna mã mehkà jakati kam me xa, ne me hũhkra
kam têrti hô pit mã, me to xa. 10 Ne kỳj cati pêa mã me hũjarẽn to:
— Por Pahpãm hỹr xà kam jỹ ata, me Caràcahàcre Kra ata pê ri me ikên pê
me ito hapôj catêjê — hane. 11 Pê Pahpãm mã memprar catêjê cunea Pahpãm
ne me to xa. Ne mehcunea mehkõn krã na me hỹr ne pea me Pahpãm jarẽn to:
12 — Taamã, ampeaj kamquêt acati, ne mehcunea mã apejti na gahkre pej,
nequêt akrã krea to akrã kre. Ne ate me imã ampo pejti jõr atajê pyrên ampeaj
kam me ijakry, ne mehcunea amji mã me acupa, ne mehcunea jirôa pê acarôt
tỳj, ne me hirôa pê ahihtỳj rohnỳtti mã. Taamã! — hane.
13 Mã me pahhi nõ te icukij ne imã:
— Mẽr jũmjê mã mehkà jakati kam amehcuhhê atajê? Ne jũ pĩn mã
ame hapôj? — hajỹr. Wa ite cumã:
14 — Pỳpỹn, ipê me hahkre kêatre, ne quêt amãa ri me hahkre pej —
hajỹr. Mã cute imã me harẽn to:
— Pom me xa itajê pê ame amji pupun xà kêanre to ame amji pupu, ne
Caràcahàcre Kra ita caprô to ri cute ame amji mã mehkà itajê cahhõn,
mãmehkà itajê jakaa to haka. 15 Cwỳrjapê ri Pahhiti pê Caràcahàcre Kra ita
krĩ xà ita cuna mã amehcuhhê, ne amcro me caxwa cunea kam Pahpãm to me
amji kam me hapac xà jũrkwakam me hàpên to pyt, ne me to apẽ, ne por hỹr
xà kam jỹ ata ri ihtỳj haprỳa na me hamãr to ihkrĩ. 16 Ne quê ha jũ caxuw hipêr
me cumã prãm nare, ne nee me cumã kôr nare. Ne nee quê pyt cacro me ampo
cacrohti me to caxàr nare. 17 Ampo na? Por Caràcahàcre Kra ihkrĩ xà jipôc ri jỹ
ata, quê ha amji to me hamãr catê catihti, ne ma, por cô impejti te me to ihtĩr
rohnỳtti mã xà ata wỳr me to ipa, quê ha pea Pahpãm me cumã mento cacô
atajê incrà — hajỹr. Hõ, cute imã me harẽn to hajỹr.
Côjkwa kam ahcarĩcti
Ne pea Caràcahàcre Kra te ahna hapỳn xà te xet ita hyr, mã pea
côjkwa kam ahcarĩcti na ahtũm ryre. 2 Wa pea irĩt, ne ite Pahpãm
CUTE AMJI TO IPIPẼ XÀ JÕ KÀHHÔC 8
cuna mã cumã memprar catêjê te xet ne mehcuhhê na me hõmpun. Mã
cute ahpỹanre na me cumã hõhhi jõr partu.
Pahpãm na mehkwỳ te cumã mehcakôc xà
Mã pea Pahpãm mã memprar catê nõ ata te ampo run xà pràti pê
kũm cuxwati ata kwỳ to hipu prãmte ri to xa. Mã cute me cumã ampo
kũm cuxwati catia ne hõr. Pahpãm na mehkwỳ te Pahpãm mã mehcakôc
xà ata pê ri ihhêj rũm ampo kũm cuxwati te caxàr xà ata. Mã ma ôr te
ampo kũm cuxwati te caxàr xà ata wỳr to mõ, Pahpãm krĩ xà cuna mã
xa ata wỳr. 4 Ne hũhkra pĩn ampo kũm cuxwati ata kũm ma hàpir to
mõ, Pahpãm na mehkwỳ cunea te me Pahpãm mã mehcakôc xà atajê me
ajkaam mã ma Pahpãm wỳr hàpir to mõ. 5 Mã pea Pahpãm mã memprar
catêjê nõ ata te ampo run xà ata pyr, ne kam ampo kũm cuxwati te caxàr
xà ata jõ cuhy pôc to hipu, ne ma ahpar mãpjê wỳr to hũcapêr. Mã pea
kam pahhàjê ahkrihkrit, ne kam me caràr, ne ampeaj kam, kam ihcuxê,
mã pjê cunea apu ahcujrõ.
6 Mã Pahpãm mã memprar catêjê te xet atajê te hõhhi te xet atajê cakôr
xà caxuw ame to hàhcuprõn.
Pjê kam ampo jàhtôa te caxàr
Mã mam pyxit ita te hõhhi cakôr. Mã pea cuhy cator, ne kẽn te ta me,
caprô picacwỳr, mã ma pjê wỳr ahpar mã cute to hũcapêr. Ne hanea ne
pjê jàhtôa ne cute to caxàr. Quê ha pjê incrê, quê ha pyxit ne to capa. Mã
cute pĩ jàhtôa ne to caxàr. Quê ha pĩ incrê, quê ha pyxit ne to capa. Ne
hanea ne cute kam põre kukũmti ata cunea to caxàr par.
Côxwa te me caprô na amji jahkre
Jirô pê mã ri hipêr ita te hõhhi ita cakôr. Mã ampo pê ihhêj rũm
hàhkà jakôtti te apu ihpôc to ipa pyràcti ata ihpôc to mõ, mã maahpar
mã côxwa kam cute to hũcapêr. Mã pea côxwa jĩkjê te me caprô na amji
jahkre. Quê ha côxwa incrê, quê ha pyxit ne caprô. 9 Mã côxwa kam ampo
apu ipa itajê jàhtôa ne ihtyc par, mã hanea ne pàr kre jàhtôa ne hamre.
Quê ha ampo incrê, quê ha pyxit ne hamre.
Cô ajpjê atajê nõ xỳa to hỳ
Mã hipêr incrê ita te hõhhi cakôr. Mã caxêre nõ catia ita pê ihhêj rũm
pahte ame pajũhkra to ame pĩ pôc cwỳr, mã hãn ne apu ihpôcto ipa, mã
cô jĩkjê kam caxêti ita pỳpỳm atajê xỳa to hỳ. Quê ha cô incrê ne ajpjê
atajê nõ pyxit ne hỳa to hỳ. Cwỳrjapê ri me hũmre kwỳ jàhtôa ne cute cô
ata to mehkõm catêjê cunea tyc partu.
CUTE AMJI TO IPIPẼ XÀ JÕ KÀHHÔC 9
Côjkwa kam ampo ahcujro atajê cunea jĩkjê kam awcapàtkô
Mã cute to cwat ita te hõhhi cakôr. Mã pea pyt me, caxêre me putwrỳ
jĩkjê pot kam awcapàtkô. Ne nee pyt jĩkjê pot kam hàhcujro jõ amcro
jàhcujro nare, ne kam awcapàtkô. Ne caxêre te hajỹar, ne putwrỳ te
hajỹar, ne nee hĩkjê pot kam hàhcujro nare, ne pea cajê to mõ.
13 Jirô pê mã wa irĩt, ne ite hàcti nõ ita tor ne kàaj mã tẽ ata pupun. Mã
cute ihkrãhhia kam hũjarẽn to:
— Akỳ, akỳ, akỳ, por pjê kam amehkrĩ atajê, quê ha cormã me Pahpãm
mã memprar catêjê incrê te me hõhhi cakôr atajê jõkre kampa, ne pea
mehkên mã me axà! — hajỹr.
Ampo kên pê hôxwa catia pyràc atajê me cumã mehkàj xà to
Jirô pê mã ri Pahpãm mã memprar catê te xĩc ita te hõhhi ita
cakôr. Wa ite, pom pjê kam caxêti nõ te ampo carõ kên jũrkwa kre
jatôhhy nare ata jihê mẽn xà pyr na hõmpun. 2 Mã caxêti te kre jatôhhy
nare ata jihê mẽn, mã ihpĩn ihkũm jicrôtti ita pê ihhêj rũm kwỳr cajror
xà jicrôt, ne pom kre jicrôt cator ita te pyt pro, mã pea kỳj pê kam
awcapàtkô. 3 Mã ihkũm jicrôt ita pĩn xycxycti itajê hapôj, ne ma pjê wỳr
ajpên pra, ne ihhêj rũm incaca xà pê pactia incaca xà. 4 Mã jũm te me
cumãn to hajỹr he:
— Ca ha nee ame põre kukũmti atajê nõ to kên nare, ne nee ame
ahkêt to kên nare, ne nee ame pjê kam ampo pĩ pàr atajê nõ to apu
mehkênnare. Ne por me hũmre kuctỳj kam Pahpãm japrỳ na ihhôc nare
atajê to pit mã, ca ha atỳj amehkên. 5 Ne nee amehcuran nare, ne cama
me cumã mehkàj xà to, quê ha mehkàj xà itajê na ame amji pupun kêanre
ita to ame putwrỳ to xĩc — hajỹr. Ne pom quê hamehkàj xà itajê pê, quê
hũmre atajê tee apu amji to mehtyc xà japê, ne nee ampo te amehcuran
xà atajê na ame hapôj nare. Quê ha ihtỳj amehtyc prãm cakrô, quê ha ma
mehtyc xà atajê ame hahpa.
7 Ne xycxycti itajê pê ihhêj rũm cute ame hàprê xà wỳr cute cawrô
pytàr xà ame to hàhcuprõn. Ne ihkrã kam ihhêj rũm cupê wakỳre prà
tepti pê ôr teihkrãhkà, ne ihkuc pê ihhêj rũm me hũmrea kuc. 8 Ne ihkĩ
pê ihhêj rũm pyjêa kĩ. Ne wa pê ihhêj rũm rop cahàcti jõkre hôhti xwaa.
9 Ne hĩ pytàr xà ita pê ihhêj rũm wakỳti te ame hĩ pytàr xà. Ne hara
jàhkrihkrit pê ihhêj rũm cawrô jàhtôa te me hàprê xà wỳr kujtikjên to
ihprõt jàhkrihkrit. 10 Ne cupê pactia ne hapy kam ihpêrhy, ne ihpêrhy ita
pê ihhêj rũm wakỳti te ame caxwỳr xà, ne wahhi. Ne ihpêrhy ita to quê
ha ame hũmre itajê caxwỳr toipa ita to putwrỳ to xĩc. 11 Ne ihtỳj cumã hõ
pahhi mã to ihhimpej, por caxêtite kre jatôhhy nare jihê mẽn xà to amji
pytàr ata pê ri hõ pahhi. Ne Ixaherjarkwa na haprỳ te Apatõ ne Crec jõ
CUTE AMJI TO IPIPẼ XÀ JÕ KÀHHÔC 9
pjê catêjê jarkwa na ri haprỳ te Apôrijõ ne, pom haprỳ itajê hũjarẽn to
“Me to hamre catê”.
12 Ne mam cute me amji pupun xà kêanre catia ita te ma ramã
me hakren. Jirô pê mã, quê ha ihtỳj cormã cute me amji pupun xà
kêanrepijakrut atajê cormã me hỹrmã cato.
Krãhtare me hàhtôa jipej
Mã pea Pahpãm mã memprar catê nõ te ihkwỳ to xêj ita te hõhhi
cakôr. Wa pea ite Pahpãm cuna mã wakỳre prà tepti pê ôr te ampo kũm
cuxwati pôc xà jõ xwahhi te cwat ata pĩn jũm jõkre ita par. 14 Mã cute
hõhhi cakôr catê ata mã:
— Por Cômpejti jõ côhti cahi na Xatanaj mã memprar catêjê te cwat ne
me huwapre ne mehcuhhê atajê mã me hê pô, ne me cumã hikra — hajỹr.
15 Mã cute me Xatanaj mã memprar catêjê te cwat itajê mã me hê pôn,
ne me cumã hikran. Ne pê ramã ampo itajêa na me to awjahkre, amcro
hipej. Quê ha me hũmre incrê, quê ha pyxit ne ihcura. 16 Ne ite me cumã
cawrô kam me hàprê catêjê jàhtô na cute me 200 mirjãw na ite me harẽn
17 Ne irĩat kam ite cawrô itajê pupun, kam me hàprê catêjê mea mã, mã
me hĩ pytàr xà itajê tepti ita pê ihhêj rũm cuhy, ne ihkukũmti itapê ihhêj
rũm côjkwa kukũm, ne ihtatapti ita pê ihhêj rũm pyrãnre tatap. Ne me
hõ cawrô krã itajê pê ihhêj rũm rop cahàcti jõkre hôhti krã, neharkwa
pĩn ihtỳj cuhy hapôj. Ne ihkũm hapôj ne hanea ne kam ihkũm tatapti ita
hapôj, cute mehcuran xà caxuw. 18 Ne pom cawrô jarkwa pĩn cuhy me,
cuhy kũm me, ihkũm tatapti atajê te me hũmre jàhtôa ne me hipej xà.
Quê ha hũmre incrê, quê ha hõtpê pyxit ne mehcura. 19 Ampo na? Cawrô
itajê cunea jarkwa kam ri hàprê xà, ne hanea ne hapy kam ri hàprê xà.
Ne hapy kam ihkrã itajê pê ihhêj rũm cagã krã, mãto me hũmre cãmxa,
mã mehkàj xà kêanre na, me amji pupun xà kêanre to me ipa.
Ma cute ame amji kam me hapac xà to ipintuw caca
Ne ampo te amehcuran nare atajê cahhur jàhhuc atajê te nee me
hũhkra to cute ame amji mã me hõ pahpãm cahàc krekà ton atajê kĩn
jicu nare. Ne nee hanea necute ame ampo carõ kên itajê kĩn jicu nare, ne
pom me hõ pahpãm cahàc krekà itajêri he: Wakỳre prà tepti pê ôr te me
hõ pahpãm cahàc krekàita, ne wakỳre prà jakare te pahpãm cahàc krekà
me, kẽn te me hõ pahpãm cahàc krekà me, pĩ te me hõpahpãm cahàc
krekà. Ne me hõ pahpãm cahàc krekà itajê nee irĩt, ne nee hũpar nare,
ne nee hanea ne ipa nare cakrô, mã ihtỳj me cumã ihkĩn. 21 Ne nee cormã
cute mehkwỳ curan jicu nare, ne nee cormã cute me hũxy xi jicu nare.
CUTE AMJI TO IPIPẼ XÀ JÕ KÀHHÔC 11
Ne hanea ne nee cormã cute ahti na ame pyjê caxun itajêjicu nare, ne nee
cormã cute ame hàhkĩj jicu nare.
Ta jàhkrihkrit te xet jarẽn xà, Jowãw te ihhôc xà nare
Wa pea ite côjkwa pĩn Pahpãm mã memprar catê nõ tỳjti ata
pupun, mã ajpên ahpar mã iwrỳc to mõ. Ne ihkà ita pê ihhêj rũm
prà. Ne ihte pê cuhy ne kam xa. 2 Ne hũhkra kam ihkàhhôc nõ ita crire ne
ihpahe hiahpuro mã to tẽ. Ne cute cô kam awpôc rũm ihpar ita xãm, ne
pjê kam cute awke xãm. 3 Ne kỳj cati pêa mã caràr, ne caràr ita pê ihhêj
rũm rop cahàcti jõkre hôhtijõkre. Caràr jirô pê mã côjkwa pĩn me hõkre
jàhkrihkrit te xet pêta jàhkrihkrit pyràcti ita to cute catia. 4 Ne cormã
cumã mehcakôc kwỳa kam, wa ajmãr ite ahna ihhôc, ne ramã ahna ihhôc
xàa caxuw apu amji mã ahcuprõ, mã côjkwa pĩn jũm jõkre ita te imã:
— Aracri acaxwãm pê amji mã me hũjarẽn xà itajê nõ, ne nee ahna
ihhôc nare — hajỹr. Wa ite impar, ne nee ahna ihhôc nare.
Pê Jowãw mã cute ihkrẽr xà caxuw ihkàhhôc crire gõ
Wa pea ite pjê me cô kam Pahpãm mã memprar catê ata pupun, mã
cute côjkwa wỳr awpôc rũm hũhkra pẽr, ne ihcakôc. 6 Por Pahpãm ihtĩar
ihkrĩ ne cute côjkwa me, pjê me, cô kam ampo cunea ton ata jarkwa na
hũjarẽn te hajỹr he:
— Quê ha nee hipêr amji to amcro nõ mẽn nare! 7 Quê ha Pahpãm mã
imprar catê te ihkwỳ to xet ita hõhhi cakô. Quê haPahpãm, pom pê ramã
cumã me hàpên catêjê pê harkwa to me cumã ihcakôc catêjê mã, amji
kam hapac xà na amji jarẽ ata to hàpên kam tẽ — hajỹr.
8 Mã hipêr côjkwa pĩn jũm te imã ihcakôc ata te hipêr imã ihcakôc ne imã:
— Tẽ ne Pahpãm mã memprar catê nõ, cô me pjê kam xa ata jũhkra
kam ihkàhhôc nõ curor hiahpuro ata, cupê apy — hajỹr.
9 Wa ma tẽ ne ite ihkàhhôc ita na ihwỳr. Mã cute imã hũjarẽn to:
— Ihkàhhôc ita py ne krẽ, quê ha garkwa kam inxô pê pen xô, ne gõxà
kam quê ha wa xỳ — hajỹr.
10 Wa ite cupê ihkàhhôc ita pyr, ne ite ihkrẽr. Mã ijarkwa kam inxô pê
pen xô, wa ite ihkrẽr jirô pê mã ri ijõxà kam, wa xỳa to hỳ. 11 Mã cute imã
— Ỹhỹ Jowãw, hipêr amã ate ampo kra me, krĩxàre me, pjê kwỳ me,
me harkwa pihho catêjê kwỳ me, pahhi kwỳ mã Pahpãm jarkwa kwỳ
jarẽn xà — hajỹr.
Ne cute imã ampo to ipipẽn xà pê pĩ cajrer pyràcti ata jõr, ne
imã hũjarẽn to:
CUTE AMJI TO IPIPẼ XÀ JÕ KÀHHÔC 11
— Hã, to xa ne tẽ, ne to Pahpãm to cute me amji kam hapac xà jũrkwa
me, cute cumã ampo to caxàr xà ata to ajpẽn, ne cute me Pahpãm kĩn
catêjê atajê cahyt. 2 Ne põ pê carãhti ata, ca nee to apipẽn nare. Ampo
na? He kaam quê ha mehcahkrit atajê, por cupê Jutacatêjê nare atajê
me amji to caku to incrê ne ihkôt hĩkjê xà, na ri Pahpãm te me cumã
Krĩmpejre jõ cà carãhti ita jahkre. 3 Ne wa ha ma ijarkwa to mehcakôc
catêjê pijakrut te xãc to mehkà atajê ajwar kujate, quê ha me ijarkwa
jarẽan to caku to incrê ne ihkôt hĩkjê — hajỹr.
Pahpãm jarkwa to mehcakôc catêjê pijakrut
Harkwa to mehcakôc catêjê pijakrut itajê pê pĩxô pàr cacô pôc pejti
ata pyràac, ne me cupê ihpôc xà pijakrut itajê pyràac, por Pahpãmpê pjê
jõ Pahhiti cuna mã me xa atajê. 5 Quê ha jũm te ame to kên prãm to mõr
na, quê ha me harkwa pĩn cuhy cato, ne me curê xwỳn ata to hamre.
Hõ, quê ha jũm te ame to kênprãm to mõr na, quê ha cama ty. 6 Ne cute
me Pahpãm jarkwa jarẽn to ipa atajê te côjkwa pĩn ta to me iwrỳc nare
na, cute amji caxuw me hũpar. Ne hanea ne cute cô kam me caprôton xà
caxuw amji na me hũpar. Ne hanea ne cute ampo kên jàhtôa to ame pjê
to kên xà caxuw amji na me hũpar.
7 Ne caku crê ne ihkôt hĩkjê kam quê haame to hane, ne cormã me
hũjarẽn jicu, me ajkam quê ha ampo kênti ata kre jatôhhy nare ata pĩn
mehwỳrcato, ne me kam tẽ. Quê ha ame ajpu ne ajwar me tohjê ne
mehcura. 8 Ne pê mam krĩ catia kam, mam me hõ Pahhiti curaata jõ krĩ
cape na, quê ha me hũmre pijakrut tyc atajê me nõ. Ne por krĩ krã kêanre
ata pêKrĩhpôc me Ejit jõ pjê krã kêanre ata pyràac. 9 Quê ha ampo kra
me, krĩxàre atajê me harkwa pihho catêjê atajê cunea me nõr ita na me
hõmpun to amcro to mencrê ne ihkôt me to hĩkjê. Ne neequê ha jũm me
amji mã amji kĩn to, ne hũrên ame hakry. Ne quê ha ihtỳj me hũrên me
hakryte ame amji mã me ampo jõr to me ipa. Ampo na? Pom Pahpãm
jarkwa to mehcakôc catêjê itajê te me hũmre mã mehkên xà catia ton, ne
mehtyc, na ri ame hakry.
11 Ne me ahna amcro incrê ne ihkôt hĩkjê, quê ha Pahpãm pĩn mehtĩr xà jõ
kôcti pahtỳjti ata cato, ne ajwar me hakô, ne me cumã axà, quê ha ajwar me
jỹ ne me hãm pyrentu. Quê ha cute mehtĩrna me hõmpun atajê mã me hũpa
to me hũpa. 12 Quê ha Pahpãm jarkwa to mehcakôc catêjê pijakrut itajê me
côjkwa pĩn jũm jõkre pahtỳjti ata kampa, quê ha me cumã hũjarẽn to:
— Ajpên iwỳr me api! — hane. Quê ha cormã ame curê xwỳn itajê
amehõmpun kwỳa kam, quê ha ma ahcakrã nõ ita kam côjkwa wỳr me
13 Me ajkaam quê ha pjê hàhcujrõn kam tẽ, ne hàhcujrõn to catia to
cati. Na quê ha krĩ jĩkjê pot ne to hamre. Quê ha ikre tej, quêha pyxit
CUTE AMJI TO IPIPẼ XÀ JÕ KÀHHÔC 11
ne hamre. Ne pjê jàhcujrõn ata quê ha mehàhtô na me to xet mir ne me
hipej. Na quê ha mehkwỳ me hõmpu, ne me cumã hũpaa to hũpa. Na
quê ha me côjkwa jõ Pahpãm mã me catia to cati na, me cumã harẽ.
14 Ne ramã cute amji na me cute me amji pupun xà kêanre ata pupun to
me ipijakrut, mã ramã hamre. Ne me hõmpu he, quê ha cormã cute amji
namehkên xà kêanre incrê pupun xà ata, quê ha cormã mehwỳr cator
Côjkwa kam ihtỳj me Pahpãm jarẽn pejti to me ipa
Mã Pahpãm mã memprar catê te xet ita te hõhhi cakôr, mã côjkwa
kam me hõkre ita jũjarẽn xà ita te hajỹr he:
— Hamre, ita caxuw Pahpãm pê me gõ Pahhiti me, ihkra pê Crixtô te
pjê ita cunea tomehhimpej xàa kam ri ramã hàhhuc, ne taa mã quê ha
hõtpê ihhimpej rohnỳtti mã — hajỹr. 16 Mã me pahhi te me winticwat ne
Pahpãm cuna mã mehkrĩ xà kam amehkrĩ atajê, mehkõn krã na pjê kam
me hỹr, ne pea pjê kam ame hipô, ne ame krĩ, cute me Pahpãm cuna mã
amji to mehkryjreprãmte ne pea Pahpãm jarẽn pejti to me harẽn to:
ampeaj kam acarôt tỳj,
pê ca mam ramã akrĩ ita na,
cormã akrĩ rohnỳtti mã!
Wa itỳj apejti na me garẽ.
Ca ramã ate me imã acarôt catia to ampo itajê cunea ton,
neita kam ca ha ahimpej xà ata kam to tẽ.
18 	Ne me cupê me akôt me ipa catêjê nare atajê,
ampeaj kam akam mencryc.
Hamre, ate mehcukij ne ame to kên xàa kam ri ramãhàhhuc.
Ramã ate mehtyc catêjê cukij xàa kam ri ramã hàhhuc.
Ne ate amã me hàpêncatêjê me,
garkwa to mehcakôc catêjê cunea to impej xàa kam ri ramã hàhhuc.
Ne ca ha hanea ne me akwỳ cunea to hanea,
ne me cati me, mehkryjreatajê mea mã,
cute amji mã meacupa.
Hamre, cute ame pjê to kên catêjêto,
ate hamre xàa kam ri ramã hàhhuc!” hane.
Mã côjkwa kam Pahpãm to me amji kam hapac xà jũrkwa nõ xa ata
jarkwa te amjijihê mẽn. Wa ite pĩ po te Pahpãm jàmcjên xà ata pupun,
por pê Ixaher catêjê pjê kam ihkôt me to, ne ajco me hapỳ ne me to ipa
CUTE AMJI TO IPIPẼ XÀ JÕ KÀHHÔC 11
ata, Pahpãmme cute me ajpẽn par xà ata na. Me ajkaam mã ihcuxê, ne
me hõkre, me ta ahkrihkrit, ne pjê jàhcujrõn, ne kẽn te ta pahtỳjti ata.
Cagã tepti kêanre krã te xet jarẽn xà
Mã côjkwa kam rỳ jũ caxuw pahte me ampo pupun nare ata
te amji to ipipẽ. Ata pê pyjê nõ ata. Ne pê ihkà pê pyt, ne ihpar
krac ri putwrỳ ajêt, ne ihkrã kam caxêre te tôxi ne amji to ihkrãhkà ata
ihkrã na ajêt. 2 Ne pê ramã ihkra, ne ihkra xà te ampeaj kam caràr.
3 Mã hipêr côjkwa kam ampo ita te amji to ipipẽ ata pê nee mã ampo
tej. Ne ahpỹanre na ihkrã atajê na wakỳre prà tepti pê ôr te ihkrãhkà
atajê harij. 4 Ne cute côjkwa pĩn hapy to caxêre jàhtôa ne hũhhyr, ne ma
pjê wỳr tohũcapêr. Quê ha caxêre incrê quê ha pyxit ne to awcapê. Ne
pea pyjê nõ ata cuna mã hàhhuc ne xa, cumã ihkra ita pỳm kôt mãmã,
cute ihkrẽr prãmte.
Pyjê nõ ata mã ihkra pỳm
Mã pea pyjê nõ ata mã ihkra ata pỳm, ne cumã hũmre, por quê ha
ihpa tỳjti to krĩxàre cunea to ihhimpej ata. Mã ma cute me ahkrare nõata
pỳn, cagãti pê, ne ma Pahpãm wỳr me to tẽ, ihkrĩ xà kam ihkrĩ ata wỳr.
6 Mã ma cagãti te inxi to irô, ne ahna ipipkjêr ne apu to kên prãm. Mã
ma inxi ata, por pê ramã Pahpãm cumã ahkêt kam ipimxur xà toata wỳr
tẽ, ne curia quê ha me to ipijapar to caku to incrê ne ihkôt hĩkjê.
Côjkwa pĩn Pahpãm jõ krãhtare me cagãti tohjê
Jirô pê mã ri côjkwa kam cute me ipijapu kam mehtẽm. Pahpãm mã
me hàprê catêjê jõ pahhi japrỳ te Miquer ata me, côjkwa kam me hàprê
catêjême, cute cagãti kêanre ata mã me hàprê catêjê me, me ajpẽn kam
mehtẽm, ne ame ajpu. 8 Ne cute me cagãti ata tohjê, na quê nee hipêr
côjkwa kam cumã me hàprê catêjê me, me hàhhuc nare. 9 Ne cagã catia
kênti ata, pê mam Xatanaj te mehcunea mã ihhêj ata. Mã ma cute pjê
wỳr me to hũcapêr, ne cute cumã me hàprê catêjê tohajỹar, ne ma ihkôt
me to hũcapêr par.
10 Wa ite côjkwa kam jũm jõkre tỳjti ata par, mã cute hũjarẽn to:
— Ita caxuw me Pahpãm te me pahkên pê me pahto cator! Ita caxuw
ri Pahpãm te cupê Pahhiti na carôt to ipipẽ! Ita caxuw ri Pahpãm kra pê
Crixtôte ihhimpej xà to ipipẽ. Ampo na? Por me pahkjêjê jarẽn kên catê
Pahpãm cuna mã xa, ne cute me harẽn kêanre to caxwa ne to apẽ ata,
macôjkwa pê cute me to hũcapêr, quê ha jũ caxuw hipêr me pajarẽn to kên
nare. 11 Me pahkjêjê te ihtỳj me pahcurê xwỳn tohjê. Ne nee mã amjia kôt
cute me tohjê nare. Pê Caràcahàcre Kra pê Jeju ata caprô jaxwỳ, ne me
CUTE AMJI TO IPIPẼ XÀ JÕ KÀHHÔC 13
rũm me pahkjêjê atajê ihtỳj amji to mehtyc japên to me ipa. Neihtỳj amji
mã me Jeju te me cumã ipijapu na me harẽn to ipa, na ri ihkôat cute me
tohjê. 12 Na ca côjkwa kam me amji to ajpa atajê, ca ha me acunea me
gakrya ne! Ne pjê me cô kam amji to me ajpa atajê, ca ha me apeacre ne.
Ampo na? MaXatanaj me awỳr iwrỳc, ne me akam incryc te to hipu tu
ramã cumam cumã amcro incrêre na cute amji jahkre pej na ri — hajỹr.
Xatanaj ihkra xũmre caapô
Ne cagã kênti ata te ramã pjê wỳr amji to hũcapêr na amji jahkre pej,
ne cute, por pyjê nõ mã ihkra xũmre pỳm ata, caapôr kam ihtẽm. 14 Mã
cute ahkêt kam ihkrĩ xà ata wỳr ihtor xà caxuw me cumã hàcti catia
jara to me ipijakrut ne me cumã hõr. Por quê ha curi amji tome ipijapar
to caku to incrê ne ihkôt me to hĩkjê xà ata wỳr, cagãti ata te apu to kên
cupate. 15 Mã cagãti ata te harkwa pĩn cô mã hikran. Mã ma pyjê nõ ata
kôt ajpjê, cute cô ata to, ma to ihtẽm prãmte, cute ihkôt cumã hikran.
16 Mã ihtỳj pjê te pyjê nõ ata tehcajpar, ne cô mã harkjêc. Mã harkwa
mã cagãti te cô kujahêc ata xàr, mã cute intête ihkrẽr. 17 Mã cagãti ata
apu pyjê nõ ata kam incryac to incryc, ne ma tẽ, ne cute pyjê kwỳ pê
mehtàmxwỳa atajê kwỳ to kên kam ihtẽm. Por me Pahpãm jarkwa
kampa, ne catyt kam Jejua kôt me ipa atajê tori apu hane. 18 Ne ma cagãti
ita tẽ ne côxwa tohkà na hàhhuc ne nõ.
Hũmre kêanre nõ ata pê ampo jàprêa pyràc
Jirô pê mã, wa ite cagãti wỳr ampo kênti nõ ata te côxwa pĩn
hàpir na hõmpun. Nepê ihkrã xet, ne kam hĩpàr tej, ne ahpỹanre
na hĩpàr itajê na cumã ihkrãhkà, ne ihkrã na ihcakôc xàhêj xi kêanre na
ihkàhhôc ata ajêt, nehũjarẽn to: “Ipê Me Apãm Cati” hane. Cute ihkàhhôc
kam ihcakôc xà kêanre ita to apu Pahpãm to kên prãmte. 2 Ne por ite ampo
kênti pupun ata pê ihhêj rũm rop cahàc krorti, ne ihpar pê ihhêj rũm
awcapàtkôkrit jũhkrahti, ne harkwa pê rop cahàcti jõkre hôhti jarkwa.
cumã cupê pahhi krĩ xà ata jahkre, ne harkwa kôt cute hàpên na mẽn. 3 Ne
pê ampo kênti ita krã nõ pyxit ne cupê ihhêj rũm haxôp te ihcuran, ne pê
ihkên xà te ihcuran xà ata ramã cumã hà nõ, mã hacpỹa mã ramãihtĩr.
Mã pjê cunea kam hãn ne ame amji mã ame ipikrar to me ipa, ne cute me
ampo kênti ata pynãr, ne ihkôat me amji ton to me ipa. 4 Ne mehcunea ame
cagãti kêanre ata kĩn, ne me cumã ihcakôc to kênre nare. Ampo na? Pê
ampo kênti ata mãcarôt to cute hàpên xà cunea gõ, na pê. Ne hanea ne ame
ampo kênti ata kĩn, ne me ajpẽn mã me to ihcakôc to impejti to hane he:
— Jũm pê mã ampoti ita pyràac, ne cume ipipẽan? Ne jũm ri ampeaj
kam ihhihtỳj, cute me ajpẽn cujtên xà na? Hamreare! Jũm me quê amji
cujtê! — hane.
CUTE AMJI TO IPIPẼ XÀ JÕ KÀHHÔC 13
Ne cute me hũmre mã ampo jahkre kêatre ton xà ata na amji na hũpar,
ne hanea ne cute Pahpãm na ihcakôc kêanre xà na amji na hũpar, ne taa mã
quê ha ihhimpej to caku to incrê ne ihkôt hĩkjê. 6 Mã cute Pahpãm cuna mã
ihcakôc kên kam ihtẽm, haprỳ mea mã, ne hanea ne curi Pahpãm krĩ xà ata
mea mã ahna ihcakôc, ne hanea ne ihkôtcôjkwa kam amehkrĩ atajê cunea na
apu ihcakôc kêanre. 7 Ne cute Pahpãm na mehkwỳ cunea me apu ajpu, ne cute
me hirô pê ihcuhhê na amji caxuw hũpar. Ne hanea ne cute ampo kra me,
krĩxàre cunea me, me harkwa pihho catêjê atajê cunea to ihhimpej xà caxuw,
cute amji na hũpar. 8 Ne por mehcunea pjê kam me amji to me ajpa atajê
cunea, quê ha ampo kênti ata kôt me amji kampa, ne toa amji mã mehhimpej.
Ne por hacpỹa mãmehtĩr xà jõ kàhhôc kam me haprỳ hikwa atajê ri, nee ihkôt
me amji kam hapac nare. Ampo na? He pê Pahpãm pjê ton pêa mã cute me
Caràcahàcre Kra curan na to amji kampa ata to ri amji mãmehhimpej to me
ipa. Cwỳrjapê ri cute amji mã hõ kàhhôc kam me haprỳ nõr.
9 Cwỳrjapê ca me ipar peaj ne, me gũpar mã ate me hamãr pàràpên.
10 Por jũm jaxàr xà caxuw apu mõ ata, quê ha ihtỳj me haxà, ne por
jũm apu wapo xwahhihti te ihcuran xà caxuw apu mõ ata, quê ha ihtỳj
mehkwỳ caxuaw ri, ne quê ha ihtỳj me cumã awcanã, ne Pahpãm to amji
mã mehhimpej kam me to incrà tu ne.
Mã hũmre nõa pê ampo jàprêhti pyràc ata cator
Ne ite pjê pĩn ampo kênti itajê nõa jàpir na hõmpun. Mã kam hĩpàr pê
carà cahàcti hôhtia jĩpàr ne ipijakrut. Ne cama cagãti kêanre ata cakôc xà
me ipipẽan. 12 Ne mam cagãti kêanre ata carôat to, kam mare mã hàpên to
ipa. Ne pjê kam mehcunea amehkrĩ atajê mã cute mam ampo kênti ata kĩn
na, incryac kam hũjahkre. Por ajmãr cute wapo xwahhihti tomehcuran, mã
hacpỹa mã cutea amji caprãr ne impej ata kĩn, na ri incryac kam me cumã
awjahkre. 13 Ata te ri me hũmre kam mare mã ampo pihhoti catia ton. Ne cute
côjkwa pĩncuhy ton, ne pjê wỳr ihkujahêc, mã pjê kam ihpỳm. Mã me hũmre
cunea te me hõmpun. 14 Mã hapu na ampo kênti cator ita te ri pjê kam me
hũmre itajê cunea mã ihhêj. Mã Pahpãm te cama cute mam ampo kênti ata
carôat to ampo ton xà na hamãr, mã cute ton, ata to ri cute me hũmre cunea
mã ihhêj. Ne cute pjê cunea kam mehcunea mã harkwa to:
— Ca ha cute wapo xwahhihti to ajmãr me ampo kênti curan ita krekà to me
amjimã ahimpej, ate amji mã mehkĩn prãmte — hajỹr. 15 Mã cute me ton, mã
pom hapu na ampo kênti ita te ampo kênti krekà ata jakôr, mã pea ihcakôc, ne
cumã mehkĩn ne me hũpa nare atajê cunea jipej xà caxuw amji na hũpar.
Ampo kênti ata me hàhtôa kam haprỳ nõ
Ne pea cute me hũmre kà me, me ahkrare me, me hakràj me, me
cupê hamreare me, cama me cumã me hàpên catêjê me, amjia kôt me
CUTE AMJI TO IPIPẼ XÀ JÕ KÀHHÔC 14
hàpêncatêjê mã harkwa, mãr quê amji kam awpôc rũmamji jũhkra kam
me haprỳ nõ, nare, quê ha mehkuctỳj kam me cunõ. 17 Ne cute me to
hajỹr xà ata kam, quê nee jũm kuctỳj kam ampo kênti japrỳnare ata mã
me ampo to hàhpan nare, ihpore na. Ne nee me cupê ampo japrôr nare,
ihpore to. 18 Ne haprỳ cahyt xà te hajỹr he: “666”. Ca ha ate akrã krea te
amji jahkre pejti na, ca ha atỳj kampa.
Jirô pê mã wa irĩt, ne ite Caràcahàcre Kra pê Jeju ata te Xijãw
jõ hàpkàjti na hãm na hõmpun. Mã cahê na cute me 144 mir ne
mehcuhhê. Mã mehkuctỳj kam me Jeju haprỳa hikwa, ne me kam Hũm
Cati japrỳ. 2 Wa ite côjkwa pĩn me hõkre ata par, mã ihhêj rũm cupê
côhxocti jàhkrihkrit, ne hàwrãrãc ita pê ihhêj rũm pahhàjê jàwrãrãc,
wa ite impar. Mã hõkre pê ihhêj rũm wakỳre japàre ita jõkre par. 3 Mã
Pahpãm krĩ xà pu na cute me cwat atajê me, pahhi te me winticwat atajê
me, cute mehkrã ne me to xa. Mã me cuna mã cute me 144 mir atajê me
xa. Ne mencrer xà intuw ata to me cre, ne jũ wỳr quê pjê pê cute mejũm
pytàr nare ata me iràn xà na increr atajahkre pej ne to cre. 4 Ne por me xa
atajê te amji kam me hapac xà peaj to impej, ne nee rỳ jũ caxuw pyjê na
amehũhkra nare. Quê ha jũ kam Caràcahàcre Kra ata mõr prãm, quê ha
ma ihkôt me mõ atajê pê me hũmre cahhur na me hũtà. Ampo na? He me
taa mã pê mam Pahpãm me Caràcahàcre Kra ata mã me amji gõ. 5 Ne jũ
caxuw mehnõ te ihhêj xi xà nõ ton nare. Ne nee ampo pyxitre na mehnõ
kên nare, ne mempeaj to mempej.
Quê ha Pahpãm me cupê hõ tekjê nare atajê to hamre
Wa ite Pahpãm mã imprar catêjê nõa tor, ne kỳj pê ihtẽm na hõmpun.
Mã cute pjê kam ampokra me, me harkwa pihho me, ampo krĩxàre cunea
mã, ihkrãhhia kam Jeju pê me pahkritxwỳ na harẽn xà impejti to hũjarẽn
to ihtẽm na, ite hõmpun. 7 Mã cute me cumã hũjarẽn to hajỹr he:
— Imã me amã ampo pej rohnỳtti mã ata jarẽn xà ata pê nee mã ampo
nare. Caamji mã me Pahpãm cupa, ne catihti na amji mã me harẽ! Nãmri
cute pjê kam me hũmre cunea cukij xà ne me to ipicokjêr jõ amcroa kam
ramã hàhhuc. Ca ha, por cutecôjkwa me, pjê me, côxwa me, hatuj xà
cunea ton catê ata, ca ha to me hàmnãn prãmte me acakôc to impejti, ne
me amã ihkĩnti ne — hajỹr.
8 Mã ihkôt mare mã ihtor ita te hanea ne hũjarẽn to:
— Ma krĩ catia japrỳ te Papirõn jõ krĩ ata pỳm ne hamre. Ampo na?
mã ampo to hahkre to hane he: “Hacme ne ahti na ame pyjê kwỳ caxu”
hane. Ata pê ihhêj rũm cutemehkwỳ mã côxỳhti jõr, ne amehkwỳ to
ipipãn pyràac. Ne me caxun ita pê ihhêj rũm cute me côxỳhti xen, ne
CUTE AMJI TO IPIPẼ XÀ JÕ KÀHHÔC 14
ampeaj kam ahti na me cumã me cahãj caxun prãm. Cwỳrjapê ri Pahpãm
te me hõ krĩ mea mã me tohamre tu — hajỹr.
9-10 Ne pom hapu na ipijakrut kôt ihtor ita te ri ihkrãhhia kam hũjarẽn to:
— Por jũmjê apu ampo kênti me, ihkrekà kĩn, mãcute mehkuctỳj kam
haprỳ nõr, nare, cute mehũhkra kam haprỳ nõr atajê, quê ha Pahpãm te
ame kam incryc xà pê ihhêj rũmcôxỳhti ata to amehkõm. Por mehcunea
te ame ita ton atajê, quê ha mehkàj xà atajê uu ne cuhy te kẽn to ihprà
ata kam me cumã hamre nare. Nekẽn cacro ata, quê ha ihtỳj Pahpãm mã
memprar catêjê me, Caràcahàcre Kra ata kam mare mã mehkà to caxàr
to ihcuhhê. 11 Ne pom quê ha cuhy ame cumã ihkàj xà to ita kũm, quê ha
ihtỳj hõtpê ma hàpir to ipa rohnỳtti mã. Quê ha cute ame ampo kênti me,
ihkrekà kĩn itajêmã, jũ caxuw caxwa me amcro kam mehkàj xà itajê amji
to ihpec nare. Ne hanea ne, por cute mehkuctỳj kam ame haprỳ nõr atajê
cunea mã, quê ha ita hane — hajỹr.
Pahpãm na mehkwỳ ihtỳj me amji pupun xà kêanre kam ame ipa
Quê ha Pahpãm na mehkwỳ me, por me harkwa kampa, ne ampeaj
kam Jeju to amji mã mehhimpej atajê, quê ha ihtỳj me curê xwỳn te ame to
kêanre ata jàhpan xà na, mehkên mã me hàr name to amji japackre. Ne quê
ha ihtỳj me awcanã, ne cormã Pahpãm me Jeju kôat me amji ton to me ipa.
13 Wa pea ite côjkwa pĩn jũm jõkre ita par, mã hũjarẽn to:
— Ita na ca mehhôc he: “Pom quê ha cormã Pahhiti jàpên xà kam ame
ty atajê quê ha ame hakry” — hajỹr. Mã Pahpãm Carõ Pejti te me cumã
— Ỹhỹ, ita ampeaj kam ri. Hamre. Ita caxuw, quê ha ihtỳj me hàpên
catêjê atajê ame kôt. Ampo na? Ramã me hàpên xà ita kôt me cumã ampo
cunea — hajỹr.
Wa irĩt, ne ite jũm pê me Pahhàkà cati pyràcti, ne wakỳre prà tepti
pê ôr te ihkrãhkà ne ihkrã na ajêt ata pupun. Mã cute hũhkra to rõhkrỳt
xwahhi pyrne ahcakrã jakati kam to jỹ. 15 Mã pea Pahpãm mã memprar
catêjê nõ Pahpãm to amji kam hapac xà jũrkwa pĩn cator, ne cute kỳj cati
pêa mã ahcakrã jakati kam jỹ ata mã caràrto:
— Gõ rõhkrỳt to, pjê kam, me hũmre pê ihhêj rũm pur kam ramã ampo
teptu, neramã ihkẽhkẽn xàa na atajê, ca ha to hakep — hajỹr.
16 Jirô pê mã ri, por ahcakrã kam jỹ ata te pjê na hõ rõhkrỳt to ihtẽm,
ne cute to ampo cunea jakep xà atajê jakep partu.
Quê ha Pahpãm cute mehkên ton atajê to pĩxô ne me hatê
Wa ite côjkwa kam Pahpãm to amji kam me hapac xà jũrkwa pĩn
harkwa na imprar catê nõ cator na hõmpun, mã cator, ne hanea ne cumã
CUTE AMJI TO IPIPẼ XÀ JÕ KÀHHÔC 15
hõ rõhkrỳt xwahhihti. 18 Jirô pê mã wa ite Pahpãm mã imprar catê cuhy
toamji pytàr ata te Pahpãm jũrkwa pê cator na hõmpun. Ne cute ihnõ mã
rõhkrỳt ata mã kỳj cati pêa mã caràr to:
— Ramã pĩxô pê uwa itajê cunea inteptu, gõ rõhkrỳt to pjê kam pĩxô
atajê cunea jakep partu — hajỹr. 19 Mã cute pjê na hõ rõhkrỳt to ihtẽm, ne
cute to pĩxô atajê cunea jakep partu, ipàr pê. Ne cute Pahpãm te incryc to
hipu xà pêihhêj rũm kwỳr jatên xà ata kam haxwỳr. 20 Ne pê Pahpãm jõ
kwỳr jatên xà ata krĩ pê ampỳa mã xa. Ne pê Pahpãm te incryc tohipu xà
kam me pĩxô jatên kam me tẽ, ne pê pĩxô cacô ata pê me caprône ajxwỳ.
Ne ihtua to ihtu. Ne kàj mã ihtu na me pajara capô pyxit. Ne mõr jũwry
to cute 300 quirom.
Cute me pahcurê xwỳn carõ kên tohjê atajê Pahpãm to amji mãme amnã
Ne hanea ne irĩt, ne ite côjkwa kam ampo catia cupahti ata
pupun, ne ite amji mã:
— Pỳhàpà ampo mã ajte? — hajỹr. He nee mã ampo nare, Pahpãm mã
memprar catêjê te xet atajê te Pahpãm te pjê kam ame to kên xà atajê to
kêanre atajê.
2 Ne pea ite wit pê cô catia pyràcti me cuhy picacwỳr ata pupun. Ne
hanea ne ite, por cute me cagãti kêanre ata me, carõ krekà atajê me,
ampo kênti te me hũmrekam haprỳ nõr atajê tohjê catêjê pupun, mã me
xa. Por wit pê cô catia pyràctiata cahê na ri me xa. Ne ame wakỳre japàre
atajê cakô, por Pahpãm te me cumã hõr atajê. 3 Pê Mojxe xwỳ Pahpãm te
mehkên pê meto cator xà na increr to ihkôt me ipacatêjê mã hahkre. Pê
hanea ne Caràcahàcre Kra pê Jeju ata Pahpãm te mehkên pê me to cator
xà na mehkwỳ mã increr to hahkre. Mã me to increr to:
“Me ijõ Inxũ Cati pê Pahhiti ata,
ampeaj kam acarôt tỳj,
ne ampeaj kam gàpên xà itajê catyt kam ne impej.
Ne apê pjê cunea kam ampo krĩxàrecunea jõ Pahhiti,
ne ate amji mã ahimpej xà atajê,
ampeaj kam ihcuhtac, ne ampeaj kam ri!
4 	Ne jũm quê amji mã acupa nare?
Wa me icunea amji mã me acupa.
Ne jũm quêacati na amji mã garẽn nare?
Wa me icunea acati na amji mã me garẽn to me ipa.
Quêt apyxit peaj ne apê ajteare mã,
ne apeaj to apej,
ne nee akam ampo kên hamreare.
CUTE AMJI TO IPIPẼ XÀ JÕ KÀHHÔC 15
Quê ha krĩxàre cunea awỳr me apkjê ne me cumã akĩn,
por ca mehcunea kam mare mã ampo to gàpên xà cunea cuhtactiitajê
na ri me awỳr me apkjê ne me cumã akĩn” hane.
Pahpãm mã memprar catêjê ampo kên te xet ne me to cator
Jirô pê mã, wa ite côjkwa kam Pahpãm to me amji kam hapac xà
jũrkwa te amji jihê mẽn na hõmpun, mã ampo kà te Pahpãm jũrkwa
te xet atajê to me cator, Pahpãm to me amji kamhapac xà jũrkwa pĩn. Ne
cupẽhkà jakati pràti atajê to pit mã cute amehkà, ne wakỳre prà tepti pê
ôr ata te ri amehcahti na hê, mã ame to ihcuhhê. 7 Mã ampo tĩr te cwat
ne Pahpãm pu na mehcuhhê atajê nõ te Pahpãm mã memprar catêjê te
xet atajêmã wakỳre pràti pê ôr te cratti atajê jõr. Mã kam Pahpãm te
ame kam incryc xà te hipu partu, por Pahpãm tĩr rohnỳtti mã ata cryc te
ri to hipu. 8 Mã cute Pahpãm to me amji kam hapac xà jũrkwa ata kam,
Pahpãm carôt jàhcujrohtikam ihkũmti ata te to hipu tu, ne jũ wỳr quê
cormãne jũm cumã axà. Quê ha xa Pahpãm mã memprar catêjê te xet
atajê ampo kên itajê to ame hamre, quê ha ihtỳj jũm cormã cumã axà.
1 Jirô pê mã, wa ite cute Pahpãm to amji kam me hapac xà
jũrkwa pĩn, Pahpãm mã memprar catêjê te xetatajê mã, jũm jõkre
tỳjti jũjarẽn xà te hajỹr ata na impar:
— Ca ha pjê kam me Pahpãm cryc te cratti te xet to hipu atajê jaxwỳr
to mõ — hajỹr.
Mam ampo kêanre ata pê ri mehxêt kêanre
Mã mam cati mã ita te pjê kam cratti pê Pahpãm te ame kam incryc
ata jaxwỳr. Mã mehxêt kêanre te, por cute ame amji mã me ampo kênti
me, ihkrekà jũpa ne to cati, mã cute me kamhaprỳ nõ atajê kam ihtẽm,
ne me cumã hàa to hà.
Hapu na ampo kên ata pê ri côxwa te me caprô na amji ton
Mã hapu na ita te côxwa kam cratti pê Pahpãm te ame kam incryc ata
jaxwỳr. Mã hamrecôxwa te me caprô na amji ton ita pê ihhêj rũm jũm
tyc caprô, ne pea cute cô kam ampo tĩr atajê cunea jipej.
Ampo kên crê ita te ri cô jatuj xà te caprô na amji ton
Mã incrê ita te cô jatuj xàa kam cratti pê Pahpãm te ame kam
incrycata jaxwỳr. Mã pea cô te me caprô na amji ton. 5 Ne ite, por
Pahpãm mã imprar catê te cô to amji pytàr ata te hũjarẽn xà te hajỹr na
CUTE AMJI TO IPIPẼ XÀ JÕ KÀHHÔC 16
akrĩ rohnỳtti mã. Ne catyt kam ate mehcukij xà caxuw apeaj to apej.
6 Ampo na? Cute me akwỳ caprô jaxwỳr, ne hanea ne me cumã garkwa
to mehcakôccatêjê caprô jaxwỳr, cwỳrjapê quê ha hahpan xà na ihtỳj me
caprôa to me ikõ, naca ate me cumã me caprô ita jõr, quê ha ihtỳj me to
ikõ — hajỹr na, ite impar.
7 Ne pea ite Pahpãm mã ampo kũm cuxwati to caxàr xà ata pĩn, jũm
jõkre jũjarẽn xà te hajỹr ita par, mã cute hũjarẽn to:
— Me ijõ Inxũ Cati pê Pahhiti ata, ampeaj kam quêt acarôt tỳj. Ca ate
amehcukij ne me to ipicokjêr xà ita caxuw, acaxwãm catia mã apej ne
acuhtacti, ne ampeaj kam riapeaj to apej — hajỹr.
Ampo kên te cwat ata pê ri pyt cacro te me to caxàr xà
Jirô pê mã ri cute cwat ita te pyt kam cratti pê Pahpãm te ame kam
incryc ata jaxwỳr, ne cumã cuhy to cute me hũmre to caxàr na hũjahkre.
9 Mã cuhy te me to caxàr, mã cute ame Pahpãm japrỳ to ihcakôc to
kêanre to me hajỹr he:
— Akêanre! Nãmhã, ne me ito kên ita jicu! — hajỹr. Ne nee cute amehkên
itajê jicu nare, ne nee Pahpãm catihti ata to cumã mehcakôc nare.
Ampo kên te xĩc ata pê ri awcapàtkô me, me kàj xà
Mã cute xĩc ita te ampo kênti krĩ xà ata kam cratti pê Pahpãm te ame
kam incryc ata jaxwỳr. Mã ampo kênti te ihhimpej xà atajê cunea kam
awcapàtkô, na ri curi mehkrĩ catêjê cunea kàj xà. Mã tee mehkàj xàhte
ame ahkà cãmxa, por me haxôp atajê xàhte. 11 Ne ame côjkwa jõ Pahpãm
mãn to kêanre, ne nee ajte cormã cute me hõ pry kên ata jicu nare ajte.
Ampo kên te xêj ata pê ri me ipijapu xà catia
Jirô pê mã ri cute xêj ita te côhti japrỳ te Cômpejti ata kam crattipê
Pahpãm te ame kam incryc ata jaxwỳr. Mã pea cô ata crà, ne ihcajpuw pry
nõ, ihkôt pyt japôj xà pĩn pahhi catêjê te me ipa, ne me hapôj xà na. 13 Wa
ite ampo carõ kên crê pê pôrti pyràcti, tũmti, kêanre atajê japôj na hõmpun.
Mã pyxit ne cagãti ata jarkwa pĩn cator, ne hanea neampo kênti ata jarkwa
catê ata jarkwa pĩn pyxit ne cator. 14 Ne ampo carõ kên pê pôrti atajê pê jũ
caxuw jũm xũmre te ampo pihhoti pupun nareatajê ton catêjê, ne ihtỳj to
me higẽc rê. Ne pom ampo carõ kên atajê pjê cunea kôt amehcahkũm, pahhi
catêjê kôt, cute me to cuprõnprãmte. Mã hàhtôa ne cute me cuprõn, Pahpãm
pê Pahhiti carôt tỳjti ata cuna mã me ipijapu prãmte, hõ amcro ata kam.
Pahpãm na mehkwỳ ihtỳj Jeju cator jikaj xà me cuprõ
Ỹhỹ me ikwỳ, he pê Jeju me pamã amji cawpa to hane he:
CUTE AMJI TO IPIPẼ XÀ JÕ KÀHHÔC 16
— Me ikampa he, wa ha ajpên me awỳr itẽm xà ita to ihhêj rũm me
hàhkĩj xi prar xà! Ne por quê ha me ikampa atajê, me irĩat na ame
ipa. Quê ha mehkà to me amji cũmpej hiahpuro ne me hakryti to me
ipa. Ampo na? Quê ha nee me hàhtôti atajê kam mare mã amehcakrô
naamehpahàmti to me ipa nare — hane.
16 Jirô pê mã ri ampo carõ kên crê pê pôrti pyràc atajê te me cupê pahhi
catêjêcunea to cuprõn, por Epew catêjê jarkwa na pjê japrỳ teMequit jõ
Ampo kên te xet ata pê ri pjê jàhcujrõn catia
Mã cute xet ita te cratti pê Pahpãm te ame kam incryc ata jaxwỳr,
kỳj pê. Mã pea Pahpãm to me amji kam hapac xà jũrkwa kam ihkrĩ xà
atapĩn, jũm jõkre tỳjti ata te hũjarẽn to:
— Ramã cute amji jipêj! — hajỹr.
18 Mã ihcuxê, ne me hõkre, ne hàhkrihkrit jàwrãrãc, ne pjê jàhcujrõn
catia to cati ata, por rỳ jũ caxuw jũm te pjê jàhcujrõn kêanre pupun nare
ata. Ne mam ihkwỳ atajê jirôa pê ihkêanre. 19 Ne por krĩ catia ata te amji
cahhêc to incrê, mã pjê cunea kam krĩ atajê cunea jamre. Mã Pahpãm te
Papirõn jõ krĩ kêanre kam, cuteincryac to incryc na amji to amji japackre.
Ne cute krĩ kam incryc jàprêhti ata mẽn. 20 Mã cô jipôc ri amcrà atajê
cunea jamre. Ne hanea ne hàhkà jakôtti atajê cunea jamre. 21 Mã ta te
amji to kẽn ne me hũmre kam apu ipijaxwỳr, ne cute ame to kêanre, ne
ta te kẽn atajê pytĩ na cute cwarẽnta quir. Mã pjê kam me hũmre itajê
Cute Pahpãm pynãr nare atajê pê cahãj xyre kêanre ata pyràc
Mã pea Pahpãm mã memprar catêjê te xet te cratti te xet cwỳr
atajê nõ ajpên iwỳr mõ, ne cute imã hũjarẽn to:
— Ajpên iwỳr mõ, wa amã cute krĩ cati kêanre ata to cute amehkên xà
ata jahkre, ne amã harẽ. Ỹhỹ, por cô jàhtôa cote na, krĩ catia xa ata pê
ihhêj rũm pyjê nõ inxyre kêanre pê impjê nare ata pyràac. 2 Mã pjê cunea
kam krĩ jo pahhi catêjê cunea hỹrmã me pra, cute amji mã ame ampo
kĩnti atajê wỳr. Ne cute me ampo kĩnti atajê pê ihhêjrũm jũm cahãj xyre
ata pyràac. Mã pjê cunea pĩn me hỹrmã me pra, ne kam ame ipa ata pê
ri ihhêj rũm cuteame cô xỳhti xen catêjê te cô xỳhti to pit mã ame amji
japackre — hajỹr.
3 Mã pea Pahpãm Carõ Pejti te imã amji jõr, mã ma ahkêt wỳr harkwa
na imprar catê te ijaprôr ne ito mõ. Ne curia wa ite pyjê inxyre nõ ata
teampo kênti intepti ata kam hỹr na hõmpun. Mã ampo kênti ata kam,
cute me cumã haprỳkêanre pyxwỳr atajê na ihhôc. Ne pê ampo kênti ata
kam ihkrã xet, ne kam hĩpàr tej. 4 Pê hanea ne cahãj xyre kà ata inteap to
intep, ne hakrô xà itajê to pê amji jakrô ne kam jỹ he. Wakỳre prà tepti
CUTE AMJI TO IPIPẼ XÀ JÕ KÀHHÔC 17
pê ôr ata me, kẽn prà tepti na hĩ jàhwỳrti atame, ampo prà pê kẽn prà
pyràcti ata me, pê to amji jakrô ne kam jỹ. Ne pê hũhkra kam wakỳre
pràti pê ôr te ihkõm xà kam me hàhtôa te me to inxỳ xà tũm kêanre ata
juwahi ne to jỹ, pom pê ajco mehcunea ajco me caxu ata to pê jỹ. 5 Ne
ihkuctỳj kam cute amji jarẽn xà na, ihhôc ata harẽn to:
— Ijaprỳ pê Papirõn jõ krĩ catihti ata, ne ipê pjê kam pyjê inxyre catêjê
me, ahti na me hũmrea te ame amji to inxy catêjê menxi — hajỹr. 6 Wa ite
pyjê nõ ata pupun, mã cute Pahpãm na mehkwỳ me, por pê ampeaj kam
Jeju kôt me amji ton to me ipa, pê ajco mehcura atajê caprô tocute amji
to ipipãn tu. Wa ite hõmpun, mã cute imã ipikrar ne ijigẽc hyr.
Pjê to mehhimpej catêjê pê ampo jàprê kêanre ata pyràc
— Ampo na mã cute amã ipikrar ne gigẽc hyr, ca hũpate apu ato cara?
Apu amji mã pa nare, wa ha amã cahãj ata me, ampo kênti kam ihkrã
te xet ne kamhĩpàr te tej ata, wa ha amã kôt harẽn to impej. 8 Ne pom ca
ampo kênti pupu ita, ihtĩar cormã, ne nee quê ha cama ihtĩr ata na ahtũm
ry nare, quê ha hamre. Quê ha kreti jatôhhy nare ata pĩncator pê, quê ha
Pahpãm to hamre. Ne por mehcunea te ampo kênti cator na me hõmpun
ata te me cumã ipikrar, mã hũpate amento cara. Ampo na? Pêmam ampo
kênti ata ihtĩar na apu ipa, ne ajte krã ihtyc, ne quê ha jũ caxuw hacpỹa
mã ihtĩr ne cato. Ne por mam, pjê jamre reria mã Pahpãm te amji mã
hacpỹamã mehtĩr xà jõ kàhhôc ata kam ramã me haprỳ nõr atajê ri, nee
apu amji mã me hũpa nare. Ne mehkĩnte ihkàhhôc kam me haprỳ hikwa
nare atajê, quê ha ampo kênti ata pupu, ne me cumã hũpaa to hũpa.
9 — Ne pom ite harẽn xà itajê, jũm krã kre te amji jahkre pejti quê
ha ihtỳj kampa, ne hahkre pej. Pom ampo kênti krã te xet itajê pê, por
hàhkà jakôtti te xet mãkam pyjê nõ jỹ ata pyràac. Ne hanea ne cupê
pahhi te xet atajê pyràac. 10 Ne ramã cute xĩc ne hamre, ne cormã pyxit
ne ihhimpej, ne nee cormãihnõ ata cator nare. Ne pom quê ha cormã
pahhi cato ita, quê ha cato ne nee ahna ahtũm ry nare, quê ha hamre.
11 Ne pom mam ramã ampo kênti cator, ne ramã hamre ata te ri ihkwỳ
itajê to ôjtô, ne taa mã quê hapu na ihkwỳ te xet itajê to ihhimpej, quê ha
12 — Ne por hĩpàr te tej, ca ate hõmpun atajê pê ihhêj rũm pahhi te tej,
ne nee rỳcute mehhimpej kam ihtẽm nare. Na quê ha cormã cute ampo
kênti cahê namehhimpej to me amcro pyxit xà caxuw amji na me awpa.
13 Ne mehcunea te ramã me amji par, quê ha ihtỳj me ampo kênti ata mã
cute me amji jahkre pej atajê gõ, ne hanea ne cumã me carôt gõ. 14 Ne quê
ha ihtỳj Caràcahàcre Kra ata me, me amji cujtê, ne me ajpu, quêha pea
Caràcahàcre Kra ita ihtỳj me hirô pê xa, ne me tohjê. Ampo na? Cupê me
hũmre jõ Pahhiti, ne cupê pahhi cunea jõ Pahhiti na ri. Ne por Pahpãm
CUTE AMJI TO IPIPẼ XÀ JÕ KÀHHÔC 17
ha ampo kênti ata ajpu, ne pea me hirô pê xa, ne me tohjê — hajỹr.
15 Ne hipêr Pahpãm mã memprar catê te imã:
— Ne pom ca ate cô jàhtôa pupun, mã cahê na jũm cahãj xyre jỹ atajê
pê pjê cunea kam ampo kra me, krĩxàre me, me harkwa pihho catêjê.
16 Ne pom ca ate ampo kênti me, hĩpàr te tej pupun atajê, quê ha ma ame
cahãj xyre ata caca, ne ame curê. Ne cupê cute ampo kĩn xà to amjijakrô
atajê cunea to cupê ihpôj partu, ne mehcakrô to tojnõ quê ha jỹ. Jirô
pê mã quê ha ihtỳj me jũm xyre ata jĩ ku, ne pea cuhy to me tocapa, ne
me to acto, quê ha hamre. 17 Ampo na? Pahpãm te aracri pahhi atajê mã
caxwãm pê me cumã me cute me to jũ mãn xà atajê jõr, ne hanea ne cute
caxuw me cumã carôtjõr. Ne hanea ne ampo kênti te me to ihhimpej
xà caxuw cute cumã carôt jõr, mã ampo kênti ita ihtỳj cahãj ata to apu
ihkêanre toipa, Pahpãm te ahna harkwa hyr xà na. 18 Ne pom ca ate cahãj
xyre pupun ita pê krĩ catia ata pyràc, mã cute amji wỳr pjê cunea jõ
pahhi to cuprõn, ne taa me to ihhimpej ata — hajỹr.
Cute Pahpãm pynãr nare atajê, quê ha me hamre
Jirô pê mã wa ite côjkwa pĩn Pahpãm jarkwa na memprar catê
nõ pupun, mã ajpên ahpar mã tẽ. Por Pahpãm carôt tỳjti ata
jarkwakôt, ajpên ahpar mã tẽ. Ne ampeaj kam ihprà, ne ihprà jàhcujro ita
te pjê cunea cujro. 2 Mã kỳj cati pêa mã cute caràr to:
— Papirõn jõ krĩ catia ata pỳm! Ne ita caxuw quê ha mepahcurê xwỳn
pit kam apu ipa, ampo carõ kên tũmti atajê me. Quê ha ihtỳj xônti me,
ampo jara kêanre, kĩn nare atajê me, quê ha hanea ne kam amji to
ajpa. 3 Ampo na? Cute me hũmre cunea mã hõ côxỳhti jõr, ne ihtỳj hõ
côxỳhti ita na mehkwỳ mã quêt to ipa, ita pê ihhêj rũm cute me cahãj
xyre to amenxyto ame ipa pyràac. Mã pjê jõ pahhi catêjê cunea te ramã
amehcaxun par, mãcute ame ampo to ihpore na hàhpan catêjê cunea te
amehcaxun xà ita jahpan xàna, ramã amji to ame hakràj par — hajỹr.
4 Ne hanea ne ite côjkwa pĩn jũm jõkre ita par, mã cute hũjarẽn to:
cupê me acato!
Nee ca cuxà ame ampo kên itajê kwỳ ton nare.
Ne nee ca ihkên ita mã ihkôt me axàr nare!
He ihkên ita ramã amji jipy hakôat to hakôt,
ne ramã cute côjkwa huctu.
Ne Pahpãm ihtỳj cute ihkên ton xà ata to amji japackre.
6 	Ne cute me amã ampo kêanre jõr atajê jahpan xà na hacpỹa mã,
me cumãme ampo kêanre atajêa gõ.
CUTE AMJI TO IPIPẼ XÀ JÕ KÀHHÔC 18
Ne cute me amã ampo kêanre ton atajê jahpan xà na,
ca ha me cumã gàmjõr to catia to ajkrut.
Ne cute me ato kên prãmte ihkõm xà kam me amã côxỳhti to hipu
jahpan xà na,
ca ha ihkõmxà ata kam me cumã to hipu to ajkrut,
cute me amã ihkõm xà kam ton atajê jirôa pê hacpỹ mã me cumã to.
7	Me cumã amji kĩn nare to,
ne hanea ne me cumã ihkên xà kêanre to, ne me cumã agõ.
Pê ramã taa amji mã ampo pejti jàhtôa ne cugõ.
Atajê kôt ri mehcunea ramã amji mã hakràj cati na me harẽ.
Mã taa amji to hàmnãn to:
“ ‘Wa ipê pahhikwỳj ne ijỹr xà ita kam jỹ!
Ne nee mã ipijapit nare,
ne nee waha jũ caxuw amji na ihkên xà nõ pupun nare’ hane.
8 	Cwỳrjapê quê ha amcro nõ pyxit,
quê ha hỹrmã ampo kên kwỳ cato,
ne apu to kêanre ne.
Quê ha cumã ampo hà,
quê ha ihtỳj ihkàj xà na amjipupu,
ne ampeaj kam cumã prãm.
Pom me pajõ Pahpãm pê Pahhiti carôt tỳjti ata quê ha ihcukij ne apu
to kêanre ne” hajỹr.
Pjê kam me hakràj jamre japête ri ame amrã
Ne pjê jõ pahhi catêjê atajê te ame cahãj xyre to amenxy atajê me,
menxỳ xà kêanre atajê, quê ha krĩ pê me cahãj xyre pyràc ata kam
cuhykũm pupu, ne ihtỳj ame caràr ne ame amrã. 10 Ne pea ampỳa mã
cupê amehcuhhê, mehkên mã hàr ne cute me amji pupun xà kêanre to
me amji pupun cupate, ne me ajpẽn mã:
— Akỳ, akỳ, Papirõn jõ krĩ catia carôt tỳjti ata, ca ajte amcro pyxit peaj
kam akên mã axàr ne gamre pyrentu — hajỹr.
11 Ne pjê cunea kam me cupê ihpore na ampo to hàhpan atajê hanea ne
hapête ame amrã. Ampo na? Jũ wỳr quê ha jũm hipêr me cumã ihpore
na cute me cumã ampo to hàhpan xà atajê nõ japrô. 12-13 Jũ wỳr quê
ha hipêr jũm mecupê ampo pejti itajê nõ japrô he: Wakỳre prà tepti pê
ôr me, wakỳre prà jakare me, kẽn pejti na hĩ ahwỳ atajê me, caxàt xê
pejti me, cupẽhkà intepti me, cupẽhkà hẽrhẽtre me, carà cahàcre hô te
cupẽhkà intepti ata me, pĩ na tee amehcukij ata me, ampo jĩpàr jakare
CUTE AMJI TO IPIPẼ XÀ JÕ KÀHHÔC 18
impejti atajê me, pĩ na hĩ ahwỳ ata me, wakỳre cahhyr na impejti ata me,
wakỳre me, kẽn jaka pejre me, ampo pĩ kà te me hũrkwa cuxwa xà me,
ampo pĩhhôc pê ràm cuxwa pyràcti me, ampo cacô cuxwati atajê me,
pĩxô cacô xỳre me, ampo to impê xà me, kwỳr xôm me, arỳjhy me, pryti
me, carà cahàcre hôhti me, cawrô me, cawrô jõ kujti me, me pahcaxwỳn
me, me hũmre me, me cahãj te cama cumã hàpên xà itajê nõ to ihpore
na me ahpa. 14-15 Ne me cupê ampo to me hàhpan catêjê atajê, ampỳa mã
amehcuhhê, mehkên mã me hàr xà ata cupate, ne ame caràr ne me amrã,
ne cama krĩ ata mã me:
— Por pê ca ampo pejti na ajco mehprãm atajê jamre, ne hamre, ca
gõtpê apictor! Ne hanea ne gakràj itajê cunea to apictor! Pom kẽn pràti
wỳr ca hipêr me cumã acato. Pê wa ajco ampo to me ijàhpan kam, wa
rỳ ame ijakràj. 16 Akỳ, akỳ, por krĩ cati ata! Ate cupẽhkà increcrerti to
akà ata, cupẽhkà tepti me irãrãti ata, me hakrô xà cunea pràti pejti atajê
me. 17 Ajte ana amcro pyxit peaj mã ajte ihcunea na gamre, me gakràj
mea mã! — hane. Mã pàr kre jõ pahhi catêjê cunea me, kam me ipa itajê
cunea me, côxwa kamcute amji to me ipijapar xà caxuw kam me hàpên
catêjê me, ampỳare mã ajte cupê me xa. 18 Ne cute mehkrĩ kũm jàpir to
mõr na me hõmpun, ne ame caràr to:
— Wa rỳ jũ caxuw ite krĩ jakràjti nõ te hajỹr pupun nare — hajỹr.
19 Ne pea me cumã amji kĩn nare na cute me amji jarẽn xà na, cute
meamji krã jipro, pjê jacrô to, ne amencwỳr to:
— Akỳ, akỳ, krĩ cati ata! Gakràj te ri, por côxwa kam mehcunea mã pàr
kre atajê cunea to hakràj par. Ne ajte ahna ahtũm nare mãca ajte ihcunea
na apictor, ne amcro pyxit kam ihcunea nagamre! — hajỹr. 20 Hõhõ, ite
impar ne hõmpun to hajỹr. Na wa ite ijarkwa to:
— Côjkwa kam me acunea ame gakry! Krĩ ata jamre pyrên, ca ame
gakry! Meapê Pahpãm na mehkwỳ me, me apê Pahpãm mã me cumã
acakôc catêjê me, ca Pahpãm jarkwa kôt me apa catêjê me, ca ame gakry!
Ampo na? Nee mã ampo na nare, pom pê krĩ ita pê ame ato kêanre itajêa
to ri me Pahpãm tehahpan xà na apu to kêan to kêanre — hajỹr.
21 Mã pea Pahpãm mã memprar catêjê nõ, carôt tỳjti ata te kẽn catia nõ
ata jarĩ ne côxwa kam to hũcapêr, ne ihkôt me cumã harẽn to:
— Hõhõ, quê ha me apê Papirõn jõ krĩ kam me akrĩcatêjê mencryac
kam me to hũcapêr to mehanea, pom quê ite kẽn to ijũcapêr he, quê ha jũ
caxuw hipêr me apupun nare. 22 Ne nee jũ caxuw akam, cute me wakỳre
japàre cakôr catêjê nõ jõkre kam me hapac nare, ne nee akam, cute
me pohhê cakôr catêjê nõ jàkôrjõkre kam me hapac nare, ne nee akam
hipêr me hàkôr catêjê nõ jõkre kam me hapac nare. Ne quê ha jũ caxuw
cute me ampo cunea to hàpên jahkre pej atajênõ, akam hàpên xà nõ mã
CUTE AMJI TO IPIPẼ XÀ JÕ KÀHHÔC 19
nare. 23 Quê ha jũ caxuw hipêr akam hàhcujro xà nõ, jàhcujro nõ na me
hõmpun nare. Ne nee akam, por me hũmre me pyjê nõ jikwa tuw to me
amji mãmehcakôc atajê nõ jõkre kam me hapac nare. Ne akam ampo to
me hàhpan catêjê atajê, pjê cunea kam mehkwỳ jirôa pê me carôt tỳj. Ne
me gũxyto ajco pjê cunea kam mehcunea mã ahêj to apa.
24 — Papirõn jõ krĩ catia to cati ata, ca akên xà catia mã axàr. Ampo
na? Cute akam me Pahpãm na mehkwỳ caprô me, Pahpãm jarkwa to
mehcakôc catêjêcaprô me, Pahpãm kôt me amji ton to me ipa catêjê caprô
mã me cator. Por ate me hipej atajê caprô mã ri, cute me cumã cator. Ỹhỹ,
ne hanea ne, pom cute pjêcunea kam amehcuran itajê caprô mea mã cute
me cumã cator, cwỳrjapê ri cute ihcunea to ajkam mehpỳm — hajỹr.
Côjkwa kam Pahpãm na mehkwỳ amji mã me to amnã
Ita jirô pê mã, wa ite côjkwa kam me hàhtôa jõkre par, mã me
harkwaxa, ne cute amji mã me hũjarẽn to:
— Cu ha Pahpãm catihti mempejti na me harẽ! Ne cupêa ri quêt me
pahcunea kênpê me pahto hapôj catê! Ne mehcunea mã, pjê cunea kam,
impejti na me hahkre pej! Ne quêt mehcunea jirôa pê carôt tỳaj to carôt
tỳj! 2 Ne cute me hahkre pej xàa na ri mehcukij ne meto ajcokjê, cajrerti
cuhtacti to hãn nemehcukij, nee mã ihtỳj ame to ipicokjêr nare. Ne cutea
ri krĩ ata pê cahãj xyre inxỳ xà kêanre ata cwỳrjapê ihkên xà kêanre
ata mã mẽn, pjê cunea kam inxỳ xà kêanre atajê cwỳrjapê. Ne hanea ne
Pahpãm te apu to kêanre, cute cumã me hàpên catêjê curan jahpan xà na.
3 — Cu ha Pahpãm pejti catihti na me harẽ. Ampo na? Quê ha krĩ pôc
ita kũm ihtỳj hõtpê hàpir to ipa, ne nee hamre nare! — hajỹr. 4 Mã pahhi
catêjê te me winticwat atajê me, cute me cwat atajê me, Pahpãmhỹr xà
kam jỹ ata cuna mãmehkõn krã na me hỹr, ne cute me amji mã me hũpa
ne to cati prãmte, cumã harkwa to:
— Ampeaj kam ri! Apê me Ijõ Inxũ Cati! — hajỹr.
Mã pea Pahpãm krĩ xà ata pĩn jũm ita jarkwa cator, ne cute hũjarẽn to:
— Me pajõ Inxũ Cati pê Pahpãm catihti na ca me harẽ! Me apê cumã
me gàpên catêjêcunea, me hũmre kà me, mehkryjre me, por ca meacunea
amji mã me hũpahti atajê, ca ha catihti na me harẽ! — hajỹr. 6 Ne pea ite
me hàhtôa jarkwa xãmti pê ihhêj rũm côhxocti jàhkrihkrit me, pahhàjê
jàhkrihkrit pyràcti ata kam ijapac, mã cute me hũjarẽn to:
— Pahpãm mã ca me catihti to me acakôc. Ampo na? Me pajõ Inxũ
Cati pê Pahpãmpê Pahhiti ita ri mehcunea jirôa pê carôt tỳj, ata ri pjê
cunea to ihhimpej. 7 Ne ampeaj kam me pajakry ita mã amji kĩn, ne me
pajakrya to me pajakry, cwỳrjapê wa catihti na amji mã me harẽ. Ampo
na? He ramã CaràcahàcreKra jikwa tuw xà jõ amji kĩan kam ri hàhhuc,
CUTE AMJI TO IPIPẼ XÀ JÕ KÀHHÔC 19
ne hõamcroa mã he. Ne hĩxi me hikwa xà caxuw cute me ajpẽn par, ne
cute amji cũmpej xàa kamri ramã hàhhuc. 8 Ne ramã cute ihkà jakati,
tũm nare, pràti ata pyr, cute to ihkà xà caxuw, ne ihkà jakati impejti ata
pê Jeju na mehkwỳ te ampo pejti ton to meipa xà — hajỹr.
9 Jirô pê mã ri cute imã hũjarẽn to:
— Ita na ca ihhôc he: “Por Caràcahàcre Kra pê Jejujikwa tuw xà jõ amji
kĩn wỳr cute me hatoratajê, me hakrya to me hakry”. Nãmri itajê pê ri
quêt caxwãm catia mã Pahpãm cakôc xà impejti atajê, na ca ha ahna
ihhôc — hajỹr. 10 Wa pea Pahpãm jarkwa na imprar catê cuna mã ikõn
krã na ijỹr, ite amji mã hũpa ne to cati prãmte, mã cute amji tête imã
— Apu ito hajỹr nare, ipê me akjêjê kwỳa nõ wa. Ne hanea ne ipê, por
Jeju jarkwa to me amji mã mehhimpej to me ipa atajê kwỳ nõa wa. Pom
me kamJeju jarkwa itajêa ri me to ihhimpej to ipa. Na ca ha quêt apu
Pahpãm pit kĩn — hajỹr.
Quê ha Jeju ajpên tẽ ne curê xwỳn catêjê to hamre
Jirô pê mã, wa ite côjkwa te amji jihê mẽn na hõmpun, mã pea cawrô
jakati ita cator. Mã kam hỹr catê ata japrỳ te CaxwãmCatia Mã Cute Amji
xà atajêa kôt hãn nemehcukij ne me to ipicokjêr to ihcuhhê. 12 Ne into
pê ihhêj rũm cuhy pôc hire ata pyràac, ne ampeaj kam ihkrã kam cumã
ihkrãhkà jàhtô. Ne por haprỳ na kam ihhôc ata ri, nee jũmmã iràn xà na
hahkre pej nare, ne cumãa ri hahkre pej. 13 Ne ampeaj kam ihkàhti ata
na me caprô. Mã cute amji mã haprỳ to: “Pahpãm Jarkwa” hajỹr. 14 Mã
ma côjkwa jõkrãhtare te ihkà jakati impejti me, hõ cawrô jakatiata to
me hũnãr. 15 Ne pê harkwa kam wapo xwahhihti ata xa, ne ajco hapôj,
ne toa pê ajcoampo kra me, krĩxàre cunea to kêanre to ipa, ne ajco me
tohjê! Ne por wakỳrete pĩ cajrer pahtỳjti ata to, quê ha me to ihhimpej to
mõ. Ne pea Pahpãm carôt tỳjti ata te incryc to cuprõn xà pê kwỳr jatên
xà ata kam, quêha cute mehcuran atajê cunea caprô jaxwỳ. Por me caprô
pê ampo cacôxỳre intepti ata, quê ha kam haxwỳ ne cormã hatê. 16 Ne pê
ihkàhti me, ihkjê kam ihhôc ata harẽn to: “Pahhi Catêjê Jõ Pahhiti, Ne
Me To Ihhimpej Catêjê To Ihhimpej Catê”.
Pryjara te mehtyc kur atajê mehtyc jàhtôa pyrên hakry
Ne hanea ne, pom Pahpãm jarkwa na imprar catê pyt kam xa ata te
côjkwa kam xônti me, ampo jara cunea mã kỳj cati pêa mã hàkjêr to:
— Ajpên me cuprõ! Pahpãm te me amã me gõ jõr xà atajê wỳr! 18 Ajpên
ame pra, ne ame cupê pahhi catêjê jĩ ku, ne ame krãhtare jõ pahhi jĩ ku,
ne ame krãhtare jĩ ku, ne ame cawrô me, kam ihkrĩ catêjêjĩ ku, ne ame
CUTE AMJI TO IPIPẼ XÀ JÕ KÀHHÔC 20
hũmre me, cama ame hàpên catêjê jĩ ku, hõ pahhi jĩ mea mã, ne ame
hakràj jĩ ku, ne ame cupê hamreare atajê jĩ ku — hajỹr.
Jeju te me pahcurê xwỳn pê ampo kên jàprê pyràc ata tohjê
Jirô pê mã, wa ite ampo kênti ata pupun, ne hanea ne pjê jõ pahhi
catêjê pupun, mã cute me hõ krãhtare to me cuprõn, ne me to xa, cute,
porcawrô jakati kam jỹ ata me hõ krãhtare cuna mã me hàprê prãmte.
20 Ne pea cute me ampo kênti ita kam ihtẽm, ne mehpro, ne hanea ne
cute ampo cunea to me cumã ihhêj xi to ipa catê kêanre ata pro, ne
cute me kuctỳj kam haprỳ nõr atajê mã ihhêj xi toipa. Cwỳrjapê ri cute
ampo kênti ata me, cute harkwa na me cumãihhêj xi catê ata me, ajwar
cuhy pôc te amji to kwa, ne kam kẽn te me to caxàr xà ata kam, cute
mehtĩar na me to hũcapêr. Mã curia mehkrĩ rohnỳtti mã. 21 Ne por cawrô
jakati kam jỹ ata jarkwa pĩn, wapo xwahhihti hapôj ata te ampo kênti jõ
krãhtare cunea jipej. Mã pea cute me ampo jara cuneamã me hàkjêr itajê
te ame hĩ to harte partu.
Pê Xatanaj huwapre ita na ahna caku mir
Wa pea ite côjkwa pĩn Pahpãm jarkwa na memprar catê nõ ata
pupun, mã ajpên ahpar mã tẽ. Ne hũhkra kam cumã kre jatôhhy
nare jihêrẽn xà ata, me wakỳti pytĩti te mehcajpre xà ata to ajpên ihtẽm
na, ite hõmpun. 2 Mã pea iwrỳc, pê cute cagãti ata pro, ne por cagãti ata
pê Xatanaj pê mam cati mã mepahcunea curê xwỳn ata. Mã cute ihpro,
ne pea huwapre, quê ha huwapre ita na amji to caku to mir. 3 Ne cute kre
jatôhhy nare ata kam mẽn. Ne pea hihê xà to ihpro ne ahnato hihê. Cute
cator ne ampo krĩxàre kwỳ cunea mã apu ihhêj to ipa to caku to mir ita
mã hahêr cupate ri, cute haxàr. Ne quê ha ihcuhhê, quê haxa caku to mir
ita hamre, jirô pê mã, quê ha cormã me cumã hikran to incrire ne.
Quê ha Jeju pjê kam mehkrĩ atajê cunea to ihhimpej to caku to mir
Wa ite pahhi krĩ xà atajê pupun, ne kam mehkrĩ catêjê pupun,
mã kam mehkrĩ. Ne por mehkrĩ atajêa te ri mehcukij catêjê na amji
caxuwme hũpar. Ne hanea ne ite Jeju to cute amji mã mehhimpej to
me ipa, ne Pahpãm jarkwa to mehcakôc to me ipa, mã cute incwỳrjapê
mehkrã jakep catêjêatajê caxwỳn pupun. Ne por ite me hõmpun atajê,
pê nee ame ampo kênti ata me ihkrekà ata amji mã me hũpa nare, mã
nee mehkuctỳj kam me haprỳ nare, ne nee me hũhkrakam haprỳ nare.
Cwỳrjapê ri hacpỹa mã amehtĩr, ne pea Jeju cahê na cutemehhimpej
to caku to mir ita jicu xà mã me hahêr. 5 Ne mehtyc atajê cahhur, nee
hacpỹ mã amehtĩr nare, quê ha xa caku te mir atajê hamre, jirô pê quê
ha cormã mehcukijxà caxuw hacpỹ mã amehtĩr. 6 Ne pom mam mehtĩr xà
kam amehtĩr atajê, me hakrya to ame hakry. Ampo na? Quê ha Pahpãm
quêt me to kênre nare, quê ha hipêr amehtycnare. Ne quêt me cupê
Pahpãm tehcajpar catêjê, ne me cupê Jeju cahê namehhimpej catêjê, ne
mehhimpej ita to me caku te mir ita jicu xà mã me to hahê.
Quê ha Xatanaj mã me hê pôn cri
Ne caku te mir ata jamre jirô pê mã, quê ha me Xatanaj cator, ihcuhhê
xà pê kre jatôhhy ata pê. 8 Quê ha ma Coc jõ pjê me, Macoc jõ pjê kam,
krĩ cunea apu ihcuhhê atajê kôthapôj to ipa, ne mehcunea mã ihhêj to
ipa. Ne cute me cumã ihhêj ita toquê ha me hàhtôa ne me haprô, ne me
to cuprõ. Quê ha me hàhtô pê ihhêj rũm pjênxôm carôt jàhtô, me hàprê
9 Ne ma mehcahkũm to me ipa. Ne cute me Pahpãm na mehkwỳ jõ krĩ
pê cumã Krĩpinkrên kĩnti ata krã, cute me hipej prãmte. Mã côjkwa pĩn
cuhy cator, ne cute mehcunea jipej tu.
Cuhy catia mã cute Xatanaj mẽn xà
Ne pea cute me Xatanaj pro, ne cuhy te amji to kwa ata kam me to
hũcapêr, por pê ramã kam me ampo kênti me harkwa na me cumã ihhêj
catêto me awcapê ata kam. Ne hamre, quê ha caxwa me amcro cunea
kam, jũ caxuw me cumã mehkàj xà atajê me cumã amji to pec nare, quê
ha mehkàj xà itame cumã hà rohnỳtti mã.
Ne wa ite Pahhi krĩ xà jakati ata pupun, ne hanea ne kam hỹr catê
ata pupun, mã kam jỹ. Mã xà cuna mã pjê me côjkwa xa, wa ite hõmpun,
mãkrãa, jũ kam hũpate ajwar ipictor. Ne nee jũm te hipêr hõmpun nare.
12-13 Ne hanea ne ite me hàmkrã me, me hàmkrãnare catêjê tyc pupun. Mã
côxwa te me ipĩr catêjê atajê jĩ cunea curia hanea ne me xa. Mã hanea ne
pjê cunea kam cute ame harêt atajê jĩ, curi mexa. Mã pea me hỹrmã me
carõ japôj par, ne hacpỹa mã cute ame hĩ tỳj par, mã me xa. Ne Pahhi
ihkrĩ xà kam jỹ ata cuna mã mehcunea me xa. Mã peacute ihkàhhôc atajê
pahe, ne hipêr ihnõ pahe, por kam me haprỳ hikwa atajê tohacpỹa mã
ata kôt cute ame ampo tonxà atajêa na, ahpỹanre na cute mehcukij par.
Quê ha cuhy catia mã mehkên rẽ
Ne por hacpỹa mã mehtĩr xà jõ kàhhôc kam me haprỳ nare atajê
to ri, cute cuhy te amji to kwa kam, cute me to caxàr xà ata kam, mehĩ
me, me carõ meamã, cute me to hũcapêr. Ne mehtyc catêjê jõ pahhi me,
mehkrĩ xà mea mã cuhy te amji to kwa kam, cute me to hũcapêr. Ne pom
CUTE AMJI TO IPIPẼ XÀ JÕ KÀHHÔC 21
cuhy te amji to kwaata pê ri mehtyc jirô pê hipêr mehcuran xà. Ne ikam
mare mã cute me to hajỹr, wa ite me ahna hõmpun.
Quê ha côjkwa tuw me pjê tuw kam ampo pej pit
Ne pea ite côjkwa tuw me, pjê tuw te amji to ipipẽ na hõmpun.
Ne mamcôjkwa ata me, pjê ata me, côxwa mea mã hamre ne
hamre tu. 2 Wa pea ite Krĩpinkrên pejti tuwti ata pupun, mã Pahpãm pĩn
ahpar mãmõ, ata pê ihhêj rũm jũm cuprỳ te impjên me hikwa xàcaxuw,
me ajpẽn cajpar to me mõr. 3 Wa pea ite ihkrĩ xà ata pĩn jũm jõkre tỳjti
jũjarẽn xà te hajỹrata na impar, mã cute hũjarẽn to:
— Ita caxuw me hũmre cahi na Pahpãm krĩ xà. Ne Pahpãm ita quê
ha me cahi na ihkrĩ, ne taaamji to me Hũm Cati. Quê ha hanea ne amji
to mehkwỳ neamji cahi na amehkrĩ, quê ha Pahpãm ata amji to me hõ
Pahpãm. 4 Ne taa mehcunea mã mehkuc na mento cacô incrà. Quê ha pea
hipêr jũ caxuw mehtyc xà nare, ne nee me cumã amji kĩn nare nare, ne
nee hipêramencwỳr xà hamreare, ne nee hipêr amehkàj xànõ me cumã
hamreare. Ampo na? Maramã mam ampo wej itajê cunea ma tẽ, ne ramã
ampo tuw cator xàa kam — hajỹr.
5 Ne por hỹr xà kam jỹ ata te ri me cumã harkwa to:
— Wa ha ita caxuw ampo tuw ton partu — hajỹr. Ne cute imã harkwa
— Atỳj amji mã ijarkwa itajê to hane, nãmri wa ha itỳj ihcunea ton pa,
na ca ha ahna ihhôc partu.
6 — Ne ramã ampo atajê cunea te amji jipêj partu. Ne ipê pjê kat me
hicu xàakam ampo itajê cunea jõ Pahhiti. Ne por jũm mã kôr ata, wa ha
cama cumã mehtĩr rohnỳtti mã xà jõ cô ata kwỳ, quê ha to ikõ, ne nee
hipêrcumã kôr nare, ne nee hipêr ihtyc xà nare, ne nee quê ha hahpan xà
na imã hàmjõr nare. 7 Ne por quê ha me ampo kên cunea tohjê atajê, to
wa ha amji kra, ne pa amji to me Hũm Cati. 8 Ne por amji mã ame ampo
cupa to me ipa atajê me, mehkwỳ ihkên mã meirẽn to me ipa atajê me,
ampeaj kam amji mã me ito Pahpãm nare atajê me, mehkwỳ curan to
me ipa atajê me, ahti na me pyjê caxun atajê me, me hũxy xi catêjê atajê
me, cute amji mã ame hũm cahàc carõ kên kĩn to ipacatêjê me, mehhêj xi
catêjê cunea, krĩ xà ri cuhy te amji to kwa, ne kam kẽn te me to caxàr xà
cacrohti ata, quê ha hipêr amehcura — hajỹr.
Pahpãm na mehkwỳ impej pê Krĩpinkrên tuw pejti pyràc
Mã pea Pahpãm mã memprar catêjê te xet atajê nõ te hapua na cratti
pê Pahpãm cryc jaxwỳr ata ajpên iwỳr mõ, ne cute imã hũjarẽn to:
CUTE AMJI TO IPIPẼ XÀ JÕ KÀHHÔC 21
— Ajpên ikôt mõ, wa amã Caràcahàcre Kra me hĩxi jikwa tuw xà
jahkre, ca hõmpu — hajỹr.
10 Mã Pahpãm Carõ Pejti ata te imã amji jõr, mã macumã imprar catê te
ijaprôr ne ito mõ, ne pea cutehahkà jakôtti nõ kàa to ihkà ata naixãm. Ne
cute imã Krĩpinkrên pejti tuwti ata jahkre, wa ite hõmpun, mã Pahpãm
pĩn côjkwapĩn ajpên iwrỳc to mõ. 11 Ne ampeaj kam Pahpãm pejti
jàhcujrohti ata te to ihpràa to, to ihprà. Pê krĩ ita prà pê ihhêj rũm kẽn
prà tetetti ata. 12 Ne ampeaj kam intête kwỳc ata ihkà, ne harkwa jàhtô
na cute tôxi, nehamãr xà na Pahpãm mã memprar catêjê te tôxi ne ahna
amehcuhhê. Ne harkwa atajê kam Ixaher kra te tôxi japrỳ na ihhôc. 13 Ne
pê harkwa itajê amji jĩkjê na ahpỹanre na incrê pa, ne pyt japôjxà rũm
incrê, ne hanea ne pyt cjêj xà rũm incrê, ne hanea ne ita rũmitajê incrê,
ne hanea ne hĩkjê rũm itajê incrê. 14 Ne krĩ tête kwỳc ata pê kẽnte tôxi
atajê jipy me to kwỳc, ne kamCaràcahàcre Kra jarkwa na memprar catêjê
Krĩpinkrên tuw ata kam ihtỳj me hàhtôa ne mehkrĩ xà
Ne pom pê Pahpãm mã imprar catê imã ihcakôc ata jũhkra kam pê
cumã wakỳre pràti pê ôr te pĩhhêre ata. Pê cupy ne to xa, cute to krĩ
me, intête kwỳc me, harkwa to ipipẽn xà caxuw. 16 Pê krĩ ata hakep pejti
itajêa apu ihkrã, ne ajpẽn pit. Ihcahpa na ihpo me, ihcajpuw ihpo me,
hĩpê na ihpo me, kàj mã ihpo me, ihcunea ajpẽn pit, nenee ihnõ te ajpẽn
jĩkjê nare. Mã pea cute hõ pĩ cajrer ata to to ipipẽn, mã ihpo te quirom te
mir pijakrut ne ihkôt xẽj pijakrut. 17 Ne hanea ne cute ipu na kwỳc ata tic
to ipipẽn. Mã ihtic na pajara capô te xĩncwẽnta.
Krĩpinkrên tuw ata peaj to impej
Ne krĩ pu na kwỳcata, pê kẽn pràti japôc mã apẽ tetetti ata pitintête
kwỳc. Ne krĩ ata, pê ôr te wakỳre prà tepti ata to pit mã me krĩata xãm,
ne pê ihprà pê ihhêj rũm irĩt xà prà. 19 Ne krĩ mã cuhhê xàkat ata pê
ahpỹanre na ajpẽn jipy, kẽn prà pihhopejti itajê to pit mã me to he. Ne
mam ita pê ihprà jakati, ne incwỳrpê ita pê ihprà ihkukũmti, ne ihnõ ita
pê ihprà irãrã ahhoti, ne ihnõ ita pê ihprà ihkukũm tycti. 20 Ne ihnõ ita
pê ihprà ihtatapti, ne ihnõ ita pê ihprà intep rãrãti, ne ihnõ ita pê ihprà
ihkukũm tatapti, ne ihnõ ita pê ihpràihkukũm jiprore, ne ihnõ ita pê
ihprà ihkukũm tatapre, ne ihnõ ita pê ihprà ihkukũm jakati, ne ihnõ ita
pê ihprà ihkukũm jiwrỳincoti, ne ihnõ ita pê ihprà ihkukũm jiwrỳ jiproti.
21 Ne pê kẽn prà jaka jajoti te tôxi atajê kam, ahpỹanre na harkwa partu.
Ne krĩ jõ krĩ cape ata, pêwakỳre pràti pê ôr japôc mã apẽhti pê wit pyràc
ata to pit mã mehkrĩ cape ata to.
22 Ne pê wa tee krĩ ata kam Pahpãm to me amji kam me hapac xà
jũrkwa japê, ne nee ihnõ pupun nare. Ampo na? Me pajõ Pahhiti pê
CUTE AMJI TO IPIPẼ XÀ JÕ KÀHHÔC 22
Pahpãm mehirôa pê carôt tỳj ata me, ikra pê Caràcahàcre Kra ata pê ri
krĩata cunea kam me Pahpãm to amji kam hapac xà.
Pahpãm jàhcujrohti te Krĩpinkrên tuw cujro
Ampo na? Nee mã ampo na nare, Pahpãm pejti jàhcujro xà ata ri ihcujro,
neCaràcahàcre Kra ata pê ri hanea ne hàhcujro xà. 24 Quê ha pjê kam
mehcunea hàhcujrohti ata kam ame ipa. Quê ha pea pjê kam me cupê
pahhi catêjê cunea hỹrmã me pra, me hakràj me, me hàmkrã catêjê me.
25 Ne krĩ jõ harkwa ata, quê ha hihê mẽnata na ihcuhhê. Ampo na? He
curi caxwa xà nare na, na quê ha nee jũ caxuw me to hihê nare. 26 Quê ha
krĩxàre jàmkrã cati catêjê me, me hakràj cati catêjê me, ihtỳj krĩ ata wỳr
me hakràj itajê cunea to me ipa.
Nee curi mehkên ton catêjê cjêj xà hamreare
Ne nee krĩ ata mã mehcunea incjêj xà nare. Ampo na? Por krĩ ata mã
nee cute me amji kam hapac xà tũmti atajê incjêj xà nare. Ne hanea ne, por
cute ame ampo ton xà kam me pahpahàmti atajê incjêj xà nare. Ne hanea
ne, nee mehhêj xi catêjê incjêj xà nare. Ne por Caràcahàcre Kra jõ kàhhôc
kam hacpỹa mã mehtĩr xà kam me haprỳ hikwa atajê ri ihtỳj mencjêj xà.
1 Ne hanea ne cute imã mehtĩr rohnỳtti mã xà jõ cô to ihkõm xà
ata jahkre, wa ite hõmpun. Mã Pahpãm me, ihkra pê Caràcahàcre
Kra ihkrĩxàa pĩn ajpjê, ne ampeaj kam ihprà jiwrỳ, pê ihhêj rũm kẽn prà
jiwrỳhti ata, ne krĩ jõ krĩ cape cajpuw ajpjê. 2 Ne pĩxô pàr te cô jũjêata, quê
ha jũm hô nõ krẽ, ne jũ caxuw ihtyc nare, na pê haprỳ pê Mehtĩr Rohnỳtti
Mã Xà Jõ Pĩxô Pàr. Ne ahpỹanre na putwrỳpyxit kam ajco hô xen xà to hô.
Ne caku pyxit kam hô xen xà to hô to tôxi. Ne ihhô atajê pê hanea ne ihtỳj
curi krĩxàre cahhêxà na impej, ne ihtỳj me cumã ampej.
Cu ha pahtỳj Pahpãm kuc ri me hõmpu
Ne krĩ ata kam, por Pahpãm mã ampo kên kĩn nare atajê jamreare. Ne
Pahpãm krĩ xà ata ri, krĩ ata kam ihcuhhê. Mã mehkwỳ cunea pê cumã
me hàpên catêjê atajê ihtỳj Pahpãmmã cute mehkĩnti na me amji jarẽ.
4 Ne ihtỳj me Pahpãm kuc pupu, ne cute me hõmpun catêjê atajê cunea
kuctỳj kam haprỳ pit. 5 Ne hipêr curi caxwa xà nare, ne nee cute me
amji cujro xà na ame ampojàhcujro xà na me prãm nare, ne nee ame pyt
mehcujro xà, ne quê ha me tame to ihhimpej to mehkrĩ rohnỳtti mã.
Pom Jowãw te me cumã ihcakôc itajê ampeaj kam ri
Ne por Pahpãm mã imprar catê apu imã ampo to ipipẽ to harẽn to mõ
ata te ri imã hũjarẽn to:
CUTE AMJI TO IPIPẼ XÀ JÕ KÀHHÔC 22
— Pom ite amã ampo cunea jarẽn itajê, atỳj kampa, nãmri ampeaj kam
ri. Ampo na? Pahpãm pê me pajõ Pahhiti, pê ajco harkwa to mehcakôc
catêjê mã Carõ Pejti kujate, ata te ri awỳr ikujahêc. Ite amã ampo te
hajỹr xàitajê jarẽn, ne amã to ipipẽ, ca ate hõmpun prãmte ri, cute awỳr
ikujahêc — hajỹr. Mã pea Jeju te amji jarẽn to:
7 — Pom ca Inxũ Cati jarkwa na ihkàhhôc kam me gapac pejti to me apa
atajê, me gakrya ne. Ampo na? Wa ha amji jaxàr pyrentu — hajỹr.
8 Ipê Jowãw, ne wa ite ampo itajê cunea impar, ne ihcunea pupun. Ne
ite hõmpun ita jirô pê, wa apu Pahpãm mã imprar catê ata to catia ne
imã ihkĩnprãmte hỹrmã tẽ, ne pea cuna mã ikõn krã na ijỹr, mã cute imã
9 — Apu ito hajỹr nare. He wa nee girôa pê icati nare, nãmri ipê anõa
wa, ne hanea ne ipê me akjêjêkwỳa nõ wa, ne ipê, por wa me ihkàhhôc
ita jarkwa kampa atajê nõa wa. Ne quêt Pahpãm to ca me catia ne me
Cu ha pahte amji kam me pajapac xà pejti to me papa
— Nee ca apu ihkàhhôc ita te ampo jarẽn xà itajê to apimxur nare,
ne atỳj mehcunea kam mare mã harẽn to apa. Nãmri, pom ampo te
hajỹr xà ita, quê ha nee ahna ahtũm ry nare, quê ha ihcunea cato. 11 Por
mehkêanre atajê, quê ha ihtỳj mehkên itajê kam me to incrà tu, ne
por mehtũmti atajê, quê ha ihtỳj mehtũmti ita kam me toincrà tu. Ne
mempejti atajê, quê ha ihtỳj mempej ita kam me to incrà. Ne por me
Pahpãm cuna mã mempejti na me ipa atajê, quê ha ihtỳj Pahpãmcuna mã
impejti ita kam me to incrà tu ne — hajỹr.
12 Ne ite hipêr Jeju kam ijapac, mã cute imã hũjarẽn to:
— Wa ha amji jaxàr pyrentu! Ne ajpên me hàmcwỳr xà atajê to tẽ,
Pahhiti, ne ipê hihôt jõ Pahhiti. Ne ipê harê me, ihhô me, hô jõ Pahhiti.
Ne ipê ampo cunea kam to iprar catê, ne ampo cunea to hamrecatê.
14 — Ne por cute ame Caràcahàcre Kra caprô pê icaprô ata kam,
cuteamji mã mehkà cahhõn catêjê, me hakrya to me hakry. Ampo na wa
ha me cumã ijũjarẽn to hane he: “Gapacta ne atỳj Mehtĩr Rohnỳtti Mã Xà
Jõ Pĩxô ita ku, neatỳj hanea ne krĩ jõ harkwa itajê na me acjêj xà” hane.
15 Ne por cute ame ampo kên kĩnti atajê ri, põ pê krĩ pu na ame ipa xà,
quê nee jũm hàr nare, krĩ kam ame ipa atajê kĩnte. Ne me hũxy xicatêjê
te hajỹar, ne cute me ampo kam me pahpahàmti ton catêjê me, cute
mehcuran catêjê me, cute ame pahpãm cahàc krekà kĩn catêjê me, cute
ameharkwa me, me hàpên xà to mehhêj to me ipa catêjê atajê cunea, quê
hanee krĩ ata mã jũm hàr nare, ne põ pê ame ipa.
16 — Ipê Jeju, wa ite imã imprar catê kujahêc me amã, cute me apê
me ikwỳ mã ijarkwa na me amã ampo itajê cunea jarẽn xà na. Ne ipê
CUTE AMJI TO IPIPẼ XÀ JÕ KÀHHÔC 22
pahhiTawi xwỳ tàmxwỳ nõa wa. Ne pom mehcunea awcahti xà wỳr me
caxêti prà tetetti pejti pupu ata jĩkjê na mã, mehcunea me ipupu ne ipej
na meijahkre pej — hajỹr.
17 Pahpãm Carõ Pejti me Jeju me hĩxi pê krĩ impejti ata te hàkjêr to:
— Ajpên me acjêj — hajỹr. Ne por cute me ita par catêjê, quê ha
mehkwỳ mã harkwa to:
— Hacme, ne me acjêj! — hane. Ne me anõ mã kôr ata, ajpên mõ ne
cama cô ita kwỳ to ikõ. Ne pom cô ita, quê ha jũm te to ihkõm ataihtĩr
rohnỳtti mã, ne nee jũ caxuw ihtyc nare.
Ihkàhhôc ita nee kam me to incri xà nare, ne nee kam me to cati xà nare
Ipê Jowãw, pa wa ha caxwãm catia mã ate Pahpãm jõ kàhhôc ita kam
me gapac catêjê mã ihcawpa. Nãmri quê ha ihkàhhôc ita kam harkwa
itakaj na, hirôa pê jũm te ampoto ipicamẽn na, quê ha Pahpãm hanea ne
ihtỳj cumãihkàhhôc ita kam, cute ihkên na ihhôc atajê to cumã ajcamẽ.
nõ to hũcapêr na, quê ha hanea ne Pahpãm ma apu cupê hõ pĩxô te me to
ihtĩr rohnỳtti mã xà ata intê, ne nee cumã ihnõ nare, ne hanea ne ma hõ
krĩ impejti ata tête apu curê. Hõ, por ramã ite ijõ kàhhôc kam ahna ihhôc
20 Ne por catyt kam Jeju te ampo itajê cunea jarẽn ata te ri amji jarẽn
— Ampeaj kam wa ha hacpỹ ne amji jaxàr ne itẽm pyrentu, he wa ha
nee amji to ijàhtũm rynare, ne ajpên tẽ — hajỹr.
21 Ne imã me Pajõ Pahhiti pê Jeju te me acunea to impej na me ato
prãm. Hamre.
Ampo Kôt Harẽn Xà
Pom me ahna Pahpãm jarkwa jõ kàhhôc itajê pê rỳ pêa mã, pjê nõa
kam mehkrĩ. Cwỳrjapê ri nee ihcunea na me amã hahkre pej nare.
Cwỳrjapê wa ite me amã mehkôt harẽn, ne ate me hahkre pej xà caxuw
ahna mehhôc. Ne ihkàhhôc ita kwỳ kam wa ite ahna mehkwỳ na me
amã ihhôc, ne cute me to amji pyràc xà me, me hõ amji kĩn na me amã
Ne ahpỹanre na ampo kôt harẽn xà jõ kàhhôc ita jicu xà kam, haprỳ
jatujre me, ihkrã cahyt xà hikwa. Mãr ca me cahyt prãm ne amjia kôt me
hapê ne ahna me gapôj ne me cahyt.
Mehkwỳ atajê kôt harẽn xà
Jeju kôt me ipa catêjê
Pê Jeju pjê ita kam apu ipa reria mã, pê ampeaj kam ihkôt me hàhtô. Pê
cute me to ihkwỳa xà caxuw, amji mã me hũmre to tôxi ne me capi, mãr
quê me hapac jĩa to me kampa, ne mento jĩa to me hàpên xà cunea na
mehõmpu, ne Jejua kôt ri cute me Pahpãm jahkre pej.
Jeju jarkwa na memprar catêjê
Jeju tyc ne hacpỹ mã ihtĩr jirô pê, cute ihkôt me ipa catêjê mã amji to
ipipẽ. Ne hacpỹa mã côjkwa wỳr hàpir xà wỳr, cute harkwa na memprar
catêjê na, ihkôt me ipa catêjê pyxwỳr. Ne hanea ne cute Pawrô xwỳme,
mehkwỳ kwỳ to harkwa na memprar catêjê. Mã pjê cunea kôt me cumã
Jeju pê me pahkritxwỳ ne cupê me pahkên catia ata pê me pahpytàr catê
Mehkwỳ atajê kôt harẽn xà
Jeju na mehkwỳ
Ne cute me Jeju jarkwa na memprar catêjê jũjarẽn kam me hapac
atajê jàhtôa te mehkên mã hikran, ne Pahpãm wỳr me ipipkjêr, ne ahna
mehkwỳ mã mehàr. Ne por Jeju pê mehkritxwỳ ata kôt ri Pahpãm wỳr
me hàr. Cwỳrjapê ri Jeju te amji mã ihkwỳ na me capi atajê japrỳ te Jeju
Mã cupê me hõ Pahhiti, necupê mehkên pê me hũtàr catê. Na ri krĩ
cunea kôt Jeju na mehkwỳ jakrã amehcuhhê. Ne Jeju kam cute ajpẽn to
mehkjêjê atajê, nee ajpẽn pê mehcahkrit nare. Ne me cupê Jeju jĩ kam
cukrã xà atajê pyràac. Ne ahpỹanre na mehprãm pit. Mã Jeju pê mehkrã,
ne taa me to ihhimpej.
Jeju na mehkwỳ jakrã to mehhimpej catêjê
Ne Jeju na mehkwỳ kam, cupêa ri me hõ Pahhiti, na ri nee ajpẽn to ame
pahhinare cakrô, mã ihtỳj Jeju krac ri, me cumã me to ihhimpej catêjê.
Ne ahpỹanre na Jeju na mehkwỳ jakrã kam, cute me to ihhimpejcatêjê
kwỳ na hãn ne Pahpãm jarkwa kôt me amji kwỳa capi.
Ne Jeju na mehkwỳ jakrã to mehhimpej catêjê kwỳ atajê pê prohti kam
me hũràac, ne me hàpên xà te hajỹr he. Ihtỳj Pahpãm jarkwa to mehkwỳ
japackre, necute me amji kam hapac xà kên tête me cumã.
Ne Jeju na mehkwỳ jakrã kwỳ kam, mehkwỳ to mehhimpej catêjê amji
pê me to ihhimpej catêjê pyxit ne capi, ne me hõmpun catê na hũxwỳ. Mã
ihtỳj mehkwỳ jakrã kwỳ to mehhimpej catêjê pupu, ne me to ihhimpej.
Jeju na mehkwỳ jakrã tehcajpar catêjê
Ne ahpỹanre na, Jeju na mehkwỳ jakrã kam, cute me cupê
mehtehcajpar catêjê na me amji kwỳa capi.
Mã me hàpên xà te hajỹr he. Quê ihhêajto Jeju na mehkwỳ kam jũm pê
ampo hamreare, nare, cupê ihkà nare, nare cupê ihpore hamreare, nare,
hà, nare, cupê hõ nare, quê ha tẽ ne mehkwỳ kam, cute mehtehcajpar
catêjê atajê mã amji jarẽ. Quê hame hahkre pej, ne taa mehkwỳ cunea kôt
to mehkwỳ japackre.
AMPO KÔT HARẼN XÀ
Jeju na mehkwỳ jakrã jamãr catêjê
Ne ahpỹanre na Jeju na mehkwỳ jakrã kam, me cumã me hamãr catê
pyxit peaj pit. Ne me to mehhimpej catêjê kam, hãn ne me hamãr catê
na me amjikwỳa pyxwỳ, mã cupê mehkwỳ jamãr catê. Ne hàpên xà pê
mehkwỳ jamãr catê, ne ihtỳj hãn ne me hõmpun to ipa, ne ihtỳj me cumã
Pahpãm jarkwa to hahkre to ipa.
Ixaher catêjê
Pê mam Pahpãm amji mã Aprãw xwỳ pê mehkwỳ xakat na capi, ne
Aprãw kra pêIxac xwỳ, ne Ixac kra pê Jaco xwỳ, mã Pahpãm te Jaco mã
haprỳ to ipintuw, necumã Ixaher. Mã Ixaher kra xũmre te tôxi atajê pê
Ixaher kra jakrã tetôxi. Ne atajê pê Rupẽn catêjê me, Ximãw me, Rewi
me, Ixaca me, Xepurõme, Joje me, Pẽnjamĩ me Tã me, Naptar me, Cate
me, Axer me, Juta catêjê.
Ne me hakrã te tôxi pê Ixaher catêjê itajê te amji mã me, Canãn jõ pjê
pytàr, Jojuw xwỳ ata jõ amcro kam. Ne ahpỹanre na me hakrã atajê te
amji mã ame pjê ata kryj, ne kam amehcuhhê. Mã me ahnaa Xarômãw
xwỳ tyc xà jõ amcro kam hàhhuc.
Juta catêjê me Ixaher catêjê picapôn xà
Xarômãw tyc jirô pê mã, pê Ixaher catêjê jakrã te tôxi itajê amji tome
ajcapô. Na pê me hakrã te tej itajê amji to me kỳj catêjê, ne kỳjrũm,
Krĩrĩtpej jõ pjê kam amehkrĩ. Ne hõtpê cute amji mã me haprỳ to
Ixahercatêjê. Ne me hakrã pijakrut itajê te ri amji to me harã catêjê,
neharã mã Juta jõ pjê kam amehkrĩ, ne cute amji mã me haprỳ to Juta
catêjê. Ne hõtpê me hakrã te tej atajê pĩn Ixaher catêjê jàhtôa ne ma Juta
jõ pjê wỳr me ipintuw, ne curi me cahê na me xa.
Ne ahtũm nare mã kỳj catêjê pê Ixaher catêjê atajê ma ame
Pahpãmcaca, ne ihtỳj me to hapac kêt to me mõ. Cwỳrjapê pê Pahpãm me
pjê wỳr mehcahhur to me mõ, pê curia me ipictor pa. Na pê Juta catêjê
pit me ahtwỳ, ne me xa. Mã me ahnaa Jejucator xà kam hàhhuc.
Mehkwỳ atajê kôt harẽn xà
Pahpãm jarkwa to me cumã mehcakôc catêjê
Pê mam Ixaher catêjê mã nee Pahpãm jarkwa na ihkàhhôc jamreare.
Pê Pahpãm me hũmre kwỳ te me cupê Ixaher catêjê japackre, ne me
cumãcute me amji kam hapac xà kên cawpa xà na me hũxwỳ. Pê Pahpãm
ajco me hũmre atajê mã me irĩat kam, nare, me hõt kam, cute mehkên
ton jahpan xà na Pahpãm te mehkên mã mẽn xà to ihcakôc, pê ajco
harkwakôt me cumã ihcawpa. Ne pê mehcakôc catêjê ajco mehkwỳ mã
to awjarẽ, ne ma hõ kàhhôc kam ahna ihhôc. Ne mehkwỳ to mehhôc
to catia, ne mehkwỳ to mehhôc to kryjre. Na ri ihtỳj Pahpãm jarkwa jõ
kàhhôc kamcormã me pamã me hàhhôc xà itajê hikwa rohnỳtti mã.
Mã ita caxuw ihtỳj caku ita kam Jeju na mehkwỳ kam harkwa to
mehcakôc catêjê. Mã Pahpãm jarkwa jõ kàhhôac ata kôt mehkwỳ mã
harkwa to hahkre.
Juta catêjê na mehkwỳ pê pro kam
Ne Juta catêjê pê pro kam cute me xetẽnta, ne ihkôt pyxit ata pê ri me
hõ pahhi. Ne me cupê mehkwỳ jakrã jõ pahhi catêjê me, Pahpãm mã
mehcajrẽn catêjê jõ pahhi kwỳ. Ne pro kam me hàhtôa atajê pê ajco me
ajpẽn pa, ne ihcunea na me Juta catêjê to ihhimpej.
Me cumã Mojxe xwỳ jõ kàhhôc to hahkre catêjê
Pê Pahpãm Mojxe mã cute Ixaher catêjê japackre xà gõ, pê Mojxe hõ
kàhhôc kam ihcunea na ihhôc. Mã Mojxe jõ kàhhôc to hahkre catêjê te
ihkôat mehhôc, ne me cumã me to hahkre to me ipa. Ne ihtỳj mehcunea
mã Ixaher catêjê quêtjê te amji pyràc xà pit to hahkre to ipa. Na ri nee me
cumã Jeju te ampo tuw to hahkre xà atajê impar prãm nare.
Parixêw catêjê kwỳ
Ne Juta catêjê kam mehkwỳ jakrã te amji kam hapac xà ajteare mã,
amjikam hapac xà te hajỹr he. Quê ha Mojxe xwỳ jõ kàhhôc cahyt kam
me hũpar xàa kôt me ipa. Na ri me cumã, menquêtjê te amji kam me
hapac xà to cute me amji pyràc xà atajê napit mã me prãm, ne ma iràn xà
na cute amji kam me hapac xà tuw par caca.
AMPO KÔT HARẼN XÀ 
Ne me hàhtôa ne catyt kam menquêtjê te amji kam hapac xàa kôt me
ipa cakrô, nee Pahpãm te amji kam hapac xà kôt ame ipa nare, na ri ma
ame Jeju curê. Pê Jeju ihtỳj cute amji kam me hapac xà kên tête ame
Xato xwỳ kôt me ipa catêjê
Ne Juta catêjê jakrã kwỳ kam, me cupê Xato xwỳ kôt me ipa catêjê.
Mencrêre cakrô, ampeaj kam me carôt tỳj, ne ampeaj kam me kam
mehkwỳjakràj cati. Ne nee me cumã hacpỹa mã mehtyc tĩr na me harẽn
kam me hapac prãm nare. Ne Mojxe te hapackre xà jõ kàhhôc pit kam me
hapac to me ipa. Na ri Parixêw catêjê me, Xato kôt me ipa catêjê atajê
nee me ajpẽn kam hapac to impej nare. Ne ihtỳj hanea ne ma ame Jeju
Cute Pahpãm mã mehcajrẽn catêjê
Cute Pahpãm mã mehcajrẽn catêjê Pahpãm to me amji kam hapac xà
jũrkwakam, cute me hàpên xà pijakrut ton to me hane he. Cute me ampo
capônỹre curan ne Pahpãm mã me to caxàr me, cute me cumã ampo jacrô
cuxwati to caxàrxà ata, me ajkaam cute me Pahpãm mã mehcakôc xà.
Cute Pahpãm mã mehcajrẽn catêjê jõ pahhi
Cute mehcajrẽn catêjê jõ pahhi cati, caku cunea kam, cute me Hakren
xà jõamji kĩn ata jõ amcro pyxit kam, hãn ne carà cahàcre hôhti kra
pê mehkritxwỳ ata cura, ne caprô cwa, ne ma Pahpãm jũrkwa caxwỳn
caxwãm pê to acjêj. Ne cute cumãto ipipẽ xà caxuw, Pahpãm me cute me
ajpẽn par xà pê pĩ po te hàmcjên xà ata cwỳrpê ihkwỳ cahkũm.
Mã Juta catêjê te me ita ton to hãm ita kam, mã ahnaa Jeju cator, ne
cupê me pahcunea cajrẽn catê catia ata, ne cuteaamji caprô jaxwỳr ata
to, Hũm pê Pahpãm wỳr hàpir ne cumã ipẽr ata kôt, quê ha Pahpãm
capônỹre curan xà hamreare. Mã ita caxuw nee Jeju namehkwỳ te me ita
ton xà hamreare. Na ri ihtỳj ahpỹanre na Pahpãm mã mehcakôc, ne cumã
mehkwỳ cajrẽn.
Mehkwỳ atajê kôt harẽn xà
Rewi xwỳ catêjê
Pê Rewi xwỳ catêjê Pahpãm to me amji kam hapac xà jũrkwa jamãr to
me ipa. Ne ihtỳj hanea ne cute Pahpãm mã mehcajrẽn catêjê te Pahpãm
mã me ampocuran, ne me to caxàr xà na, mehtehcajpa.
Prytikra jõ pjê jõ krĩ cati ata japrỳ pê Roman jõ krĩ, na pê pjê atakam
mehkrĩ catêjê japrỳ pê Roman catêjê. Ne pê me hõ pahhi japrỳ pê Xexa,
ne cumã hõ krãhtare jàhtôa to hàhtô, na pê pjê cunea kam ajco ipa ne me
ajpu to ipa. Pê ajco krĩxàre cunea tohjê partu, ne amji mã mehõ pjê pytà,
ne to hõ tekjê, na pê Xexa pê pjê cunea jõ pahhi. Ne cute hõ krãhtare
to Canãn jõ pjê pê Juta catêjê jõ pjê to hipu, ne taa to ihhimpej. NeJeju
te pjê kam apu ipa reria mã pê ita hane. Mã Xexa krac ri Heroti xwỳ pê
Hĩpôjajo jõ pjê jõ pahhi. Ne Ponti Pirat xwỳ pê Krĩpinkrên jõ pahhi.
Xexa xwỳ jarkwa kôt me to ihhimpej catêjê
Ne pjê cunea kôt, krĩ kwỳ cunea kôt Xexa te me cumã me hõ krĩ to
ihhimpej catêjê pyxwỳr, mãr quê harkwa kôt me to ihhimpej to me ipa.
Ne me to ihhimpej catêjê itajê pê Xexa na mehkwỳ pê Roman catêjê. Ne
mehkwỳ pê curia catêjê, Xexa mã me amji gõ, ne hacpỹa mã mehkwỳato
mehhimpej to me ipa. Na ri mehkwỳa mã mehkĩn nare.
Pahhi jarkwa kôt me hũhkra kam me hàmcwỳr catêjê
Ne pjê cunea kôt amehkrĩ atajê cunea te me Xexa mã me hàmjõr xà pit.
Cwỳrjapê ri me hakràj catêjê ihtỳj me hàmjõr cati, ne me cupêhamreare
catêjê me hàmjõr to kryjre. Ne ahna me cumã ihkĩn nare cakrô, mã caku
cunea kam cute me hàmjõr xà pit. Cwỳrjapê ri krĩ cuneakôt cute me cumã
me hũhkra kam me hàmcwỳr catêjê pyxwỳr partu.
Mã me hũhkra kam me hàmcwỳr catêjê atajê, hãn ne Xexa jarkwa jirôa
ihpore cahhur ahtwỳ atajê cunea to me amji mã ahtwỳ. Ne mehkwỳ krã
kêanre catêjêatajê, ihtỳj pahhi jarkwa jirôa pê mehpỳpỳm, ne amji mã me
ihpore ata cahhur catia ne me huwahi. Na ri mehkwỳ mã mehkĩn nare.
AMPO KÔT HARẼN XÀ 
Ne Juta catêjê kwỳ te Xexa mã me amji jõr atajê, mehkwỳa pê ihpore
catia ne me cucwa. Ne mehkwỳa mã cute me hajỹr catêjê kêanre, ne me
cumã ihkĩn nare. Mãma ame curê cakrô, pê Jeju ihkôt ipa catê na, amji
mã me hũhkra kamhàmcwỳr catêjê nõ pê Matew xwỳ ata capi.
Cama me cumã hàpên catêjê
Ne mam pê ajco amji to me hàpên to me hane he. Quê ha jũm te me
hũmre nõ jakràjti nõ to new catia, ne nee cumã hàmjõr nare na, quê ha
amjimã haprô, nare, quê ha amji mã cupê ihkra nõ japrô ne to hõ tekjê.
Quê ha cama apu cumã hàpên to ipa, ne nee hàmcwỳr nare, ne hõ to
pitmã hàpên to ipa. Nare, quê ha krĩxàre nõ me, me ajpu, ne amji mã me
jũmjê pro atajê, quê ha hanea ne cama cupê me cumã me hàpên catêjê.
Ne quê ha hanea ne cama me cumã me hàpên catêjê me hikwa tuw ne
amjikam mehkra, quê ha ihkra ata pê hanea ne to hõ pahhi ata tekjê.
Ne me cumã me hàpên catêjê atajê, quê ha nee jũ caxuw amjia kôt ame
ipanare, ne me hõ pahhi ata mã me hàpên rohnỳtti mã.
Ne Crec catêjê jõ pjê cati, ne kam me hàhtô, ne me carôt tỳj cakrô, pê
Roman catêjê ihtỳj me tohjê. Ne Roman catêjê Crec jõ pjê to ihhimpej
cakrô, mã Crec catêjê jarkwa me incaca xà itajê pjê cunea kôt apu ipicràn.
Mehcahkrit pê krĩxàre pê Ixaher catêjê nare atajê
Pê mam Pahpãm cute Ixaher catêjê pê Juta catêjê to ihkwỳ xà na amji
mã me capi. Na ri me iràn xà na nee jũm pê Pahpãm na mehkwỳ nare.
Quê ha krĩxàre nõ pê mehcahkrit nõmã amji to Pahpãm na mehkwỳ to
prãm na, quê ha mam cute amji kam hapacxà to cute amji pyràc xà atajê
cunea jicu, ne amji to Ixaher catêjê, nemencaca xàa kôt Pahpãm to amji
kam hapac to ipa. Mã ahnaa Jeju jõ amcro kam hàhhuc.
Côjkwa kam Pahpãm cahê na me hàhtôa to me hàhtô ne mehkrĩ
atajê ajteare mã me, ne mempej pit. Ne mehkwỳ pê Pahpãm mã me
hàpêncatêjê, ne mehkwỳ pê cumã me hàprê catêjê, ne mehkwỳ pê cumã
Pahpãm jũrkwa kôt harẽn xà 
pjêita wỳr harkwa to memprar catêjê. Ne me cupê me carõa pyràc, ne
ampeaj kam me hũpa. Na cu nee jũ mã me jũm ton, ne me to jũ mãn
nare. NePahpãm jarkwa kôt ihtỳj pjê kam mehkwỳ amehkrĩ atajê jamãr to
Krĩrĩtpej jõ pjê catêjê
Pê Krĩrĩtpej catêjê pê Ixaher catêjê cahhurure atajê, ramã mehcahkrit
me, me ipicacwỳr crire nare. Na ri cute Pahpãm to me to amji pyràc xà
atajê me, cute me amji kam hapac xà itajê ajteare mã. Na ri Juta catêjê
mã mehkêanre. Ne Jeju jõ amcro kam, pê Krĩrĩtpej jõ pjê Juta jõ pjê cote
na hikwa, ne nee ajco me ajpẽn par pej prãm nare.
Pahpãm jũrkwa kôt harẽn xà
Ampo kà te Pahpãm jũrkwa
Pê Ixaher catêjê Ejit jõ pjê pê me cator jirô pê, põti kam me hamreare
ata kam me ipijarõ to caku to cwarẽnta. Ata jõ amcro nõ na, pêPahpãm
te amji mã ikre xãm to prãm to Mojxe xwỳ mã to hahkre. Pê Ixaher catêjê
Pahpãm te Mojxe mã ikre xãm na harkwa atajêa kôt, me cumãhũrkwa ata
xãm, pê impeaj to impej.
Ne ampo kà te Pahpãm jũrkwa ata pêhane he. Quê ha mam cupẽhkà
jakati impejti atajê to me pjê kam ikre xãmxà ata cunea tête kwỳc, ne
cumã ihcuhhê xà atajê pê ôr pit. Ne harkwa mã mencjêj xà cahê na
Pahpãm mã cute me ampo jĩ to caxàr xà ata ihcuhhê.
Ne ihkre caxwỳn pijakrut. Ne mam ihkre caxwỳn ita kam ri Pahpãm mã
cute me ampo kũm cuxwati to caxàr xà ata ihcuhhê. Mã ihcujro xà caxuw
ihpôcxà cuhhê xà pyxit ata kam ihpôc xà te xet ne ihcuhhê, ne ahcujro.
Ne hanea ne pĩ po te ampo pyxwỳr xà ihcuhhê, ne kam pãw te tôxi ne
hikwa atajê pê ahpỹanre na Ixaher catêjê jakrã. Ne caxwỳn nõ ita pê ri
xa. Mã Pahpãam jàhcujro impejti ata te ihcujro.
Pahpãm to amji kam me hapac xà jũrkwa
Pê caku jàhtôa kam ampo kà te Pahpãm jũrkwa ata ihcuhhê, mã
ahnaaXarômãw xwỳ pê pahhi jõ amcro kam hàhhuc. Pê Pahpãm ampo
AMPO KÔT HARẼN XÀ 
cunea caxuw Xarômãw mãihkrã kreti te amji jahkre pejti gõ. Ne pê
Xarômãw cumã ampo kà te ikre ata jaxàkam, cumã kẽn te ikre pejti nõ
hũxwỳ. Ne quêt ikre ita catia to cati, ne mam ampo kà te ikre ata jirôa pê
cati ne impej. Ne ikre ita Krĩpinkrênkam ri pyxit peaj ne ihcuhhê.
Juta catêjê te cuprõn xà
Ne ahpỹanre na krĩ cunea kôt Juta catêjê te cuprõn xà kryjre atajê
ihcuhhê. Mã Juta catêjê te kam amji mã Pahpãm te Mojxe xwỳ mã cute
me hapackre xà atajê to hahkre xà caxuw ame cuprõ. Ne hanea ne me
Pahpãm jarkwa cahyt, ne cumã mehcakôc prãmte me cuprõ. Ne nee
Pahpãm mã cute me ampo to caxàr xà caxuw ikre ita nare.
Jeju na mehkwỳ te cuprõn xà
Pê mam Jeju na mehkwỳ ajco me cuprõn prãm, ne me hũrkwa kôt ame
cuprõ. Ne cute me cuprõn xà ata caxuw, nee me cumã ikre nõ hamreare.
Ne ihtỳjme Pahpãm jarkwa cahyt, ne me cumã cre, ne ajpẽn mã me to
hahkre, ne Jeju to me amji japackre, ne cumã me ajpẽn cajrẽn prãmte hãn
Pahpãm me, cute me ajpẽn par xà jàmcjên xà
Pê Mojxe cute ampo kà te Pahpãm jũrkwa ata ton xà kam, Pahpãm
jarkwa kôt, pĩ po te hàmcjên xà nõ to. Ne põ rũm wakỳre pràti pê ôr
toihcahty, ne ihkre caxwãm pê to ihcahty, mãr quê impejti ne. Ne cute
kẽn pokam Pahpãm te me cumã harkwa te tej jirên, ne ahna ihhôc ata,
cute caxwãm pê hir. Ne cute Pahpãm jũrkwa caxwỳn caxwãm pê to hàr
Mã Pahpãm me cumã amji ton to hane he: “Wa ha me ato amji kam
ijapac to hane he. Ca ha caa me akwỳ me, catyt kam, ite me amã ijarkwa
jirên itajê cunea kôt me apa na, waha paa me acahê na ikrĩ, ne me akrã
rohnỳtti mã. Nãmri ca ha nee catyt kam, ite me amã ijarkwa jirên itajê
kôt me apa nare na, wa ha itỳj me are. Ca ha me acuneame akên mã me
axàrtu” hane. Pê ame kampa.
Hõ, pê Ixaher catêjê me Pahpãm me ajpẽn par to me hane. Na ri
hàmcjên xà ita japrỳ te, Pahpãm me, cute me ajpẽn par xà jàmcjên xà.
Jeju na mehkwỳ te amji kam hapac xà kôt harẽn xà
Pahpãm mã ampo jacrô cuxwati to caxàr xà
Pê Mojxe hanea ne Pahpãm jarkwa kôt ampo jacrô cuxwati to caxàr xà
to, ne Pahpãm jũrkwa caxwỳn na cupẽhkà te hahêr ata cuna mã hãm. Mã
amcro cunea kam, Pahpãm mã cute mehcajrẽn catê ata, kam me ampo
jacrôcuxwati ata to capa. Mã ihkũm cuxwati hàpir to ipa ata me ajkaam
Pahpãm mã ampo to caxàr xà
Ne kwỳc caxwãm pê, Pahpãm jũrkwa jarkwa mã, Pahpãm mã ampo to
caxàr xà ata ihcuhhê. Ne kaam pê cumã mehcajrẽn catêjê ajcoPahpãm
mã me ampo capônỹre pê mehkritxwỳ to me capa. Ne Ixaher catêjê te me
Pahpãm mã ampo jõr xà itajê pê, pryti me, carà cahàcre hôhti me, tutti
me, mehàpràhhy me, impê xà me, ampo kwỳ itajê nõ. Ne pê cute Pahpãm
to kên jahpan xà na cumã ampo jõr to me ipa, mãr quê Pahpãm cute to
kên ata to tojnõ ne hicu. Ne hanea ne Pahpãm pyrên me hakry na cumã
ampo jõr to me ipa.
Jeju na mehkwỳ te amji kam
hapac xà kôt harẽn xà
Côjkwa kam ri Pahpãm krĩ xà
Pahpãm me ihkra pê Jeju côjkwa kam ihkrĩ. Mã cahê na, me hàhtôa ne
mehkrĩ atajê ajteare mã me, ne mempej pit. Ne cute me tocati prãmte,
cumã me cre. Mã Jeju ihtỳj me papê mehkwỳ te me pahtyc jirô pê mã,
kam pahte me pahkrĩ xà caxuw, to hàpên to mõ. Ne nee côjkwa kam
Pahpãm wỳr ampo kên me, me hà me, me kàj xà incjêj xà hamreare ita
kam, curi ampo pej pit.
Côjkwa kam Pahpãm mã hõ kàhhôc ata hikwa, mã kam ahna mehkwỳ
cunea japrỳ nõ. Ne pê ramã rỳ pêa mã ajpên kam me cupê hõ tekjê atajê
japrỳ nõr kam to tẽ. Ne ramã kam Ixaher catêjê me, krĩxàre me, ampo kra
AMPO KÔT HARẼN XÀ 
jàhtôa japrỳ hikwa. Ne por rỳ jũ caxuw Pahpãm wỳr me ipipkjêr, ne ahna
mehkwỳ mã hàr nare atajê ri, nee kam me haprỳ hikwa nare.
Ne ihkàhhôc kam me haprỳ hikwa atajê, quê ha amehtyc jirô pê hacpỹa
mã amehtĩr, ne Pahpãm cahê na mehkrĩ rohnỳtti mã. Ne por mehkĩnte,
nee ihkàhhôc kam me haprỳ nare atajê, quê ha amehtyc jirô pê hacpỹa
mã amehtĩr, ne mehkên catia mã me axà, ne Pahpãm pê ampỳa mã ame
ipa rohnỳtti mã.
Xatanaj pê me pahcurê xwỳn
Pê mam ramã Pahpãm me paxũmre ton xwỳjrea na, côjkwa kam mehkrĩ
atajêcunea to, ne cute me hõ pahhi nõ na Xatanaj xãm. Mã amcro ata na
Xatanaj atapeaj to impej. Mã ramã rỳ pêa mã, cakujàhtôa kam Xatanaj,
Pahpãm na mehkwỳ côjkwa kam mehkrĩ atajê me Pahpãm mã mencrer na
Ne Pahpãm krac ri mehkwỳ jirôa pê Xatanajcatia to cati cakrô, cute
Pahpãm jirôa pê amji to cati prãmte, Pahpãmjũhhyr to amji kam hapac.
Ne cute côjkwa kam mehkrĩ atajê kwỳ jàhtôa ne amji kôt me to cuprõn,
ne me Pahpãm kam ihtẽm. Mã Pahpãm apu cumẽajpu, ne cute tohjê,
ne ma côjkwa pê mehkwỳ atajê mea mã me cator, ne pjê ita wỳr ajpên
Ne Xatanaj tehcajpar catêjê atajê pêampo carõ kên me, cupẽ jarôti.
Atajê ihtỳj pjê kam mehcunea mehkrĩ atajê mã, cute amji kam hapac xà
kên to pit mã hahkre to ipa.
Cuhy kam Xatanaj krĩ xà
Xatanaj pê Pahpãm curê xwỳn xakat, na pê Pahpãm amji pê ampỳa mã,
pjê ita wỳr kujate, mãr quê kam ihkrĩ. Ne pê Pahpãm ramã Xatanaj mã
ihkrĩ xà kêanre to, ne quê ha ihtỳj jũ caxuw hỹrmã ihkujate. Ne ihkrĩ xà
ata kam nee ampo pej hamreare, ne ampo kên pit, mehkàj xà me, cuhy
kêanre curi. Ne Xatanaj me, mehkwỳ pê côjkwa pĩn amjikôt cute me
Pahpãm jũhhyr prãm atajê mea mã ri, quê ha curi mehkrĩ xà.
He nee pê me paxũmre tyc jirô pê curi me pajapôj xà nare cakrô, pê
mepanquêtti pê Atãw xwỳ ata Xatanaj jarkwa kôt me Pahpãm jarkwa
jirô pê ihpỳm. Ne ihkôat ri, me papê mehtàmxwỳ cunea pê cuxà Xatanaj
jarkwa kôt me papacatêjê. Na cu me pahpỳpỳm pêa mã, ma ramã Xatanaj
jõ cuhy wỳr me pra. Cwỳrjapê cu pahtỳj me Jeju na prãm, mãr quê me
Jeju na mehkwỳ te amji kam hapac xà kôt harẽn xà
pahkên kêanre catia ita pê me pahto pôj.
Pê Pahpãm ihkra pyxit peaj pê Jeju capi, ne cute me pahkên kêanre
catia ata pê me pahto hapôj xà caxuw me pajõ Pahhiti na hãm. Ne pê
ramã rỳ pêa mãIxaher catêjê mã, cute hũmre capi ne ahna hãm ata to
hũjahkre. Na ri Jejujaprỳ kwỳ ata te Ixaher catêjê me Juta catêjê jarkwa
na, Mexij, ne Crec jarkwa na haprỳ te Crixtô, atajê kôt harẽn xà pê “Cute
capi ne ahna hãm”.
Ipê me Ahàkà cati
Pê cormã Jeju pjê kam apu ipa reria mã, mehcunea mã ajco Pahpãm te
amji kam hapac xà to hahkre to ipa to caku to incrê. NeHũm carôat kôt,
me kam mare mã ampo catia pihhoti ton to ipa, mãr quê cupê Pahpãm
kra na me hahkre pej.
Ne nee pê hũjarẽn kam to ihtẽm pêêmã, hirãa pê me cumã cupê
Pahpãm kra na amji jarẽn nare. Ampo na? Quêhirãa pê cupê Pahpãm
kra na me cumã amji jarẽ na mã, quê ha amji mã me to hajỹr nare catêjê
atajê, mencaca xàa kôt, mehcuran pyrentu. Na ri cupê Pahpãm kra na me
cupê amji to ipimxur to ipa, ne amjicwỳrpê me cumã amji jarẽn to: “Ipê
me Ahàkà catia te hũmre na amji ton” hane. Ne hicu xàa kam, ramã cute
mehcuran xàa jõ amcro kam hàhhuc ata kam, pê hirãa pê cupê Pahpãm
kra na me cumã amji jarẽ.
Pahpãm wỳr me papipkjêr xà
pahcunea mẽ ita kam, cu me pahpỳpỳm pêa mã, ma ramã me pahkên
kêanre ata wỳr mepra. Ne jũ wỳr quê Pahpãm te amji wỳr me pamã
hàkjêr nare kam, cu amjia kôt hỹrmã me apkjê. Nãmri quê ha Pahpãm
ahna mehkwỳ mã jũm ata xàr xà caxuw amji wỳrcumã akij, quê ha ihtỳj
Jeju pê ihkritxwỳ ata cukwa kam, hỹrmã jũm ata te amji jaxàr xà. Na quê
ha cumã ahna mehkwỳ mã hàr prãm nare na, quê haihtỳj cormã ihkên
kêanre ata mã incjêj to ipa ita na.
Quê ha me pahnõ mã Pahpãm na mehkwỳ mã hàr prãm na, quê ha
ihtỳjPahpãm mã amji jarẽn to hane he: “Ite ato kên itajê jũ na ipahàm
crire nare, na wa hacpỹa mã amji mã icryc, ne ahna amji jũ na ipeacre.
AMPO KÔT HARẼN XÀ 
Na wa ma apu ite mam amji kam ijapac xàkên kôt ipa atajê cunea caca,
na wa nee hipêr ihkôt ipa na amji ton prãm nare. Ne quêt apeaj to apej,
ne akĩnte ikêanre ita kam ri, atỳj ate ikênkêanre mã imẽn xà. Ne pê akra
pê Jeju ata ramã ijaxà kam ihkên mã axà. Na wa awỳ, ca ha cukwa kam,
ite ato kên ita to tojnõ ne hicu, ne ite meakwỳ mã ixàr na ijamã, wa me
cumã axà” hane.
Pahpãm pê Pahhiti himpej xà
Pahpãm pê pjê me côjkwa kam ampo cunea jõ Pahhiti Cati. Na ri ihtỳj
pytme, putwrỳ me, caxêre me, ahcakrã me, pjê me, côxwa cunea to
ihhimpej. Ne nee pahte me Pahpãm himpej xà pupun nare cakrô, ihtỳj
hanea ne pjê cunea kam ampo kra cunea me, krĩxàre cunea to ihhimpej,
ne cupê me hõ pahhicatêjê cunea jõ Pahhiti.
Ne cumã amjia kôt ihhimpej xà mã mencjêj na me to prãm, ne nee quê
jũm to ihhimpej xà ata mã hàr xà caxuw jũm atamã quêt nare. Ne ampo
cunea jicu xà kam, quê ha Pahpãm hirã pê, mehcunea kam mare mã, pjê
cunea to ihhimpej.
Ne por ihkra pê Jeju to jũmjê amji mã mehhimpej atajê, quê ha
ihtỳjahna mehkwỳ mã axà, ne ma mehkôt ihhimpej xà ata mã axà, atajê
ihtỳjme hamãr pejti ne.
Ne pê Pahpãm me ton cakrô, mã nee cumã Jeju to amji mã mehhimpej
nare atajê pê nee mehkra impej nare, ne nee cupê mehkwỳ nare, na ri
nee me toihhimpej, ne nee me hamãr nare. Ampo na? He cormã me cupê
Xatanaj tekjê, na ri nee cupê Pahpãm tekjê nare.
Pahpãm te me pahcunea cukij xà
Quê ha jũ caxuw ampo cunea jamre xà jõ amcro kam ahtwỳ, quê ha
Pahpãmpjê kam mehcunea tyc atajê me, mehtĩr atajê me, mehcunea
cukij, ne mempej me, mehkên to ajpẽn pê haprã. Ne quê ha mempejti pê,
por Jeju pê mehkritxwỳto amji mã mehhimpej atajê to mentête ihpôj pa,
mãr quê cahê na mehkrĩ rohnỳtti mã.
Ne mehcahhur te nee Jeju to amji mã mehkritxwỳ nare, ne nee amji mã
me to ihhimpej nare atajê, quê ha ma Xatanaj caxuw ihkrĩ xà pê mehkên
kêanre catia ata wỳr mehkujate. Quê ha curi me cato, ne curia ampỳa
mã Pahpãm pê, quê ha me amji pupun xà kêanre to me amji pupun to
mehcuhhê rohnỳtti mã.
Jeju na mehkwỳ te amji kam hapac xà kôt harẽn xà
Jeju pê me pahkritxwỳ
Me panquêtti pê Atãw ata kôt ri me pahpỳpỳm pêa mã, pahte amji
kam mepajapac xà kêanre. Na cu pahtỳj me ampo kêan ton to me papa
to prãm, ne pahte intête me amji jiprõn xà caxuw, me papê me pahcarôt
hamreare. Ne quêtPahpãm peaj to impej, na ri ihtỳj ita na me pahkam
incryc. Na ri ihtỳj cuteme pahtyc jirô pê me pahto kên xà cakrô, mã
Pahpãm mã me pahcunea kĩn.
Cwỳrjapê ri cute me pahkritxwỳ na ihkra pê Jeju xãm. Mã Jeju te amji
kam hapac xà impejti cakrô, ihtỳj me pahkrã kên kôt ihtyc, neihkên catia
mã hàr, ne hacpỹa mã ihtĩr. Cwỳrjapê quê ha jũm Jeju pê ihkritxwỳ na,
amjimã to ihhimpej ata, quê ha nee hipêr ihkên mã hàr nare. Ampo na?
Heramã Jeju pê ihkritxwỳ ata haxà kam ihkên kêanre catia mã hàr, na
Jeju pê me pajõ Pahhiti pê me pahpytàr catê carôt tỳj
Pê Jeju ty ne hacpỹa mã ihtĩr xà ata kôt ri cupê me pajõ Pahhiti,
ne ampeaj kam carôt tỳj. Ne mehcunea jirô pê carôt ita tỳaj to ihtỳj.
Cwỳrjapê ri cute Xatanaj pê me pahcurê xwỳn pê me pahpytàr xà caxuw
ampeaj kam cumã carôt tỳj. Ne hanea ne cute cupẽ jarôti me, ampo carõ
kên me, me carõ pê me pahpytàr xà caxuw ampeaj kam cumã carôt tỳj.
Ne hanea ne ihtỳj cumã mehũxy xi cunea pê me pahpytàr jahkre pej.
Ne cu ha Jeju to amji mã me pahhimpej, ne amji mã me to me pajõ
Pahhiti, quê ha ihtỳj ampo kên itajê cunea pê me pahpytà. Ampo na? He
me papê mehkwỳ pê hõ tekjêa. Ne hanea ne me pahtyc jirô pê quê ha ma
côjkwa wỳr me pahto api, cu ha cahê na amji to me papijapar rohnỳtti
Cwỳrjapê cu ha me papê Jeju na mehkwỳ atajê nee jũ caxuw amji mã
Xatanaj me, hõ cupẽ jarôti me, ampo carõ kên me, me carõ me, me hũxy
xi atajê nõ cupa nare. Ne hanea ne nee ame pahtyc cupa nare.
Me pajĩ me, me pahcarõ me, me pahcaxwỳn
Me pajĩ pê me pahcarõ me, me pahcaxwỳn krekà pit, na quê ha ihtỳj jũ
caxuw ty, ne hamre ne acto.
Ne cu ha me pahnõ pahpỳm xà ata caxuw, quê ha ramã me pahcarõ me
pajĩ to ihtĩr. Ne me pahtyc xà kam, quê ha ma me pahcarõ ita me pajĩ
AMPO KÔT HARẼN XÀ 
pê cato. Hamre quê ha me pajĩ ty, cu nee hipêr me pamã me pahcarõ na
Ne ajteare mã me pahcaxwỳn, na ri nee jũ caxuw ihtyc ne hamre nare,
ne quêt ihtỳj apu ipa rohnỳtti ma.
Ne cu ha me pahnõ Pahpãm wỳr apkjê, quê ha me pamã Carõ Pejti gõ,
quê ha me pajĩ mã axà, ne me pahcaxwãm pê me pamã me pahcaxwỳn to
ihtĩr, na quê ha me pahte amji kam me pajapac xà cunea antuw.
Ne me pahtyc xà pê ri me pahto ipicokjêr xà. Ampo na? Quê ha jũm ty,
ne hĩ ihcacu ne hamre, ne hacpỹa mã pjê na amji to. Ne carõ quê ha ma
hĩ pê cato. Ne caxwỳn quê ha quêt ipa rohnỳtti mã.
hĩ tuw pejti gõ, quê ha hĩ ata to côjkwa kam Pahpãm cahê na impej
pêa mã ipa rohnỳtti mã. Ne me cupê Pahpãm tekjê nare atajê caxwỳn ri
mehkĩnte, Pahpãm pê ampỳa mã mehkên kêanre kam ame ipa rohnỳtti
Cô kam me pahcumrãr xà
Quê ha jũm te ihkritxwỳ na Jeju to amji mã ihhimpej na, quê ha
Pahpãm ahnaamji capa, quê ha cupê Pahpãm kra impeaj, ne ahna
mehkwỳ mã axà. Ne quêha ampeaj kam cupê Jeju na mehkwỳ na cute
amji to ipipẽ xà caxuw, quê ha mehkwỳ jamãr catê me, mehkwỳ to
mehhimpej catêjê, mehkwỳ kam mare mã, cô kam mehcumrã.
Ne mehcumrãr xà ata te hajỹar, pom quê ha jũm ty, quê ha pjê kam me
harêt, quê ha cute amji kam hapac xà cunea hamre. Ita jĩkjê na mã, cô
caxwãm pê cute mehcumrãr xà ata pê, cute me harêt. Mãmam cute amji
kam hapac xà tũm kên ata hamre. Ne hacpỹa mã cô pê cator xà ita pê
ihhêj rũm hacpỹa mã ihtĩr, ne ita caxuw cute amji kam hapac xà intuw
Mehkrã na hũxir xà
Ne quê ha Jeju na mehkwỳ amji mã cute me to ihhimpej catêjê na
mehkwỳa nõ capi, ne cute ahna me hãm xà caxuw ihkrã na me hũxi, ne
Pahpãm mãmehcajrẽn, quê ha me cupê me to ihhimpej catêjê xà caxuw,
Pahpãm me cumã Carõ Pejti carôt gõ. Quê ha me to ihhimpej catêjê atajê
amji jõpahhi caxuw mehkwỳa nõ pyxit ne me capi, ne ihkrã na me hũxi,
ne Pahpãm mã mehcajrẽn, quê ha Pahpãm cupê pahhi xà caxuw cumã
Carõ Pejticarôt gõ. Ne quê ha Jeju na mehkwỳ, me jũm te jũ kam ihtẽm
ne ampỳamã, cute me cumã Jeju pê mehkritxwỳ na harẽn pejti jarẽn xà
Jeju na mehkwỳ te amji kam hapac xà kôt harẽn xà
caxuw me capi, ne ihkrã na me hũxi, ne Pahpãm mã mehcajrẽn, quê ha
Pahpãm caxuwcumã Carõ Pejti carôt gõ, ne ma ihkujate, quê ha tẽ.
Pahpãm pyxit peaj kam incrê
Pahpãm pê me pajõ Inxũ Cati côjkwa kam ihkrĩ, ne me pajirôa pê cati
necarôt tỳj, ne carôt jàhcujro cati. Mã nee rỳ jũ caxuw me paxũmre nõ te
mã amji to ajpẽ, quê ha hõmpu ne ihtyc pyrentu.
Na pê me pahcahê na ihkrĩ xà caxuw, me hũmrea na amji ton to prãm.
NePahpãm te me hũmrea na amji ton, ne iwrỳc, ne cupê me ahkrarea,
ne inxi pê Marij mã ihpỳm. Na ri Jeju pê Pahpãm kra pê Pahpãam to
Ne jũ wỳr quê Jeju jĩ pyxit peaj ata, pjê cunea kam, mehkwỳ jakrã
jàhtôti atajê cahê na apu ipa. Na ri ma hacpỹ mã côjkwa wỳr cute amji
jaxàr, ne hacpỹa ne ajpên cute pjê wỳr me pamã Carõ Pejti kujahêc.
NeCarõ Pejti pê Pahpãam to Pahpãm ata, pjê cunea kam me cupê Jeju na
mehkwỳ atajê cunea mã amji jõr to ipa.
Ne me pajõ Inxũ Cati pê Pahpãam to Pahpãm, ne côjkwa kam pit
mã ihkrĩ. Ne me pajõ Inxũ kra pê Jeju pê Pahpãam to Pahpãm, ne pjê
kamihkrĩ cri, ne hacpỹa mã hàpir ne côjkwa kam ihkrĩ. Ne Carõ Pejti
ata pê Pahpãam to Pahpãm, ne côjkwa pĩn cato, ne pjê cunea kôt ipa, ne
ahna mehkwỳ atajê jĩ kam ihkrĩ. Ne Jowãw te cumrãr cate te me Jeju
cumrãr xà ata kam, pê hirãa pê mencrê itajê jarẽ.
Jeju to amji japackre xà
Jeju jarkwa kôt, ahna mehkwỳ hõtpê ma me to amji japackre. Pê Jeju
ihtycxà xwỳjrea na, ramã caxwaare kam, ihkôt me ipa catêjê me, me
hàpàn xà na me jỹ. Ne por cute pãw pyr ata pê me pajahpan xà na, cute
ame hĩ to kên atapyràac. Ne hanea ne cute ampo cacô pyr ata pê caprô te
me pancwỳrjapê ipijaxwỳr pyràac. Ne cute me hàpàn, ne mehkõm xà ata
to cute me to amjijapackre xà na me cumã hũjahkre.
Na ri Jeju na mehkwỳ cute me cuprõn xà ata kam, ihtỳj me ita to hane.
Ne nee ahti na ihtỳj jũm te hàpàn, ne ihkõm xà hamreare, ne me cupê
Jejuna mehkwỳ te pit mã me ita ton xà. Ne nee mã me hapactu kam cute
me itaton xà hamreare, ne caxwãm catia mã, cute me ita ton xà.
Ne pê Pawrô xwỳ Corinti jõ krĩ kam Jeju na mehkwỳ atajê mã ihhôc, ne
kam catyt kam mecumã Jeju to cute me amji japackre xà ita to hahkre.
AMPO KÔT HARẼN XÀ 
amji kam hapac xà kôt harẽn xà
Juta catêjê te ihkên ton jahpan xà na, cute me
ampo capônỹre pê mehkritxwỳ curan xà
Pê Pahpãm Mojxe xwỳ mã harkwa to: “Imã pjê cunea kam mehcunea
kêanre, na wa hacute me ito kên ita jahpan xà na, ite mehcunea jipej xà
pit. Ne me akwỳ pê Ixaher catêjê kêanre cakrô, mã imã me akĩn, cwỳrjapê
wa ha meamã, ate me ito kên atajê cunea to tojnõ ne hicu xà caxuw, ate
me ampo capônỹre capẽnti mã ampo xà nare ata curan xà to me amã
Ne ita caxuw, quê haimã mehcajrẽn catêjê amcro cunea jõ iràrà me pyt
cunea kam me ikwỳ te me ito kên jahpan xà na me imã ampo cura. Ne ate
amji kam ijapac xàjũrkwa kam, icunaa mã me ampo cura, ne me caprô
jaxwỳ, ne me to hĩ kryjne imã ampo to caxàr xà ata kam me haxwỳ ne
me to capa. Ne ampo capônỹre impejti ata pê me akritxwỳ cahàc, ne cute
caprô jaxwỳr, ne me gaxà kam ihtyc. Na wa ha me akritxwỳ ata cwỳrjapê
nee cormã ne me gipej nare” hane.
Na pê Juta catêjê ita ton to me hãmrohnỳtti mã, ne ihtỳj me cumã tutti
me, carà cahàcre hôhti me, pryti curan to hãm ita na, mã ahnaa Jeju pê
me pahkritxwỳ cator. Ne nee mã cupê Juta catêjêpit kritxwỳ nare, ne
cupê pjê cunea kam me pahkritxwỳ impeaj. Ne ramã ihtyc ne cute caprô
jaxwỳr, na ri nee hipêr ampo curan xà hamreare. Naquê ha Pahpãm ihtỳj
cukwa kam me pahna amji capa.
Ixaher catêjê xũmre pê impy kà kwỳ jakep xà
Pê Pahpãm Aprãw xwỳ capi ne cupê mehkwỳa xakat na hãm. Ne cumã
amji ton to hane he: “Ca ha ita caxuw me ca me, me atàmxwỳ cunea
me, amji mã meapy kà kryjre ne me hakep, cute me apê me ikwỳ na me
gahkre pej prãmte. Nãmri quê ha jũm mã ihkra pỳm, mã nee ahna amcro
te ôjtô kam, cutecumã impy kà kwỳ jakep nare ata, quê ha nee cupê me
ikwỳ nare” hane. Mãme cupê Juta catêjê amji to me hajỹr to me hãm ita
na. Ne nee Jeju na mehkwỳ pê Juta catêjê nare, na ri cute nee me ita ton
Me ipijacri xà
Pê Pahpãm Mojxe xwỳ kôt Ixaher catêjê mã cute me ipijacri xà jàhtôa
tohahkre. Mã ihtỳj me ipijacri xà itajê kôt me ipijacri to me ipa ita na. Ne
cormã ita kam, nee me ampo jĩ caprô pijaxwỳr nare atajê kur nare, nenee
ame crô jĩ me, hàc jĩ me, xôn jĩ me, mãã jĩ me, caprij jĩ me, xêpre jĩ me,
pỳp jĩ me, cormã ampo kwỳ jàhtôa ne nee amehkur nare. Mã Jeju cator,
ne cute menquêtjê te amji kam hapac xà to cute me amjipyràc xà itajê
cunea to hamre partu. Na ri nee Jeju na mehkwỳ me ipijacri xà itajê kôt
Mehkôt xà pê xap
Pê Pahpãm amcro te xêj kam ampo cunea ton pa, ne amcro te xet ita
kam riihkôt xà. Na ri amcro ita pê ajteare mã, na ri nee kam me hàpên
xà nare, ne cama ame kôt, ne Pahpãam to pit mã cute me amji kam me
hapac xà. MãJuta catêjê te, ita jipy, amjia kôt mehkôt xà pê xap ata
cawpa xà jàhtôa to mehcawpa.
Mã Jeju cator, ne cute menquêtjê te me ampo to meamji pyràc xà
cawpa xà catihti itajê cunea to hamre partu. Ne tômĩc nahacpỹa mã Jeju
tĩr. Na ri Jeju na mehkwỳ te xap na mehkôt xà ita mãhikran, ne me pajõ
Pahhiti te hacpỹa mã ihtĩr xà jõ amcro ata to amji mã mehkôt xà. Ne
amcro ata mã me haprỳ to Pahhiti Jõ Amcro pê tômĩc.
Mojxe xwỳ te me hapackre xà jõ kàhhôc
Pê Mojxe pê mam Ixaher catêjê mã Pahpãm jarkwa to ihcakôc catê,
nePahpãm jarkwa kôt me cumã ihkàhhôc kam ihhôc partu. Na ri
ihkàhhôc atajaprỳ te, Mojxe te me hapackre xà jõ kàhhôc. Na ri ihkàhhôc
ata kam, cute me hapackre xà me, me ipijacri xà me, cute me ampo kên
cawpaxà me, cute amji kĩn to mehhimpej xà me, cute me to amji pyràc
xà me, cute me hà caprãr xà me, Pahpãm to cute me amji japackre xà me,
cute meamji kam hapac xà kwỳ jàhtôa to hàhtô to me amji kam hapac to
Ne caku jàhtôa kam, Ixaher catêjê ihkàhhôc kamincaca xà atajê kôt me
hakop to me ipa to prãm, ne tee ame to hahkre, neihtỳj cama Pahpãm
Pahpãm kra cator, ne pyxit peaj te Hũm caca xà atajê cunea kam hapac,
ne cuteton par. Ne nee jũ caxuw cute ampo pyxit ne to hapac kêt ne to
AMPO KÔT HARẼN XÀ 
ihcupan nare, na ri Pahpãm te ahna amji caxàr. Cwỳrjapê ri, por cute Jeju
to me amji mã mehhimpej atajê na, cute amji caxàr.
Pê Tawi xwỳ pê Ixaher catêjê jõ pahhi ata amji mã Krĩpinkrên capi, cute
kam pjê jõ pahhi jõ krĩ ton prãmte. Mã ihkra pê Xarômãw xwỳ ata tekam
Pahpãm to me amji kam hapac xà jũrkwa catia to cati ata xãm. Mã kaam
hanea ne me cupê Ixaher jõ pahhi jàhtôa te prohti kam me cuprõnxà. Ne
Krĩpinkrên ita Xijãw jõ hàpkàjti cahê na xa.
Juta catêjê pê Ixaher catêjê
jõ amji kĩn kôt harẽn xà
Me Hakren xà jõ amji kĩn
Pê Pahpãm Juta catêjê mã Ejit pê me cator xà to cute me amji
japackrexà caxuw me cumã amji kĩn ita ton na awjahkre. Ampo na? Pê
Pahpãm côjkwa pĩn Ejit jõ pjê wỳr cute mehcuran catê kujahêc, mãr
quê Ejitcatêjê kra cakônĩ atajê cunea jipej. Na pê Ixaher catêjê cunea
mehũrkwa kôt, me carà cahàcre hôhti kra cura, ne caprô to me hũrkwa
jarkwa jatom to hũjê. Cwỳrjapê ri nee Pahpãm pĩn cute mehcuran catê tẽ
ata teIxaher catêjê jũrkwa kam jũm curan nare, ne cama me hakren. Na ri
amjikĩn ata japrỳ pê, me Hakren xà jõ amji kĩn.
Ne me Hakren xà jõ amji kĩn jirô pê, Pãwtỳjre jõ amji kĩn hãn ne hapôj.
Pê amji kĩn ata kam, quê ha Ixaher catêjê ame pãw tỳjre pit kur to amcro
to xet. Pê Pahpãm cute me Ejit jõ pjê pê me cator xà wỳr, ramã ame
amji mãahcuprõ, ne ramã memprar xàa kam ame pãw tỳjre pit ku ata
to me amji japackre xà caxuw pê Pahpãm me cumã amji kĩn ita ton na
awjahkre. Aprir jõ putwrỳ kam ri hãn ne ame amji kĩn ita to.
Me Hõ kẽhkẽn xà jõ amji kĩn
Ne me Hakren xà jõ amji kĩn jamre, ne me ahnaa amcro te xĩncwẽnta
amji kĩn to me cato. Na pê Pahpãm Ixaher catêjê mã, cute me amji kĩnita
ton na awjahkre, mãr quê me hõ pyrên me hakryti na me hahkre pej.
Neamji kĩn ata kam ri hõtpê, cute me Pahpãm jũrkwa jamãr catêjê mã
cute ame hõ kẽhkẽn atajê kwỳ jõr.
Juta catêjê pê Ixaher catêjê jõ amji kĩn kôt harẽn xà
Ikrere jõ amji kĩn
Pê Pahpãm Ixaher catêjê mã, cute Ejit jõ pjê pê me cator xà to cute me
amjijapackre xà caxuw, me cumã amji kĩn ita na awjahkre. Ampo na?
He pê pjê ata pĩn, põti kam me hamreare ata kam, amji to me caku to
cwarẽnta ikrerekam pit mã amehkrĩ. Cwỳrjapêcute me to amji japackre
prãmte, Jeju jõ amcro kam, cormã ojtup jõ putwrỳ na, me hõ amji kĩn
ita caxuw, me hũrkwa pej atajê jicu, ne mehcunea mehkra mea mã
ikrerekam pit mã amehkrĩ.
Mehĩ Jarkwa Me Cupẽ Jarkwa Na Me Haprỳ
