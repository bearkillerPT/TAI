"ꠛꠂꠡꠣꠉ" ꠡꠛ꠆ꠖ ꠁꠉꠥ ꠛꠂꠡꠣꠈꠣ ꠘꠣꠝꠧꠞ ꠔꠦꠞꠣ ꠔꠘꠦ ꠀꠁꠍꠦ। ꠁ ꠝꠣꠡꠧ ꠛꠂꠡꠣꠈꠣ ꠣꠝꠧꠞ ꠔꠦꠞꠣꠞꠦ ꠡꠥꠞꠎꠧꠞ ꠈꠣꠘꠖꠣꠔ ꠖꠦꠈꠣ ꠎꠣꠄ।
১৭৬৭ ꠡꠣꠟ ꠄ ꠅꠘ꠆ꠌꠟ ꠛꠤꠐꠤꠡ ꠅꠈꠟꠞ ꠀꠔ ꠉꠦꠟꠦ ১৭৭২ ꠡꠣꠟ ꠍꠤꠟꠔ ꠎꠦꠟꠣ ꠉꠑꠘ ꠅꠄ ꠀꠞ ꠙꠄꠟꠣ ꠇꠣꠟꠦꠇ꠆ꠐꠞ ꠅꠁꠘ ꠝꠤ: ꠃꠁꠟꠤꠀꠝ ꠕꠦꠇꠣꠞꠦ. ১৯৭১ ꠡꠣꠟ ꠛꠣꠋꠟꠣꠖꠦꠡ ꠅꠃꠀꠞ ꠛꠣꠖꠦ ꠄꠇ ꠡꠝꠄ ꠍꠤꠟꠔ ꠎꠦꠟꠣꠞꠦ ꠜꠣꠋꠉꠤꠀ ꠌꠣꠁꠐ꠆ꠐꠣ ꠎꠦꠟꠣ ꠛꠣꠘꠣꠘꠤ ꠅꠄ. ꠡꠣꠗꠤꠘꠔꠣꠞ ꠀꠉꠞ ꠡꠖꠞ ꠝꠢꠇꠥꠝꠣꠞ ꠄꠟꠣꠇꠣ ꠟꠁꠀ ꠍꠤꠟꠐ ꠎꠦꠟꠣ ꠉꠑꠤꠔ. ꠅꠈꠘꠇꠥꠞ ꠍꠤꠟꠐ ꠎꠦꠟꠣꠞ ১২ ꠐꠣ ꠃꠙꠎꠦꠟꠣ ꠀꠍꠦ.
১৭৮২ ꠡꠣꠟꠧꠞ ৩ ꠎꠣꠘꠥꠀꠞꠤ ꠍꠤꠟꠐ ꠎꠦꠟꠣ ꠙ꠆ꠞꠔꠤꠡ꠆ꠑꠣ ꠅꠄ। ১৮৭৪ ꠡꠣꠟ ꠙꠞ꠆ꠘꠘ꠆ꠔ ꠍꠤꠟꠐ ꠎꠦꠟꠣ ꠓꠣꠇꠣ ꠛꠤꠜꠣꠉꠞ ꠟꠉꠦ ꠀꠍꠤꠟ। ꠢꠃ ꠛꠍꠞꠞ ১২ ꠍꠦꠙ꠆ꠐꠦꠝ꠆ꠛꠞ ꠘꠀ ꠅꠃꠀ ꠀꠡꠣꠝꠞ ꠟꠉꠦ ꠍꠤꠟꠐꠞꠦ ꠄꠇ ꠇꠞꠣ ꠅꠄ। ১৯৪৭ ꠅꠞ ꠣꠉ ꠙꠞ꠆ꠘꠘ꠆ꠔ (১৯০৫-১৯১১ ꠙꠞ꠆ꠘꠘ꠆ꠔ ꠛꠋꠜꠋ ꠡꠝꠄ ꠇꠣꠟ ꠛꠣꠖꠦ) ꠍꠤꠟꠐ ꠀꠡꠣꠝꠞ ꠅꠋꠡ ꠀꠍꠤꠟ। ১৯৪৭ ꠡꠣꠟꠧ ꠜꠣꠞꠔ ꠛꠤꠜꠇ꠆ꠔꠤꠞ ꠡꠝꠄ ꠉꠘꠜꠧꠐꠞ ꠝꠣꠖ꠆ꠖꠝꠦ ꠍꠤꠟꠐ ꠎꠦꠟꠣ ꠢꠃꠡꠝꠄꠇꠥꠞ ꠙꠣꠇꠤꠍꠕꠣꠘꠞ ꠟꠉꠦ ꠎꠣꠄ। ꠢꠤ ꠡꠝꠄ ꠙ꠆ꠞꠡꠣꠡꠘꠤꠇꠜꠣꠛꠦ ꠍꠤꠟꠐ ꠌꠐ꠆ꠐꠉ꠆ꠞꠣꠝ ꠛꠤꠜꠣꠉꠞ ꠟꠉꠦ ꠀꠍꠤꠟ। ১৯৮৩-৮৪ ꠡꠣꠟꠧ ꠙ꠆ꠞꠡꠣꠡꠘꠤꠇ ꠙꠥꠘ꠆ꠞꠉꠑꠘꠞ ꠡꠝꠄ ꠛ꠆ꠞꠤꠢꠔ꠆ꠔꠞ ꠍꠤꠟꠐ ꠎꠦꠟꠣꠞꠦ ০৪(ꠌꠣꠁꠞ)ꠐꠣ ꠘꠀ ꠎꠦꠟꠣꠄ ꠜꠣꠉ ꠇꠞꠣ ꠅꠄ।
১৯৫২ ꠡꠣꠟꠧꠞ ২১ ꠚꠦꠛꠥꠀꠞꠤ (৮ ꠚꠣꠟꠉꠥꠘ ১৩৫৮) ꠁ ꠀꠖꠦꠡ ꠘꠣ ꠝꠣꠘꠤꠀ ꠓꠣꠇꠣ ꠛꠤꠡꠡꠛꠤꠖ꠆ꠖꠣꠟꠄ ꠅꠞ ꠛꠃꠔ ꠍꠣꠔ꠆ꠞ ꠀꠞ ꠙ꠆ꠞꠉꠔꠤꠡꠤꠟ ꠔꠥꠞꠣ ꠞꠣꠎꠘꠂꠔꠤꠇ ꠇꠞꠝꠤ ꠅꠈꠟ ꠝꠤꠟꠤꠀ ꠛꠤꠇꠇꠥꠜ ꠝꠤꠍꠤꠟ ꠀꠞꠝ꠆ꠜ ꠇꠞꠍꠤꠟꠣ। ꠝꠤꠍꠤꠟ ꠏꠦꠁꠔ ꠓꠣꠇꠣ ꠝꠦꠒꠤꠇꠦꠟ ꠇꠟꠦꠎꠧꠞ ꠈꠣꠘ꠆ꠖꠣꠔ ꠀꠄ, ꠢꠃ ꠡꠝꠄ ꠙꠥꠟꠤꠡ ১৪৪ ꠗꠣꠞꠣ ꠘꠣ ꠝꠣꠘꠣꠞ ꠅꠎꠥꠀꠔ ꠖꠦꠈꠣꠁꠀ ꠔꠣꠞꠣꠞ ꠃꠙꠞꠦ ꠉꠥꠟ꠆ꠟꠤ ꠇꠞꠦ। ꠉꠥꠟ꠆ꠟꠤ ꠈꠣꠁꠀ ꠛꠣꠖꠣꠝꠔꠟꠤ ꠇꠝꠣꠞꠡꠤꠀꠟ ꠙ꠆ꠞꠦꠍꠧꠞ ꠝꠣꠟꠤꠇꠧꠞ ꠚꠥꠀ ꠞꠚꠤꠇ, ꠍꠣꠟꠣꠝ, ꠄꠝ ꠄ-ꠞ ꠍꠣꠔ꠆ꠞ ꠛꠞꠇꠔ ꠅ ꠀꠛ꠆ꠖꠥꠟ ꠎꠛ꠆ꠛꠣꠞ ꠡꠢ ꠛꠃꠔ ꠝꠣꠞꠣ ꠏꠣꠁꠘ। ꠀꠞꠧ ১৭ ꠉꠥ ꠍꠣꠔ꠆ꠞ-ꠚꠥꠀꠁꠘ ꠀꠢꠔ ꠅꠁꠘ। ꠁ ꠊꠐꠘꠣꠄ ꠢꠣꠞꠤ ꠙꠥꠛꠧꠞ ꠛꠣꠋꠟꠣꠔ ꠘꠥ ꠀꠘ꠆ꠖꠥꠟꠘ ꠍꠤꠔ꠆ꠞꠤ ꠏꠣꠄ। ২১ ꠚꠦꠛꠥꠀꠞꠤꠞ ꠍꠣꠔ꠆ꠞ ꠢꠔꠔꠣꠞ ꠙ꠆ꠞꠔꠤꠛꠣꠖꠦ ꠢꠣꠞꠣ ꠖꠦꠡꠧꠞ ꠝꠣꠘꠥꠡ ꠛꠤꠉꠞꠤ ꠏꠣꠄ। ২২ ꠀꠞ ২৩ ꠚꠦꠛꠥꠀꠞꠤ ꠍꠣꠔ꠆ꠞ, ꠡ꠆ꠞꠝꠤꠇ, ꠡꠣꠁꠔꠔꠤꠇ, ꠛꠥꠖꠤꠎꠤꠛꠤ, ꠝꠣꠡꠐꠞ ꠀꠞ ꠡꠣꠣꠞꠘ ꠝꠣꠘꠥꠡ ꠅꠈꠟ ꠅꠞꠔꠣꠟ ꠙꠣꠟꠘ ꠇꠞꠦ ꠀꠞ ꠡꠜꠣ-ꠡꠥꠜꠣꠏꠣꠔ꠆ꠞꠣ ꠟꠂꠀ ১৪৪ ꠗꠣꠞꠣ ꠜꠋꠉ ꠇꠞꠦ। ২২ ꠚꠦꠛꠥꠀꠞꠤ ꠙꠥꠟꠤꠡꠧꠞ ꠉꠥꠟ꠆ꠟꠤ ꠈꠣꠁꠀ ꠝꠣꠞꠣ ꠏꠣꠁꠘ ꠡꠚꠤꠃꠞ ꠞꠢꠝꠣꠘ ꠡꠚꠤꠇ, ꠞꠤꠡꠇꠣꠞ ꠒꠣꠁꠜꠣꠞ ꠀꠃꠣꠟ ꠀꠞ ꠄꠇ ꠇꠤꠡꠥꠞ ꠚꠥꠀ। ২৩ ꠚꠦꠛꠥꠀꠞꠤ ꠚꠥꠟꠛꠣꠠꠤꠀꠔꠧ ꠍꠣꠔ꠆ꠞ-ꠎꠘꠔꠣꠞ ꠝꠤꠍꠤꠟꠧ ꠙꠥꠟꠤꠡꠦ ꠅꠁꠔꠔꠣꠍꠣꠞ ꠇꠞꠦ। ꠁ ꠘꠤꠞꠟꠎ꠆ꠎ, ꠙꠣꠡꠛꠤꠇ ꠙꠥꠟꠤꠡꠧꠞ ꠢꠣꠝꠟꠣꠞ ꠙ꠆ꠞꠔꠤꠛꠣꠖꠦ ꠡꠋꠡꠖꠤꠅ ꠖꠟ ꠕꠘꠦ ꠝꠥꠍꠟꠤꠝ ꠟꠤꠉ ꠢꠃꠖꠤꠘꠧ ꠙꠖꠔꠦꠉ ꠇꠞꠦ। ꠜꠣꠡꠣ ꠀꠘ꠆ꠖꠥꠟꠘꠧꠞ ꠍꠤꠔꠤꠞꠦ ꠝꠘꠧ ꠞꠣꠈꠣꠞ ꠟꠣꠉꠤ ꠟꠉꠟꠉ ꠅꠃ ꠓꠣꠇꠣ ꠝꠦꠒꠤꠇꠦꠟ ꠇꠟꠦꠎ ꠢꠥꠍꠐꠦꠟꠧꠞ ꠡꠣꠝꠘꠦ ꠍꠣꠔ꠆ꠞꠁꠘꠔꠦ ꠝꠤꠟꠤ ꠡꠁꠖ ꠝꠤꠘꠣꠞ ꠛꠣꠘꠣꠄ, ꠏꠦꠈꠐꠣ ২৪ ꠚꠦꠛꠥꠀꠞꠤ ꠡꠚꠤꠃꠞ ꠞꠢꠝꠣꠘꠧꠞ ꠀꠛ꠆ꠛꠣꠄ ꠃꠖ꠆ꠛꠖꠘ ꠇꠞꠂꠘ। ২৬ ꠚꠦꠛꠥꠀꠞꠤ ꠡꠁꠖ ꠝꠤꠘꠣꠞꠧꠞ ꠀꠘꠥꠡꠑꠣꠘꠤꠇ ꠃꠖ꠆ꠛꠖꠘ ꠇꠞꠂꠘ ꠖꠂꠘꠤꠇ ꠀꠎꠣꠖ ꠙꠔ꠆ꠞꠤꠇꠣꠞ ꠡꠝ꠆ꠙꠣꠖꠇ ꠀꠛꠥꠟ ꠇꠣꠟꠣꠝ ꠡꠣꠝꠍꠥꠖ꠆ꠖꠤꠘ।
১৯৫৩ ꠡꠣꠟ ꠕꠣꠇꠤ ꠚꠞꠔꠦꠇ ꠛꠍꠞ ২১ ꠚꠦꠛꠥꠀꠞꠤꠔ ꠝꠢꠣꠘ ꠜꠣꠡꠣ ꠀꠘ꠆ꠖꠥꠟꠘꠧꠞ ꠡꠁꠖ ꠅꠈꠟꠧꠞ ꠡꠤꠔꠤꠞꠦ ꠡꠝꠝꠣꠘ ꠇꠞꠤꠀ ꠔꠣꠞꠣꠞꠦ ꠏꠦ ꠍꠖꠖꠣ ꠎꠣꠘꠣꠘꠤ ꠅꠄ। ꠁꠖꠤꠘ ꠛꠤꠀꠘꠔꠥꠛꠣꠟꠣ ꠢꠈꠟꠎꠣꠔꠧꠞ ꠝꠣꠘꠥꠡ ꠅꠈꠟꠦ ꠙ꠆ꠞꠜꠣꠔꠚꠦꠞꠤꠔ ꠅꠋꠡ ꠘꠤꠀ ꠡꠁꠖ ꠝꠤꠘꠣꠞꠧ ꠉꠤꠀ ꠡꠖꠖꠣ ꠘꠤꠛꠦꠖꠘ ꠀꠞ ꠚꠥꠟ ꠖꠦꠁꠘ। ১৯৭১ ꠡꠣꠟꠧ ꠛꠣꠋꠟꠣꠖꠦꠡ ꠅꠁꠛꠣꠞ ꠛꠣꠖ ꠕꠣꠇꠤ ꠁꠖꠤꠘꠞꠦ ꠇꠥꠘꠥꠛꠣꠟꠣ ꠎꠣꠔꠤꠅ ꠡꠥꠇ ꠖꠤꠛꠡ, ꠇꠥꠘꠥꠛꠣꠟꠣ ꠎꠣꠔꠤꠅ ꠡꠁꠖ ꠖꠤꠛꠡ ꠢꠤꠡꠣꠛꠦ ꠞꠣꠡꠐꠤꠅꠜꠣꠛꠦ ꠃꠎꠎꠣꠙꠘ ꠇꠞꠣ ꠅꠞ। ২০০১ ꠡꠣꠟ ꠔꠘꠦ ꠁꠖꠤꠘꠐꠣ ꠃꠎꠎꠣꠙꠘ ꠇꠞꠣ ꠅꠞ ꠀꠘꠔꠞꠎꠣꠔꠤꠇ ꠝꠣꠁꠞꠜꠣꠡꠣ ꠖꠤꠛꠡ ꠢꠤꠡꠣꠛꠦ। ꠛꠣꠋꠟꠣꠖꠦꠡ ꠡꠞꠇꠣꠞꠦ ꠛꠣꠋꠟꠣ ꠜꠣꠡꠣ ꠀꠘ꠆ꠖꠥꠟꠘꠞꠦ ꠊꠤꠞꠤꠀ ꠛꠤꠡꠤꠡꠐ ꠝꠣꠘꠥꠡ ꠅꠈꠟꠞꠦ ꠄꠇꠥꠡꠦ ꠙꠖꠇ ꠖꠦꠁꠘ।
১৯৮৪ ꠡꠣꠟꠧ ꠁ ꠇꠝꠙ꠆ꠟꠦꠇ꠆ꠍꠞ ꠇꠣꠝ ꠡꠥꠞꠥ ꠅꠄ। ১৯৯০ ꠡꠣꠟꠞ ꠝꠣꠞ꠆ꠌ ꠝꠣꠡꠧ ꠎꠣꠖꠥꠊꠞ ꠌꠣꠟꠥ ꠇꠞꠣ ꠅꠄ। ꠀꠛꠖꠥꠟ ꠟꠔꠤꠚ ꠎꠡꠤꠝ ꠇꠣꠘꠥ ꠁꠇꠐꠣꠞ ꠃꠖ꠆ꠛꠧꠗꠘ ꠇꠞꠂꠘ। ꠇꠥꠞꠀꠘ ꠀꠞ ꠅꠂꠘ꠆ꠘꠣꠘ꠆ꠘ ꠖꠥꠞ꠆ꠟꠜ ꠛꠁ ꠅꠇꠟꠞ ꠝꠥꠁꠟ꠆ꠟꠛꠣꠘ ꠙꠣꠘ꠆ꠒꠥꠟꠤꠙꠤ ꠞꠇ꠆ꠈꠣ ꠇꠞꠣꠞ ꠟꠣꠉꠤ ꠁꠇꠐꠣ ꠛꠣꠘꠣꠘꠤ ꠅꠄ। ꠄꠇꠐꠣ ꠀꠘ꠆ꠌꠟꠤꠇ ꠝꠦꠉꠣꠎꠤꠘꠞ ꠝꠔꠦ ꠚꠣꠞꠍꠤ ꠃꠙꠡꠣꠉꠞ ꠄꠟꠣꠇꠣꠔ ꠁ ꠃꠖ꠆ꠖꠧꠉ ꠅꠜꠣꠛꠘꠤꠅ। ꠎꠣꠖꠥꠊꠞꠞ ꠝꠥꠟꠧ ꠞꠁꠍꠦ ꠇꠣꠘꠥꠞ ꠛꠦꠇꠔꠤꠉꠔ ꠇꠥꠞꠀꠘꠞ ꠙꠣꠘ꠆ꠒꠥꠟꠤꠙꠤ ꠡꠋꠇꠟꠘ ꠀꠞ ꠁꠍꠟꠣꠝꠤ ꠡꠤꠟ꠆ꠙꠞ ꠘꠤꠖꠞ꠆ꠡꠘ। ꠔꠣꠘꠞꠦ ꠄꠇꠎꠘ ꠀꠉ꠆ꠞꠢꠤ ꠡꠋꠉ꠆ꠞꠣꠢꠇ ꠈꠅꠀ ꠅꠄ। ꠔꠣꠘ ꠡꠋꠉ꠆ꠞꠢ ꠛꠣꠠꠣꠞ ꠟꠉꠦ ꠟꠉꠦ ꠔꠣꠁꠘ ꠔꠣꠘ ꠡꠋꠉ꠆ꠞꠢꠔ ꠕꠣꠇꠣ ꠙꠣꠘ꠆ꠒꠥꠟꠤꠙꠤꠞ ꠙ꠆꠆ꠞꠔꠤ ꠖꠣꠁꠔ꠆ꠔ ꠛꠥꠗ ꠇꠞꠂꠘ। ১৯৯০ ꠡꠣꠟꠧ ꠔꠣꠘꠞ ꠙ꠆꠆ꠞꠔꠤꠡ꠆ꠐꠤꠔ ꠎꠣꠖꠥꠊꠞꠧ ꠔꠣꠁꠘ ꠔꠣꠘ ꠡꠋꠉ꠆ꠞꠢ ꠖꠣꠘ ꠇꠞꠂꠘ। ꠁꠎꠣꠔꠞ ꠎꠣꠖꠥꠊꠞꠞ ꠝꠣꠏꠦ ꠁꠇꠐꠣ ꠙꠄꠟꠣ।
১ꠐꠣ ꠍꠤꠐꠤ ꠇꠞ꠆ꠙꠧꠞꠦꠡꠘ,
২১ ꠚꠦꠛꠥꠀꠞꠤ ꠉ꠆ꠞꠦꠉꠞꠤꠅ ꠙꠣꠘꠎꠤꠞ ꠢꠤꠡꠣꠛꠦ ꠛꠍꠞꠞ ৫২ ꠟꠝꠛꠞ ꠖꠤꠘ। ꠛꠍꠞ ꠚꠥꠞꠣꠁꠔꠦ ꠀꠞꠧ ৩১৩ (ꠅꠗꠤꠛꠍꠞꠧ ৩১৪)  ꠖꠤꠘ ꠞꠂ ꠉꠦꠍꠦ.
‘‘‘ꠢꠣꠞꠋ ꠢꠥꠞꠋ’’’ ꠅꠁꠟꠧ ꠛꠣꠋꠟꠣꠖꠦꠡꠧꠞ ꠍꠤꠟꠦꠐ ꠄꠟꠣꠇꠣꠞ ꠄꠇꠐꠣ ꠀꠉꠅꠞꠣꠝꠟꠤ ꠉꠥꠢꠣ। ꠢꠣꠞꠋ ꠢꠥꠞꠋ ꠡꠛ꠆ꠖ ꠖꠥꠁꠐꠣ ꠍꠤꠟꠦꠐꠧꠞ ꠀꠘ꠆ꠌꠟꠤꠇ ꠖꠥꠁꠐꠣ ꠀꠉꠅꠞꠣꠝꠟꠤ ꠡꠛ꠆ꠖ। ꠍꠤꠟꠦꠐꠤ ꠜꠣꠡꠣꠄ ‘ꠢꠣꠞꠋ’ ꠅꠞ꠆ꠕ ꠢꠣꠈꠝ ꠛꠣ ꠚꠣꠔꠣꠞꠤ ꠙꠕ ꠀꠞ ‘ꠢꠥꠞꠋ’ ꠝꠣꠘꠦ ‘ꠢꠥꠞꠋꠥꠉ’। ‘ꠢꠣꠞꠋ ꠢꠥꠞꠋ’ ꠡꠛ꠆ꠖ ꠖꠤ ꠚꠣꠔꠣꠞꠤ ꠙꠕ ꠛꠥꠏꠣꠄ। ꠝꠣꠘꠡꠦ ꠇꠄ, ১৩০৩ ꠡꠣꠟꠧ ꠞꠣꠎꠣ ꠉꠃꠠ ꠉꠛꠤꠘ꠆ꠖ ꠎꠦꠛꠟꠣ ꠢꠎꠞꠔ ꠡꠣꠎꠣꠟꠣꠟꠧꠞ (ꠞ.) ꠈꠛꠞ ꠙꠣꠁꠘ ꠎꠦ ꠔꠣꠁꠘ ꠍꠤꠟꠐ ꠀꠁꠍꠁꠘ, ꠢꠃꠡꠝꠄ ꠔꠣꠁꠘ ꠐꠤꠟ꠆ꠟꠣꠞ ꠍꠤꠙꠣꠛꠣꠄ ꠅꠃ ꠢꠥꠞꠋ ꠖꠤ ꠎꠣꠁꠛꠣꠞ ꠛꠣꠖꠦ ꠔꠣꠘ ꠀꠞ ꠈꠛꠞ ꠝꠤꠟꠦ ꠘꠣ।
ꠀꠇꠣꠟꠥꠇꠤ ꠀꠅꠞ ꠛꠣꠋꠟꠣꠖꠦꠡꠞ ꠡꠛꠔꠘꠦ ꠛꠠ ꠀꠅꠞ। ꠁꠇꠐꠣ ꠄꠡꠤꠣꠀꠞ ꠅꠘ꠆ꠘꠔꠝ ꠄꠇꠐꠣ ꠝꠤꠓꠣꠙꠣꠘꠤꠞ ꠎꠟꠣꠜꠥꠝꠤ। ꠄꠞ ꠀꠅꠔꠘ ১৮,১১৫ ꠢꠦꠇ꠆ꠐꠞ, ꠔꠣꠞ ꠝꠣꠏꠦ ꠈꠣꠟꠤ ꠛꠤꠟꠞ ꠀꠅꠔꠘ ৪,৪০০ ꠢꠦꠇ꠆ꠐꠞ। ꠄꠇꠐꠣ ꠝꠥꠟꠁꠛꠣꠎꠣꠞ ꠎꠦꠟꠣꠞ ꠛꠠꠟꠦꠈꠣ (৪০%), ꠇꠥꠟꠣꠃꠠꠣ (৩০%), ꠀꠞ ꠍꠤꠟꠐ ꠎꠦꠟꠣꠞ ꠚꠦꠍꠥꠉꠘ꠆ꠎ (১৫%), ꠉꠧꠟꠣꠙꠉꠘ꠆ꠎ (১০%) ꠅ ꠛꠤꠀꠘꠤꠛꠣꠎꠣꠞ (৫%) ꠎꠥꠞꠤꠀ ꠀꠍꠦ। ꠜꠥꠔꠣꠔ꠆ꠔꠤꠇꠜꠣꠛꠦ ꠄꠇꠐꠣ, ꠃꠔꠞꠦꠖꠤ ꠜꠣꠞꠔ ꠝꠦꠊꠣꠟꠄ ꠙꠣꠢꠣꠠ ꠅ ꠙꠥꠛꠦꠖꠤ ꠔ꠆ꠞꠤꠙꠥꠞꠣ ꠙꠣꠢꠣꠠꠞ ꠙꠣꠞꠧ। ꠜꠥꠔꠣꠔ꠆ꠔꠤꠇ ꠛꠂꠡꠤꠡ꠆ꠐꠞ ꠟꠣꠉꠤ ꠃꠎꠣꠘꠧ ꠙꠌꠥꠞ ꠙꠣꠢꠣꠠ ꠔꠣꠇꠣꠄ ꠀꠇꠣꠟꠥꠇꠤ ꠀꠅꠞꠅ ꠙ꠆ꠞꠣꠄ ꠙꠞ꠆ꠔꠦꠇ ꠛꠍꠞ ꠀꠈꠔꠣ ꠛꠘ꠆ꠘꠣ ꠅꠁꠎꠣꠄ। ꠁ ꠀꠅꠞꠧ ৮০-৯০ꠐꠣ ꠢꠥꠞꠥ, ꠛꠠ ꠅ ꠝꠣꠏꠣꠞꠤ ꠛꠤꠟ ꠀꠍꠦ। ꠡꠤꠔꠧ ꠁꠔꠣ ꠛꠤꠟ ꠅꠈꠟꠧ ꠛꠤꠖꠦꠡꠤ ꠙꠣꠈꠤꠘ ꠀꠁꠀ ꠜꠞꠤ ꠎꠣꠄ।
ꠀꠖꠤ ꠘꠤꠟꠇꠘ꠆ꠑ ꠐꠤ ꠇꠦꠛꠤꠘ, ꠍꠤꠞꠤꠝꠘꠋꠉꠟ
ꠀꠘ꠆ꠔꠧꠘꠤꠅ ꠚ꠆ꠞꠣꠘ꠆ꠌꠦꠍ꠆ꠇꠧ ꠉ꠆ꠞꠣꠝꠡꠤ (২২ ꠎꠣꠘꠥꠀꠞꠤ ১৮৯১ – ২৭ ꠄꠙ꠆ꠞꠤꠟ ১৯৩৭) ꠀꠍꠟꠣ ꠄꠇꠎꠘ ꠁꠔꠣꠟꠤꠅ ꠝꠣꠞ꠆ꠇ꠆ꠍꠛꠣꠖꠤ ꠚꠟꠍꠚꠤ ꠀꠞ ꠇꠝꠤꠃꠘꠤꠍ꠆ꠐ ꠞꠣꠎꠘꠤꠔꠤꠛꠤꠖ। ꠔꠣꠁꠘ ꠞꠣꠎꠘꠂꠔꠤꠇ ꠔꠔ꠆ꠔ꠆ꠅ, ꠡꠝꠣꠎꠛꠤꠉ꠆ꠉꠣꠘ ꠀꠞ ꠜꠣꠡꠣꠛꠤꠉ꠆ꠉꠣꠘꠞ ꠃꠙꠞꠦ ꠟꠦꠈꠣꠟꠦꠈꠤ ꠇꠞꠍꠂꠘ। ꠉ꠆ꠞꠣꠝꠡꠤꠄ ꠇ꠆ꠟꠣꠍꠤꠇꠤ ꠝꠣꠞ꠆ꠇ꠆ꠍꠤ ꠌꠤꠘ꠆ꠔꠣꠗꠣꠞꠣꠞ ꠅꠞ꠆ꠕꠘꠂꠔꠤꠇ ꠘꠤꠞ꠆ꠗꠣꠞꠘꠛꠣꠖ ꠕꠣꠇꠤ ꠀꠟꠉꠣ ꠅꠅꠣꠞ ꠌꠦꠡ꠆ꠐꠣ ꠌꠣꠟꠣꠁꠍꠟꠣ, ꠄꠞ ꠖꠣꠄ ꠔꠣꠘꠞꠦ ꠄꠇꠎꠘ ꠘꠄꠀ ꠝꠣꠞ꠆ꠇ꠆ꠍꠛꠣꠖꠤ ꠢꠤꠡꠣꠛꠦ ꠗꠞꠣ ꠅꠄ।
ꠀꠘꠗꠣꠁꠞ ꠞꠣꠔꠇꠥꠞ ꠈꠦꠔꠤ ꠕꠣꠇꠤ, ꠏꠦꠛꠟꠣ ꠀꠘꠗꠣꠁꠞ ꠅꠄ,
ꠀꠘꠥꠝꠣꠘꠤꠇ ৫৭০ ꠈꠤꠡ꠆ꠐꠣꠛ꠆ꠖ ꠝꠇ꠆ꠇꠣ ꠘꠉꠞꠤꠔ ꠎꠘ꠆ꠝ ꠘꠦꠅꠀ ꠝꠥꠢꠣꠝ꠆ꠝꠖ ꠚꠥꠞꠥ ꠕꠣꠇꠔꠦ ꠄꠔꠤꠝ ꠅꠁꠘ ꠀꠞ ꠄꠞꠛꠣꠖꠦ ꠙꠄꠟꠣ ꠔꠣꠘ ꠖꠣꠖꠣ ꠀꠛ꠆ꠖꠥꠟ ꠝꠧꠔ꠆ꠔꠣꠟꠤꠛ ꠅ ꠛꠣꠖꠦ ꠌꠣꠌꠣ ꠀꠛꠥ ꠔꠣꠟꠤꠛꠧꠞ ꠉꠦꠍꠦ ꠟꠣꠟꠘ ꠙꠣꠟꠘ ꠅꠁꠘ। ꠢꠦꠞꠣ ꠙꠣꠢꠣꠠꠧꠞ ꠉꠥꠢꠣꠔ ꠗꠤꠀꠘꠧ ꠕꠣꠇꠔꠦ ꠕꠣꠇꠔꠦ ৪০ ꠛꠍꠞ ꠛꠄꠅꠡꠧ ꠔꠣꠁꠘ ꠘꠛꠥꠅꠔ ꠙꠣꠁꠘ। ꠎꠤꠛ꠆ꠞꠣꠁꠟ ꠅꠃ ꠙꠣꠢꠣꠠꠧꠞ ꠉꠥꠢꠣꠔ ꠀꠟ꠆ꠟꠣꠞ ꠔꠞꠚ ꠔꠘꠦ ꠔꠣꠘ ꠉꠦꠍꠦ ꠅꠢꠤ ꠟꠁꠀ ꠀꠁꠘ। ꠔꠤꠘ ꠛꠍꠞ ꠛꠣꠖꠦ ৬১০ ꠈꠤꠡ꠆ꠐꠣꠛ꠆ꠖ ꠝꠥꠢꠣꠝ꠆ꠝꠖ ꠡꠣꠝꠘꠣꠡꠣꠝꠘꠤ ꠅꠢꠤ ꠙꠌꠣꠞ ꠇꠞꠦꠘ, ꠀꠞ ꠊꠧꠡꠘꠣ ꠖꠦꠁꠘ "ꠀꠟ꠆ꠟꠣ ꠄꠇ" ꠅ ꠔꠣꠘ ꠉꠦꠍꠦ ꠘꠤꠎꠞꠦ ꠡꠙꠤꠀ ꠖꠦꠃꠀꠞ ꠝꠣꠏꠦ ꠖꠥꠘꠤꠀꠁꠞ ꠇꠟ꠆ꠟꠣꠘ ꠘꠤꠢꠤꠔ, ꠀꠞ ꠁꠍꠟꠣꠝꠧꠞ ꠅꠁꠘꠣꠘ꠆ꠘ ꠘꠛꠤꠘꠔꠞ ꠟꠣꠈꠣꠘ ꠔꠣꠁꠘ ꠅ ꠀꠟ꠆ꠟꠣꠞ ꠙꠣꠑꠣꠁꠟ ꠖꠥꠔ।
ꠀꠞ ꠁꠋꠡꠥꠇꠅꠈꠟꠧꠞ ꠕꠣꠇꠤ, ꠏꠦꠛꠟꠣ ꠢꠦꠞꠣ ꠁꠋꠡꠣ ꠇꠞꠦ।
ꠀꠟ ꠢꠣꠄꠀꠔ ꠎꠣꠖꠥꠉꠞ ꠁ ꠇꠝꠙ꠆ꠟꠦꠇ꠆ꠍꠧꠞ ꠡꠛꠔꠘꠦ ꠡꠤꠇ꠆ꠞꠤꠔ ꠙꠔꠤꠡ꠆ꠐꠣꠘ। ꠁꠈꠣꠘꠧꠞ ꠖꠥꠁ ꠔꠣꠟꠣꠔ ꠖꠡꠐꠣ ꠢꠟ ꠀꠍꠦ। ꠁꠔꠣ ꠢꠟ ꠅꠈꠟꠧ ꠢꠤꠎꠞꠤ ꠙꠄꠟꠣ ꠡꠔꠣꠛ꠆ꠖꠤ ꠔꠘꠦ ꠡꠥꠞꠥ ꠇꠞꠤ ꠛꠤꠜꠤꠘ꠆ꠘ ꠎꠥꠉꠧ ꠟꠦꠈꠣ ꠇꠥꠞꠀꠘꠧꠞ ꠙꠣꠘ꠆ꠒꠥꠟꠤꠙꠤ ꠅꠈꠟ ꠞꠣꠈꠣ ꠀꠍꠦ। ꠝꠇ꠆ꠇꠣ, ꠝꠖꠤꠘꠣ, ꠖꠣꠝꠦꠡ꠆ꠇ, ꠛꠣꠉꠖꠣꠖꠧ ꠙꠣꠞ꠆ꠌꠝꠦꠘ꠆ꠐ ꠇꠣꠉꠎ ꠖꠤ ꠟꠦꠈꠣ ꠙꠣꠘ꠆ꠒꠥꠟꠤꠙꠤ ꠁꠈꠘꠧ ꠞꠣꠈꠣ ꠀꠍꠦ। ꠙꠣꠘ꠆ꠒꠥꠟꠤꠙꠤꠞ ꠡꠥꠞꠇ꠆ꠇꠣꠞ ꠟꠣꠉꠤ ꠛꠤꠡꠦꠡ ꠙꠇ꠆ꠞꠤꠀꠄ ꠞꠣꠈꠣ ꠅꠄ। ꠖꠥꠞ꠆ꠟꠜ ꠙꠣꠘ꠆ꠒꠥꠟꠤꠙꠤꠞ ꠝꠣꠏꠦ ১৬৯৪ ꠈꠤꠡ꠆ꠐꠣꠛ꠆ꠖꠦ ꠎꠣꠞ꠆ꠝꠣꠘꠤꠔ ꠝꠥꠖ꠆ꠞꠤꠔ ꠇꠥꠞꠀꠘꠧꠞ ꠄꠇꠐꠣ ꠙꠣꠘ꠆ꠒꠥꠟꠤꠙꠤ ꠀꠍꠦ। ৯৫৫ ꠈꠤꠡ꠆ꠐꠣꠛ꠆ꠖꠦ ꠍꠥꠁꠎꠣꠞꠟꠦꠘ꠆ꠒꠧ ꠟꠦꠐꠤꠘ ꠜꠣꠡꠣꠔ ꠅꠘꠥꠖꠤꠔ ꠇꠥꠞꠀꠘꠧꠞ ꠙꠣꠘ꠆ꠒꠥꠟꠤꠙꠤ ꠎꠣꠖꠥꠉꠞꠧ ꠀꠍꠦ। ꠁꠇꠐꠣ ꠇꠥꠞꠀꠘꠧꠞ ꠙ꠆ꠞꠣꠌꠤꠘꠔꠝ ꠅꠘꠥꠛꠣꠖ ꠅꠈꠟꠧꠞ ꠅꠁꠘ꠆ꠘꠔꠝ। ꠈꠟꠤꠚꠣ ꠃꠍꠝꠣꠘꠧꠞ ꠀꠝꠟꠧ ꠟꠦꠇꠣ ꠇꠥꠞꠀꠘꠧꠞ ꠙꠣꠘ꠆ꠒꠥꠟꠤꠙꠤ ꠁꠈꠣꠘꠧ ꠞꠣꠈꠣ ꠀꠍꠦ। ꠄꠍꠣꠠꠣ ꠇꠤꠍꠥ ꠍꠥꠐꠝꠥꠐ ꠡꠣꠁꠎꠧꠞ ꠇꠥꠞꠀꠘꠧꠞ ꠙꠣꠘ꠆ꠒꠥꠟꠤꠙꠤ ꠀꠍꠦ ꠎꠦꠉꠥꠁꠘ ꠙꠠꠔꠦ ꠀꠟꠧꠇꠤꠅ ꠎꠘ꠆ꠔ꠆ꠞꠧꠞ ꠖꠞꠇꠣꠞ ꠅꠄ।
ꠁ ꠅꠁꠟ ꠍꠤꠟꠐꠤ ꠢꠞꠚ ꠅꠈꠟꠧꠞ ꠖꠥꠍꠞꠣ ꠡꠞꠛꠞꠘꠧ ꠀꠞ ꠖꠥꠍꠞꠣ ꠢꠞꠚ। ꠍꠤꠟꠐꠤ ꠡꠞꠛꠞꠘꠧꠞ ꠡꠋꠇꠣ ꠝꠥꠐ ৫ꠐꠣ।
ꠁ ꠎꠦꠟꠣꠔ ৭ꠐꠣ ꠃꠙꠎꠦꠟꠣ ꠀꠍꠦ; ꠁꠉꠥꠁꠘ ꠅꠁꠟ:
ꠁ ꠡꠣꠉ ꠇꠌꠥꠀ ꠞꠋꠉꠧꠞ। ꠡꠣꠗꠣꠞꠘꠔ ꠙꠣꠢꠣꠞꠤ ꠄꠟꠣꠇꠣꠞ ꠝꠣꠐꠤꠔ ꠁꠇꠐꠣ ꠚꠟꠦ। ꠁ ꠉꠣꠍ ৮ ꠁꠘ꠆ꠌꠤ ꠕꠘꠦ ৩০ ꠁꠘ꠆ꠌꠤ ꠙꠞ꠆ꠎꠘ꠆ꠔ ꠅꠄ। ꠅꠁꠘ꠆ꠘ ꠎꠣꠔꠧꠞ ꠡꠣꠉꠞ ꠟꠣꠈꠣꠘ ꠁꠇꠐꠣꠅ ꠉꠥꠠꠤ ꠕꠘꠦ ꠜꠣꠋꠉꠤ ꠀꠘꠟꠦ ꠘꠀ ꠇꠞꠤ ꠢꠤꠞꠛꠣꠞ ꠉꠣꠍ ꠅꠄ।
ꠁꠍꠟꠣꠝ  ꠡꠛ꠆ꠖꠐꠣ ꠀꠁꠍꠤ ꠀꠞꠛꠤ س-ل-م ꠡꠛ꠆ꠖ ꠔꠘꠦ; ꠎꠣꠞ ꠖꠥꠁꠐꠣ ꠅꠞ꠆ꠕ: ১. ꠡꠣꠘ꠆ꠔꠤ ২. ꠀꠔ꠆ꠔꠡꠝꠞ꠆ꠙꠘ ꠇꠞꠣ। ꠡꠋꠇꠦꠙꠦ, ''ꠁꠍꠟꠣꠝ'' ꠅꠁꠟ ꠡꠣꠘ꠆ꠔꠤ (ꠙ꠆ꠞꠔꠤꠡ꠆ꠑꠣ)'ꠞ ꠟꠣꠉꠤ ꠄꠇ ꠅ ꠅꠖꠤꠔꠤꠅ ꠍ꠆ꠞꠡꠐꠣꠞ (ꠀꠟ꠆ꠟꠣ) ꠉꠦꠍꠦ ꠀꠔ꠆ꠔꠡꠝꠞ꠆ꠙꠘ ꠇꠞꠣ।
ꠁꠍꠟꠣꠝ  ꠦꠇꠐꠣ ꠄꠇꠦꠡ꠆ꠡꠞꠛꠣꠖꠤ ꠀꠞ ꠁꠛ꠆ꠞꠣꠢꠤꠝꠤꠅ ꠗꠞ꠆ꠝ; ꠎꠦꠇꠐꠣ ꠀꠟ꠆ꠟꠣꠞ ꠛꠣꠘꠤ (ꠇꠧꠞꠣꠘ) ꠅ ꠘꠛꠤ ꠝꠥꠢꠣꠝ꠆ꠝꠖꠞ ꠙ꠆ꠞꠖꠔ꠆ꠔ ꠡꠤꠇ꠆ꠇꠣ ꠙꠖ꠆ꠖꠔꠤ, ꠎꠤꠛꠘꠣꠖꠞ꠆ꠡ (ꠍꠥꠘ꠆ꠘꠔ ꠅ ꠢꠣꠖꠤꠍ ꠘꠣꠝꠦ ꠟꠦꠈꠣ) ꠖꠤ ꠌꠟꠦ। ꠁꠍꠟꠣꠝ ꠙꠣꠟꠘ ꠇꠣꠞꠤ ꠅꠈꠟꠦ ꠝꠥꠢꠣꠝ꠆ꠝꠖ (ꠍ:) ꠞꠦ ꠡꠦꠡ ꠘꠛꠤ ꠢꠤꠡꠣꠛꠦ ꠝꠣꠘꠂꠘ।
ꠁꠍꠟꠣꠝꠤ ꠡꠤꠇ꠆ꠇꠣ ꠛꠤꠡꠅꠇ ꠁꠃꠡꠥꠚ ꠛꠤꠘ ꠀꠢꠝꠦꠖ ꠇꠣꠘꠥ ꠁꠍ꠆ꠇꠥꠟ ꠅꠃ ꠎꠣꠉꠣꠔ ꠅꠛꠡ꠆ꠕꠤꠔ। ꠁ ꠁꠍ꠆ꠇꠥꠟꠧ ꠡꠣꠔꠐꠣ ꠛꠤꠘ꠆ꠘ ꠛꠤꠡꠄꠅ ꠙꠠꠣꠘꠤ ꠅꠄ। ꠛꠦꠐꠤꠘ ꠅ ꠚꠥꠞꠥꠔ꠆ꠔꠣꠁꠔꠞꠦ ꠀꠟꠣꠖꠣ ꠇ꠆ꠟꠣꠍꠧ ꠇꠥꠞꠀꠘ ꠡꠤꠇ꠆ꠇꠣ ꠖꠦꠅꠀ ꠅꠄ।
ꠃ ꠅꠁꠟ ꠍꠤꠟꠐꠤ ꠢꠞꠚ ꠅꠈꠟꠧꠞ ꠔꠤꠍꠞꠣ ꠡꠞꠛꠞꠘꠧ ꠀꠞ ꠔꠤꠍꠞꠣ ꠢꠞꠚ। ꠍꠤꠟꠐꠤ ꠡꠞꠛꠞꠘꠧꠞ ꠡꠋꠇꠣ ꠝꠥꠐ ৫ꠐꠣ।
ꠃꠁꠇꠤꠙꠤꠒꠤꠀꠔ ꠏꠥꠉꠣꠏꠥꠉ ꠇꠞꠣꠞ ꠀꠉ꠆ꠞꠢꠞ ꠟꠣꠉꠤ ꠗꠂꠘꠘꠛꠣꠖ। ꠀꠉꠥꠀꠁꠛꠣꠞ ꠀꠉꠦ, ꠔꠥꠠꠣ ꠉꠥꠞꠥꠔꠔꠙꠥꠞꠘꠧ ꠖꠣꠄꠝꠥꠇ꠆ꠔꠤ:
ꠃꠔꠞꠦ ꠍꠤꠟꠐ ꠎꠦꠟꠣꠞ ꠛꠣꠟꠣꠉꠘꠎ ꠃꠙꠎꠦꠟꠣ,ꠚꠦꠍꠥꠉꠘꠎ ꠃꠙꠎꠦꠟꠣ,ꠉꠥꠟꠣꠙꠉꠘꠎ ꠃꠙꠎꠦꠟꠣ ꠀꠞ ꠛꠤꠀꠘꠤꠛꠣꠎꠣꠞ ꠃꠙꠎꠦꠟꠣ; ꠖꠇꠘꠦꠖꠤ ꠔ꠆ꠞꠤꠙꠥꠞꠣ ꠞꠣꠁꠎꠎ (ꠄꠘꠒꠤꠀ); ꠙꠥꠛꠦꠖꠤ ꠇꠣꠍꠣꠞ (ꠄꠘꠒꠤꠀ) ꠀꠞ ꠙꠌꠝꠦꠖꠤ ꠢꠛꠤꠉꠘꠎ ꠎꠦꠟꠣꠞ ꠘꠛꠤꠉꠘꠎ ꠃꠙꠎꠦꠟꠣ ꠀꠞ ꠛꠣꠢꠥꠛꠟ ꠃꠙꠎꠦꠟꠣ। ꠁ ꠎꠦꠟꠣꠞ ৬ (ꠍꠄ) ꠐꠣ ꠝꠦꠁꠘ ꠘꠖ-ꠘꠖꠤ ꠅꠁꠟ ꠝꠘꠥ, ꠛꠞꠣꠇ, ꠗꠟꠣꠁ, ꠡꠥꠘꠣꠤ, ꠎꠥꠠꠤ ꠀꠞ ꠇꠥꠡꠤꠀꠞꠣ।
ꠄ ꠅꠁꠟ ꠍꠤꠟꠐꠤ ꠢꠞꠚ ꠅꠈꠟꠧꠞ ꠍꠃꠐꠣ ꠡꠞꠛꠞꠘꠧ ꠀꠞ ꠍꠃꠐꠣ ꠢꠞꠚ। ꠍꠤꠟꠐꠤ ꠡꠞꠛꠞꠘꠧꠞ ꠡꠋꠇꠣ ꠝꠥꠐ ৫ꠐꠣ।
ꠄꠍꠣꠠꠣ ꠁ ꠎꠦꠟꠣꠔ-
ꠅꠡꠝꠣꠘꠤꠞ ꠎꠘ꠆ꠝ ১৯১৮ ꠡꠣꠟꠞ ১ꠟꠣ ꠍꠦꠙ꠆ꠐꠦꠝ꠆ꠛꠞ ꠡꠥꠘꠣꠝꠉꠘ꠆ꠎꠦ। ꠔꠣꠘ ꠛꠣꠙꠞ ꠛꠣꠠꠤ ꠍꠤꠟꠦꠐ ꠎꠦꠟꠣꠞ ꠛꠣꠟꠣꠉꠘ꠆ꠎ ꠕꠣꠘꠣꠞ (ꠅꠇꠢꠧꠘꠇꠥꠞ ꠅꠡꠝꠣꠘꠤ ꠘꠉꠞ ꠃꠙꠎꠦꠟꠣ) ꠖꠀꠝꠤꠞ। ꠔꠣꠘ ꠀꠛ꠆ꠛꠣꠞ ꠘꠣꠝ ꠈꠣꠘ ꠛꠣꠢꠣꠖꠥꠞ ꠝꠚꠤꠎꠥꠞ ꠞꠢꠝꠣꠘ, ꠝꠣꠞ ꠘꠣꠝ ꠎꠧꠛꠦꠖꠣ ꠈꠣꠔꠥꠘ.
ꠇꠝꠙ꠆ꠟꠦꠇ꠆ꠍꠧꠞ ꠅꠒꠤꠐꠞꠤꠀꠝꠧꠞ ꠘꠣꠝ ꠝꠥꠢꠣꠝ꠆ꠝꠖ ꠛꠤꠘ ꠈꠟꠤꠚꠣ ꠛꠤꠘ ꠍꠣꠟꠝꠣꠘ ꠀꠟ ꠈꠟꠤꠚꠣ ꠟꠦꠇꠌꠣꠞ ꠢꠟ। ꠁꠇꠐꠣ ১৫০ꠎꠘ ꠖꠞ꠆ꠡꠇꠞꠦ ꠎꠣꠉꠣ ꠖꠤꠔꠧ ꠙꠣꠞꠦ। ꠁꠉꠥ ꠝꠥꠟꠔ ꠛꠇ꠆ꠔꠤꠔꠣ ꠀꠞ ꠄꠇꠣꠒꠦꠝꠤꠇ ꠡꠝ꠆ꠝꠦꠟꠘꠧꠞ ꠟꠣꠉꠤ ꠛꠦꠛꠢꠣꠞ ꠇꠞꠣ ꠅꠄ। ꠎꠥꠇ꠆ꠔꠞꠣꠎ꠆ꠎ, ꠎꠥꠇ꠆ꠔꠞꠣꠡ꠆ꠐ꠆ꠞ, ꠚ꠆ꠞꠣꠘ꠆ꠍ ꠡꠢ ꠛꠃꠔ ꠖꠦꠡ ꠔꠘꠦ ꠅꠕꠤꠔꠤ ꠛꠇ꠆ꠔꠣ ꠅꠈꠟ ꠛꠣꠢꠞꠣꠁꠘꠧ ꠀꠁꠀ ꠕꠣꠇꠂꠘ। ꠛꠤꠜꠤꠘ꠆ꠘ ꠡꠝꠤꠔꠤ ꠅ ꠙꠔꠤꠡ꠆ꠐꠣꠘꠧꠞ ꠟꠉꠦ ꠡꠎꠥꠉꠤꠔꠣꠞ ꠟꠣꠉꠤ ꠡꠝ꠆ꠝꠦꠟꠘ ꠢꠟ ꠙ꠆ꠞꠣꠄ ꠡꠣꠗꠣꠞꠘꠧꠞ ꠟꠣꠉꠤ ꠛꠦꠛꠀꠞ ꠅꠄ।
ꠇꠞꠘꠣꠜꠣꠁꠞꠣꠍ ꠅꠁꠟꠧ ꠉꠤ ꠘꠤꠖꠥꠜꠣꠁꠞꠣꠍ  ꠡ꠆ꠞꠦꠘꠤꠞ ꠇꠞꠘꠣꠜꠣꠁꠞꠖꠣ ꠚꠦꠝꠦꠟꠤꠞ ꠇꠞꠘꠣꠜꠣꠁꠞꠤꠘꠣ ꠃꠙꠉꠥꠔ꠆ꠞꠞ ꠄꠇꠐꠣ ꠢꠣꠍꠞꠤ ꠎꠣꠃꠀ ꠜꠣꠁꠞꠣꠍ।
ꠇꠥꠘꠥ ꠛꠦꠘꠎꠘ ꠛꠞꠘꠧꠞ ꠟꠉꠦ ꠟꠣꠉꠟꠦ ꠀ'ꠞ ꠞꠥꠙ ꠛꠖꠟꠤ ꠏꠣꠄ, ꠅꠞꠕꠣꠔ ꠁꠇꠐꠣꠞꠦ ꠅꠁꠘꠘ ꠞꠥꠙꠦ ꠟꠦꠈꠣ ꠅꠄ। ꠢꠤ ꠞꠥꠙꠞꠦ ꠀ'ꠞ ꠉꠃꠘꠧ ꠙ꠆ꠞꠔꠤꠇ ꠈꠃꠀ ꠅꠄ। ꠀ'ꠞ ꠉꠃꠘꠧ ꠞꠥꠙ ꠅꠁꠟ “ꠣ”। ꠏꠦꠝꠘ ꠝ꠆+ꠣ=ꠝꠣ ꠁꠔꠔꠣꠖꠤ। ꠝꠘꠧ ꠞꠣꠈꠛꠣ “ꠀ” ꠀꠞ ”ꠞ” ꠖꠦꠈꠔꠦ ꠄꠇꠟꠣꠈꠣꠘ। ꠙꠣꠞꠔꠇꠇ ꠅꠁꠟ ꠉꠤ- ꠀ'ꠞ ꠖꠄꠅ ꠐꠣꠘ ꠟꠣꠝꠛꠣ, ꠏꠦꠎꠣꠉꠣꠔ ꠞ'ꠞ ꠝꠣꠏꠞ ꠐꠣꠘ ꠛꠣꠐꠐꠤ।
ꠇꠥꠘꠥ ꠛꠦꠘꠎꠘ ꠛꠞꠘꠧꠞ ꠟꠉꠦ ꠟꠣꠉꠟꠦ ꠃ'ꠞ ꠞꠥꠙ ꠛꠖꠟꠤ ꠏꠣꠄ, ꠅꠞꠕꠣꠔ ꠁꠇꠐꠣꠞꠦ ꠅꠁꠘꠘ ꠞꠥꠙꠦ ꠟꠦꠈꠣ ꠅꠄ। ꠢꠤ ꠞꠥꠙꠞꠦ ꠃ'ꠞ ꠉꠃꠘꠧ ꠙ꠆ꠞꠔꠤꠇ ꠈꠃꠀ ꠅꠄ। ꠃ'ꠞ ꠉꠃꠘꠧ ꠞꠥꠙ ꠅꠁꠟ “ꠥ”। ꠏꠦꠝꠘ ꠕ+ꠥ=ꠕꠥ ꠁꠔꠔꠣꠖꠤ। ꠝꠘꠧ ꠞꠣꠈꠛꠣ, ꠏꠦꠎꠣꠉꠣꠔ ꠘꠣꠉꠞꠤ ꠢꠞꠚ ꠅꠈꠟꠧꠞ (ꠖꠦꠛꠘꠣꠉꠞꠤ, ꠙꠥꠛꠧꠞ ꠘꠣꠉꠞꠤ, ꠘꠘ꠆ꠖꠤꠘꠣꠉꠞꠤ ꠛꠣ ꠛ꠆ꠞꠣꠝꠝꠤ ꠟꠤꠙꠤꠞ) ꠝꠣꠏꠦ “ꠃ (U)” ꠖꠥꠖꠤꠐꠣ,  ꠁꠎꠣꠉꠣꠔ ꠍꠤꠟꠐꠤ ꠎꠛꠣꠘꠧ “ꠃ” ꠝꠣꠔ꠆ꠞ ꠄꠇꠐꠣ।
ꠇꠥꠘꠥ ꠛꠦꠘꠎꠘ ꠛꠞꠘꠧꠞ ꠟꠉꠦ ꠟꠣꠉꠟꠦ ꠄ'ꠞ ꠞꠥꠙ ꠛꠖꠟꠤ ꠏꠣꠄ, ꠅꠞꠕꠣꠔ ꠁꠇꠐꠣꠞꠦ ꠅꠁꠘꠘ ꠞꠥꠙꠦ ꠟꠦꠈꠣ ꠅꠄ। ꠢꠤ ꠞꠥꠙꠞꠦ ꠄ'ꠞ ꠉꠃꠘꠧ ꠙ꠆ꠞꠔꠤꠇ ꠈꠃꠀ ꠅꠄ। ꠄ'ꠞ ꠉꠃꠘꠧ ꠞꠥꠙ ꠅꠁꠟ “ꠦ ꠦꠦ”। ꠏꠦꠝꠘ ꠝ+ꠦ=ꠝꠦ ꠁꠔꠔꠣꠖꠤ।
ꠇꠥꠘꠥ ꠛꠦꠘꠎꠘ ꠛꠞꠘꠧꠞ ꠟꠉꠦ ꠟꠣꠉꠟꠦ ꠅ'ꠞ ꠞꠥꠙ ꠛꠖꠟꠤ ꠏꠣꠄ, ꠅꠞꠕꠣꠔ ꠁꠇꠐꠣꠞꠦ ꠅꠁꠘꠘ ꠞꠥꠙꠦ ꠟꠦꠈꠣ ꠅꠄ। ꠢꠤ ꠞꠥꠙꠞꠦ ꠅ'ꠞ ꠉꠃꠘꠧ ꠙ꠆ꠞꠔꠤꠇ ꠈꠃꠀ ꠅꠄ। ꠅ'ꠞ ꠉꠃꠘꠧ ꠞꠥꠙ ꠅꠁꠟ “ꠧ”। ꠏꠦꠝꠘ ꠛ+ꠧ=ꠛꠧ ꠁꠔꠔꠣꠖꠤ। ꠝꠘꠧ ꠞꠣꠈꠛꠣ, ꠏꠦꠎꠣꠉꠣꠔ ꠘꠣꠉꠞꠤ ꠢꠞꠚ ꠅꠈꠟꠧꠞ (ꠖꠦꠛꠘꠣꠉꠞꠤ, ꠙꠥꠛꠧꠞ ꠘꠣꠉꠞꠤ, ꠘꠘ꠆ꠖꠤꠘꠣꠉꠞꠤ ꠛꠣ ꠛ꠆ꠞꠣꠝꠝꠤ ꠟꠤꠙꠤꠞ) ꠝꠣꠏꠦ “ꠅ (O)” ꠖꠥꠖꠤꠐꠣ,  ꠁꠎꠣꠉꠣꠔ ꠍꠤꠟꠐꠤ ꠎꠛꠣꠘꠧ “ꠅ” ꠝꠣꠔ꠆ꠞ ꠄꠇꠐꠣ।
ꠇꠥꠟ ꠀꠃꠏꠥ ꠛꠤꠞꠣꠛꠛꠤꠟ ꠚꠣꠟꠣꠇ।
ꠈꠣꠘ ꠛꠣꠢꠣꠖꠥꠞꠞ ꠖꠥꠁ ꠚꠥꠀ ꠀꠞ ꠄꠇ ꠚꠥꠞꠤꠞ ꠝꠣꠏꠦ ꠅꠡꠝꠣꠘꠤ ꠀꠍꠟꠣ ꠢꠈꠟꠧꠞ ꠍꠥꠐ। ꠅꠡꠝꠣꠘꠤꠞ ꠎꠘ꠆ꠝ ꠡꠝꠄ ১৯১৮ ꠡꠣꠟ ꠈꠣꠘ ꠛꠣꠢꠣꠖꠥꠞ ꠝꠚꠤꠎꠥꠞ ꠞꠢꠝꠣꠘ ꠢꠃ ꠡꠝꠄꠇꠥꠞ ꠀꠡꠣꠝꠞ ꠡꠥꠘꠣꠝꠉꠘ꠆ꠎ ꠡꠖꠞ ꠝꠢꠇꠥꠝꠣꠔ ꠍꠣꠛ-ꠒꠤ꠆ꠔꠤꠡꠘꠣꠟ ꠅꠚꠤꠍꠣꠞꠞ ꠌꠣꠇꠞꠤ ꠇꠞꠔꠣ.
ꠍꠃꠖꠤ ꠀꠞꠛꠞ ꠝꠇ꠆ꠇꠣꠔ ꠇꠣꠛꠣ ꠡꠞꠤꠚ; ꠎꠦꠈꠣꠘꠧ ꠢꠣꠞꠣ ꠖꠥꠘꠤꠀꠞ ꠟꠣꠈ ꠟꠣꠈ ꠝꠥꠍꠟꠤꠝ ꠝꠤꠟꠤꠝꠤꠡꠤ ꠗꠞ꠆ꠝꠤꠅ ꠜꠣꠛꠡꠣꠛ ꠟꠁꠀ ꠀꠟ꠆ꠟꠣꠞꠦ ꠒꠣꠇꠂꠘ।
ꠍꠤꠟꠐ ꠅ ꠀꠉꠞ ꠀꠝꠟ ꠔꠘꠦ ꠛꠣꠋꠟꠣꠞ ꠅꠘ꠆ꠘꠣꠘ꠆ꠘ ꠎꠣꠉꠣꠞ ꠟꠣꠈꠣꠘ ꠛꠣꠋꠟꠣ ꠟꠤꠙꠤꠖꠤ ꠟꠦꠈꠣꠟꠦꠈꠤ ꠅꠁꠟꠦꠅ ꠝꠖ꠆ꠖꠎꠥꠉ ꠁꠡꠟꠣꠝꠞ ꠀꠉꠝꠘꠞ ꠛꠣꠖꠦ ꠛꠣꠋꠟꠣꠞ ꠟꠉꠦꠟꠤꠉꠦ ꠍꠤꠟꠐꠤ ꠘꠣꠉꠞꠤ ꠟꠤꠙꠤ ꠙ꠆ꠞꠌꠟꠤꠔ ꠅꠄ। ꠇꠤꠘ꠆ꠔꠥ ꠅꠈꠘ ꠀꠞ ꠘꠣꠉꠞꠤ ꠟꠤꠙꠤ ꠢꠤꠟꠣ ꠌꠈꠥꠔ ꠙꠒ়ꠦ ꠘꠣ, ꠟꠦꠈꠣꠞ ꠟꠣꠉꠤ ꠅꠈꠘ ꠈꠣꠟꠤ ꠛꠣꠋꠟꠣ ꠛꠞ꠆ꠘꠝꠣꠟꠣ ꠛꠦꠛꠢꠣꠞ ꠅꠄ। ꠜꠣꠞꠔꠞ ꠛꠤꠢꠣꠞ ꠞꠣꠎ꠆ꠎꠞ ꠇꠁꠕꠤ ꠟꠤꠙꠤꠞ ꠟꠉꠦ ꠍꠤꠟꠐꠤ ꠘꠣꠉꠞꠤ ꠟꠤꠙꠤꠞ ꠡꠝ꠆ꠙꠞ꠆ꠇ ꠀꠍꠦ। ꠎꠥꠖꠤꠅ ꠄꠞ ꠙ꠆ꠞꠇꠞꠤꠔ ꠃꠔꠙꠔ꠆ꠔꠤ ꠡꠝ꠆ꠙꠞ꠆ꠇꠦ ꠅꠈꠘꠅ ꠎꠣꠘꠣ ꠉꠦꠍꠦ ꠘꠣ। ꠔꠛꠦ ꠡꠛ ꠔꠘꠦ ꠙꠥꠞꠣꠘ ꠈꠧঁꠎ ꠙꠣꠅꠀ ꠙꠣꠘ꠆ꠒꠥꠟꠤꠙꠤꠐꠣ ꠀꠘꠥꠝꠣꠘꠤꠇ ১৫৪৯ ꠅꠕꠛꠣ ১৭৭৪ ꠡꠣꠟꠞ ꠝꠣꠏꠣꠝꠣꠏꠤ ꠡꠝꠎ় ꠟꠦꠈꠣ। (ꠎꠥꠖꠤꠅ ꠙꠣꠘ꠆ꠒꠥꠟꠤꠙꠤꠔ ꠔꠣꠞꠤꠈ ꠟꠦꠈꠣ ꠀꠍꠤꠟ, ꠇꠤꠘ꠆ꠔꠥ ꠟꠦꠈꠣ ꠕꠘꠦ ꠁꠔꠣ ꠛꠥꠏꠣꠞ ꠃꠙꠣꠄ ꠘꠣꠁ)
ꠍꠤꠟꠐ ꠎꠦꠟꠣꠞ ১৩ꠐꠣ ꠃꠙꠎꠦꠟꠣ ꠅꠈꠟ ꠅꠁꠟ:
ꠍꠤꠟꠐ ꠛꠤꠎꠄꠞ ꠛꠣꠖꠦ ꠡꠣꠢ ꠎꠣꠟꠣꠟꠞ ꠡꠋꠉꠤ-ꠅꠘꠥꠡꠣꠞꠤ ꠅꠈꠟꠞ ꠝꠣꠏ ꠕꠣꠇꠤ ꠛꠃꠔ ꠙꠤꠞ-ꠖꠞꠛꠦꠡ ꠅ ꠔꠣꠞꠣꠞ ꠛꠣꠖꠦ ꠔꠣꠞꠣꠞ ꠛꠋꠡꠗꠞ ꠅꠈꠟ ꠍꠤꠟꠐ ꠡꠢ ꠛꠣꠋꠟꠣꠖꠦꠡꠞ ꠛꠤꠜꠤꠘ꠆ꠘ ꠎꠣꠉꠣꠔ ꠉꠤꠀ ꠕꠣꠇꠣ ꠡꠥꠞꠥ ꠇꠞꠁꠘ। ꠔꠣꠘ ꠝꠞꠣꠞ ꠙꠧꠞ ꠔꠣꠘ ꠈꠄꠛꠞ ꠍꠤꠟꠐ ꠖꠦꠅꠀ ꠅꠄ।
ꠍꠤꠟꠐꠤ ꠘꠣꠉꠞꠤ ꠛꠣ ꠘꠣꠉꠞꠤ ꠟꠤꠙꠤ ꠛꠣꠋꠟꠣꠖꠦꠡꠞ ꠍꠤꠟꠐ ꠅꠘ꠆ꠌꠟ ꠀꠞ ꠜꠣꠞꠔꠞ ꠀꠡꠣꠝ ꠞꠣꠁꠎ꠆ꠎꠞ ꠛꠞꠣꠇ ꠃꠙꠔ꠆ꠔꠇꠣꠔ ꠛꠦꠛꠀꠞ ꠅꠃꠀ ꠦꠇꠐꠣ ꠟꠤꠙꠤ। ꠍꠤꠟꠐꠞ ꠛꠣꠞꠦ ꠛꠣꠋꠟꠣꠖꠦꠡꠞ ꠝꠂꠝꠘꠡꠤꠋ, ꠘꠦꠔ꠆ꠞꠇꠧꠘꠣ, ꠇꠤꠡꠧꠞꠉꠘ꠆ꠎ ꠎꠦꠟꠣꠔ ꠁ ꠟꠤꠙꠤꠞ ꠙꠌꠟꠘ ꠀꠍꠤꠟ ꠇꠞꠤ ꠎꠣꠘꠣ ꠎꠣꠄ। ꠁ ꠟꠤꠙꠤ ꠖꠤ ꠙ꠆ꠞꠝꠤꠔ ꠛꠣꠋꠟꠣ, ꠡꠋꠍ꠆ꠇ꠆ꠞꠤꠔ ꠛꠣ ꠙ꠆ꠞꠣꠇ꠆ꠞꠤꠔ ꠘꠣꠄ, ꠛꠞꠋ ꠍꠤꠟꠐꠤ ꠜꠣꠡꠣ ꠟꠦꠈꠣ ꠅꠁꠔ।
ꠍꠤꠟꠐꠤ ꠘꠣꠉꠞꠤ ꠟꠤꠙꠤ ꠎꠦ ꠡꠞꠟ ꠄꠇꠐꠣ ꠟꠤꠙꠤ। ꠁꠇꠐꠣꠞ ꠅꠇ꠆ꠇꠞ ꠛꠣꠋꠟꠣ ꠔꠘꠦ ꠇꠝ। ꠄ ꠟꠤꠙꠤꠔ ꠇꠧꠘ ꠎꠥꠇ꠆ꠔꠣꠇ꠆ꠇꠞ ꠅ ꠀꠍꠤꠟ ꠘꠣ। ꠘꠣꠉꠞꠤ ꠟꠤꠙꠤꠔ ꠛꠞ꠆ꠘꠝꠣꠟꠣꠞ ꠡꠋꠇꠣ ꠡꠣꠗꠣꠞꠘꠜꠣꠛꠦ ৩২ꠐꠣ, "ং" (ꠅꠘꠥꠡ꠆ꠡꠣꠞ)-ꠞꠦ "০" ꠢꠤꠡꠣꠛꠦ ꠗꠞꠤꠀ ꠄꠞ ꠡꠋꠇꠣ ৩৩ꠐꠣ; ꠁꠔꠣꠞ ꠝꠣꠏꠦ ꠡꠞꠛꠞ꠆ꠘ ৫ꠐꠣ, ꠛꠦꠘ꠆ꠎꠘꠛꠞ꠆ꠘ ২৮ꠐꠣ।
ꠍꠤꠟꠐꠤ ꠘꠣꠉꠞꠤ ꠟꠤꠙꠤꠔ ꠛꠣꠋꠟꠣ ꠡꠋꠇꠣ ꠙꠖ꠆ꠗꠔꠤ ꠛꠦꠛꠢꠣꠞ ꠇꠞꠣ ꠅꠄ।
ꠍꠤꠟꠐꠤ ꠜꠣꠡꠣꠞ ꠁꠔꠤꠀꠡ ꠊꠣঁꠐꠟꠦ ꠖꠦꠈꠣ ꠎꠣꠄ, ꠁ ꠜꠣꠡꠣꠞ ꠙ꠆ꠞꠌꠟꠘ ꠈꠣꠟꠤ ꠍꠤꠟꠐꠦꠁ ꠞꠁꠍꠦ ꠘꠣ, ꠜꠣꠞꠔꠞ ꠀꠡꠣꠝ, ꠔ꠆ꠞꠤꠙꠥꠞꠣ ꠀꠞ ꠝꠦꠊꠣꠟꠄꠞ ꠛꠃꠔ ꠝꠣꠁꠘꠡꠞ ꠝꠥꠈꠞ ꠜꠣꠡꠣ ꠍꠤꠟꠐꠤ। ꠁꠇꠐꠣ ꠄꠇꠐꠣ ꠙꠥꠞꠣꠘꠣ ꠜꠣꠡꠣ ꠔꠣꠔꠦ ꠇꠧꠘ ꠡꠘ꠆ꠖꠦꠢ ꠘꠦꠁ। ꠉꠛꠦꠡꠇ ꠡꠂꠅꠖ ꠝꠧꠍ꠆ꠔꠚꠣ ꠇꠣꠝꠣꠟ ꠀꠞ ꠅꠖ꠆ꠖꠣꠙꠇ ꠝꠥꠢꠝ꠆ꠝꠖ ꠀꠡꠣꠖ꠆ꠖꠞ ꠀꠟꠤꠞ ꠝꠔꠦ ꠎꠐꠤꠟ ꠡꠋꠡ꠆ꠇ꠆ꠞꠤꠔ-ꠙ꠆ꠞꠗꠣꠘ ꠛꠣꠋꠟꠣ ꠛꠞ꠆ꠘꠝꠣꠟꠣꠞ ꠛꠤꠇꠟ꠆ꠙ ꠟꠤꠙꠤ ꠢꠤꠡꠣꠛꠦ ‘ꠍꠤꠟꠐꠤ ꠘꠣꠉꠞꠤ’ ꠟꠤꠙꠤꠞ ꠃꠖ꠆ꠜꠣꠛꠘ ꠅꠁꠍꠤꠟ ꠈ꠆ꠞꠤꠡ꠆ꠐꠤꠅ ꠌꠔꠥꠞ꠆ꠖꠡ ꠡꠔꠣꠛ꠆ꠖꠤꠞ ꠝꠣꠏꠣꠝꠣꠏꠤ ꠡꠝꠄ। ꠉꠛꠦꠡꠇ ꠅꠈꠟꠞ ꠗꠣꠞꠘꠣ, ꠁꠡꠟꠣꠝ ꠙ꠆ꠞꠌꠣꠞꠇ ꠡꠥꠚꠤ ꠖꠞꠛꠦꠡ ꠀꠞ ꠟꠧꠇꠣꠟ ꠝꠣꠘꠥꠡ ꠅꠈꠟꠞ ꠝꠘꠞ ꠜꠣꠛ ꠛꠤꠘꠤꠝꠅꠞ ꠡꠥꠛꠤꠗꠣꠞ ꠟꠣꠉꠤ ꠘꠣꠉꠞꠤ ꠟꠤꠙꠤꠞ ꠃꠖ꠆ꠜꠣꠛꠘ ꠅꠁꠍꠤꠟ। ꠅꠃ ꠘꠣꠉꠞꠤ ꠛꠣ ꠍꠤꠟꠐꠤ ꠜꠣꠡꠣ ꠈꠣꠟꠤ ꠜꠣꠞꠔ ꠛꠣ ꠛꠣꠋꠟꠣꠖꠦꠡꠁ ꠞꠁꠍꠦ ꠘꠣ, ꠀꠡ꠆ꠔꠦ ꠀꠡ꠆ꠔꠦ ꠖꠥꠘꠤꠀꠞ ꠛꠃꠔ ꠖꠦꠡ ꠙꠃꠍꠤ ꠉꠦꠍꠦ।
ꠍꠤꠟꠐꠤ ꠝꠣꠔ ꠛꠣ ꠍꠤꠟꠐꠤ ꠜꠣꠡꠣ  ꠛꠣꠋꠟꠣꠖꠦꠡꠞ ꠍꠤꠟꠐ ꠅꠘꠌꠟ ꠀꠞ ꠜꠣꠞꠔꠞ ꠀꠡꠣꠝ ꠞꠣꠎ꠆ꠎꠞ ꠛꠞꠣꠇ ꠃꠙꠔ꠆ꠔꠇꠣꠔ ꠙ꠆ꠞꠌꠟꠤꠔ ꠄꠇꠐꠣ ꠁꠘ꠆ꠖꠧ-ꠀꠞ꠆ꠎ ꠜꠣꠡꠣ। ꠁꠔꠣ ꠍꠣꠒ়ꠣꠅ ꠜꠣꠞꠔꠞ ꠝꠦꠊꠣꠟꠅ, ꠔ꠆ꠞꠤꠙꠥꠞꠣ ꠀꠞ ꠝꠘꠤꠙꠥꠞ ꠞꠣꠎ꠆ꠎꠞ ꠇꠤꠍꠥ ꠅꠋꠡꠔ ꠅ ꠁ ꠜꠣꠡꠣꠄ ꠝꠣꠕꠣ ꠅꠄ। ꠍꠤꠟꠐꠤ ꠙꠥꠛꠦꠖꠤ ꠅꠃꠀꠄ ꠀꠞ ꠛꠣꠋꠟꠣ ꠜꠣꠡꠣꠞ ꠙ꠆ꠞꠝꠤꠔ ꠞꠤꠔꠤꠞ ꠜꠤꠔ꠆ꠔꠤ ꠘꠖꠤꠀ ꠔꠕꠣ ꠙꠌ꠆ꠌꠤꠝꠞ ꠛꠣꠋꠟꠣ ꠅꠃꠅꠣꠄ, ꠛꠣꠋꠟꠣ ꠜꠣꠡꠣꠞ ꠝꠥꠟ ꠞꠤꠔꠤꠞ ꠟꠉꠦ ꠄꠞ ꠛꠃꠔ ꠛꠦꠛꠖꠣꠘ ꠀꠍꠦ।
ꠍꠤꠟꠦꠐ ꠞꠦꠟ ꠁꠡꠐꠦꠡꠘ ꠅꠁꠟ ꠛꠣꠋꠟꠣꠖꠦꠡꠧꠞ ꠔꠤꠘ ꠟꠝ꠆ꠛꠞ ꠛꠠ ꠞꠦꠟ ꠁꠡꠐꠦꠡꠘ ꠏꠦꠇꠐꠣ ꠍꠤꠟꠐ ꠐꠣꠃꠘꠧꠞ ꠝꠣꠏꠦ। ꠍꠣꠔꠇ ꠀꠞ ꠓꠣꠇꠣ, ꠖꠧꠅ ꠝꠥꠇꠣꠄ ꠕꠣꠇꠤ ꠀꠁꠀ ꠍꠤꠟꠦꠐ ꠞꠦꠟ ꠁꠡꠐꠦꠡꠘꠞꠦ ꠝꠤꠐꠣꠞꠉꠦꠎ ꠞꠦꠟ ꠟꠣꠤꠘꠧꠞ ꠟꠉꠦ ꠝꠤꠟꠣꠁꠍꠦ।
ꠍꠤꠟꠦꠐ ꠞꠦꠟ ꠁꠡꠐꠦꠡꠘ ꠍꠤꠟꠦꠐ-ꠓꠣꠇꠣ ꠛꠤꠡꠡꠞꠧꠒ ꠀꠞ ꠍꠤꠟꠦꠐ ꠛꠣꠁꠙꠣꠍ ꠞꠧꠒꠧꠞ ꠝꠣꠏꠈꠣꠘꠧ ꠙꠞꠍꠦ, ꠅꠔꠣꠞꠖꠣꠄ ꠌꠣꠁꠞꠧꠛꠣꠄ ꠕꠣꠇꠤ ꠁꠡꠐꠦꠡꠘꠧ ꠀꠅꠀ ꠏꠣꠄ। ꠁꠇꠐꠣ ꠍꠤꠟꠦꠐꠧꠞ ꠇꠖꠝꠔꠟꠤ ꠛꠣꠍ ꠐꠣꠞꠝꠤꠘꠣꠟꠧꠞ ꠇꠣꠘ꠆ꠖꠣꠔ, ꠏꠦꠈꠣꠘ ꠕꠣꠇꠤ ꠢꠣꠞꠣ ꠖꠦꠡꠧ ꠛꠣꠍ ꠖꠤꠅ ꠏꠣꠅꠀ ꠏꠣꠄ। ꠍꠤꠟꠦꠐꠧꠞ ꠄꠇꠐꠣ ꠡꠥꠘ꠆ꠖꠞ ꠀꠞ ꠅꠁꠔꠤꠎꠎꠛꠣꠢꠤ ꠎꠣꠉꠣ ꠢꠤꠡꠣꠛꠦ ꠙꠞꠤꠌꠤꠔ, ꠡꠥꠞꠝꠣ ꠘꠖꠤꠞ ꠃꠙꠞꠦ ꠛꠣꠘꠣꠁꠟ ꠇꠤꠘ ꠛ꠆ꠞꠤꠎ ꠁꠇꠣꠘ ꠕꠣꠇꠤ ꠝꠣꠔ꠆ꠞ ꠀꠗꠣ ꠇꠤꠟꠧꠝꠤꠐꠣꠞ ꠖꠥꠞꠁ।
ꠍꠥꠞꠣ ꠄꠈꠟꠣꠍ  ꠛꠣ ꠍꠥꠞꠣ ꠀꠟ-ꠔꠣꠃꠢꠤꠖ  ꠅꠁꠟꠤ ꠉꠤꠀ ꠝꠥꠍꠟꠝꠣꠘ ꠅꠈꠟꠧꠞ ꠗꠞꠝꠉ꠆ꠞꠘꠕ ꠇꠥꠞꠣꠘꠧꠞ ১১২ ꠔꠝ ꠍꠥꠞꠣ। ꠏꠦꠈꠐꠣꠞꠦ ꠛꠦꠡꠤꠜꠣꠉ ꠡꠝꠄ ꠍꠥꠞꠣ ꠄꠈꠟꠣꠍ ꠛꠣ ꠇꠥꠟ ꠢꠥ ꠀꠟꠟꠣꠢꠥ ꠀꠢꠣꠖ ꠘꠣꠝꠦ ꠒꠣꠇꠣ ꠅꠄ।
ꠍꠥꠞꠣ ꠄꠈꠟꠣꠍ ꠅꠞ ꠀꠄꠀꠔ ꠡꠁꠋꠇꠣ ৪ꠐꠣ ꠀꠞ ꠞꠥꠇꠥꠞ ꠡꠁꠋꠇꠣ ১ꠐꠣ। ꠁ ꠍꠥꠞꠣ ꠝꠇꠇꠣꠔ ꠘꠣꠎꠤꠟ ꠅꠁꠍꠦ। ꠁꠍꠟꠣꠝꠧꠞ ꠢꠦꠡ ꠘꠛꠤ ꠝꠥꠢꠣꠝꠝꠖ (ꠍ:) ꠁ ꠍꠥꠞꠣꠞꠦ ꠛꠤꠡꠦꠡ ꠉꠥꠞꠥꠔꠔ ꠖꠤꠍꠂꠘ। ꠉꠥꠞꠥꠔꠔꠞ ꠇꠣꠞꠘ ꠢꠤꠡꠣꠛꠦ ꠈꠃꠀ ꠅꠁꠍꠦ, ꠁ ꠀꠄꠀꠔꠧ ꠡꠥꠘꠖꠞ ꠇꠞꠤ ꠀꠟꠟꠣꠞ ꠡꠁꠋꠉꠣ ꠖꠦꠃꠀ ꠅꠁꠍꠦ। ꠁꠇꠐꠣꠞꠦ ꠇꠥꠞꠣꠘꠧꠞ ꠄꠇꠐꠣ ꠍꠥꠐꠝꠥꠐꠧ ꠍꠥꠞꠣ ꠢꠤꠡꠣꠛꠦꠅ ꠈꠃꠀ ꠅꠄ।
ꠍꠥꠞꠣ ꠚꠣꠟꠣꠇ  ꠅꠁꠟꠤ ꠉꠤꠀ ꠝꠥꠍꠟꠝꠣꠘ ꠅꠈꠟꠧꠞ ꠗꠞꠝꠉ꠆ꠞꠘꠕ ꠇꠥꠞꠣꠘꠧꠞ ১১৩ꠔꠝ ꠍꠥꠞꠣ। ꠍꠥꠞꠣ ꠚꠣꠟꠣꠇ ꠅꠞ ꠀꠄꠀꠔ, ꠅꠞꠕꠣꠔ ꠛꠣꠁꠇꠇ ꠡꠁꠋꠇꠣ ৫ꠐꠣ ꠀꠞ ꠞꠥꠇꠥ, ꠅꠞꠕꠣꠔ ꠅꠘꠥꠌꠌꠦꠖ ꠡꠁꠋꠇꠣ ১ꠐꠣ। ꠁ ꠍꠥꠞꠣ ꠝꠖꠤꠘꠣꠔ ꠘꠣꠎꠤꠟ ꠅꠁꠍꠦ, ꠏꠥꠖꠤꠅ ꠇꠦꠃꠇꠦꠃ ꠈꠂꠘ ꠁꠇꠐꠣ ꠝꠇꠇꠣꠔ ꠘꠣꠎꠤꠟ ꠅꠁꠍꠦ। ꠁ ꠍꠥꠞꠣꠞ ৫ ꠀꠄꠀꠔꠧ ꠡꠄꠔꠣꠘꠧꠞ ꠈꠦꠔꠤ ꠔꠘꠦ ꠛꠣꠍꠣꠞ ꠟꠣꠉꠤ ꠀꠟꠟꠣꠞ ꠉꠦꠍꠦ ꠡꠣꠁꠎꠎ ꠌꠣꠅꠀ ꠅꠄ। ꠅꠃ ꠍꠥꠞꠣ ꠀꠞ ꠛꠣꠖꠧꠞ ꠍꠥꠞꠣ ꠀꠘ-ꠘꠣꠍ ꠞꠦ ꠄꠇꠟꠉꠦ ꠝꠥꠀꠅꠛꠤꠏꠣꠔꠣꠁꠘ (ꠀꠟꠟꠣꠞ ꠉꠦꠍꠦ ꠀꠍꠞꠄ ꠙꠣꠁꠛꠣꠞ ꠖꠥꠁꠐꠣ ꠍꠥꠞꠣ) ꠘꠣꠝꠦ ꠒꠣꠇꠣ ꠅꠄ। ꠛꠦꠝꠣꠞꠧꠞ ꠡꠝꠄ ꠛꠣ ꠊꠥꠝꠧꠞ ꠀꠉꠦ ꠁ ꠍꠥꠞꠣ ꠙꠠꠣ ꠄꠇꠐꠣ ꠅꠁꠔꠤꠎꠎꠉꠔ ꠍꠥꠘꠘꠔ।
ꠎꠂꠑ  ꠅꠁꠟ ꠉꠤ ꠛꠣꠋꠟꠣ ꠛꠍꠞꠞ ꠖꠥꠍꠞꠣ ꠀꠞ ꠉꠞꠝꠧꠞ ꠙꠄꠟꠣ ꠝꠣꠡ। ꠎꠦꠡꠑꠣ ꠘꠣꠝꠧꠞ ꠔꠦꠞꠣꠞ ꠘꠣꠝꠦ ꠁ ꠝꠣꠡꠧꠞ ꠘꠣꠝ ꠞꠣꠈꠣ ꠀꠁꠍꠦ।
ꠎꠣꠖꠥꠉꠞꠧ ꠞꠣꠈꠣ ৭ꠝ ꠡꠔꠣꠛ꠆ꠖꠤꠞ ꠇꠥꠙꠤꠔ ꠟꠤꠙꠤ ꠖꠤ ꠟꠦꠈꠣ ꠇꠥꠞꠀꠘꠧꠞ ꠄꠇꠐꠣ ꠙꠣꠘ꠆ꠒꠥꠟꠤꠙꠤ।
ꠎꠣꠖꠥꠊꠞꠧ ꠞꠣꠈꠣ ꠙꠣꠞ꠆ꠌꠝꠦꠘ꠆ꠐ ꠖꠤ ꠟꠦꠈꠣ ꠇꠥꠞꠀꠘꠞ ꠄꠇꠐꠣ ꠙꠣꠘ꠆ꠒꠥꠟꠤꠙꠤ।
ꠎꠣꠚꠟꠋ ꠅꠁꠟꠧ ꠉꠤ ꠛꠣꠋꠉꠟꠣꠖꠦꠡꠧꠞ ꠍꠤꠟꠐꠧꠞ ꠉꠥꠀꠁꠘꠊꠣꠐ ꠃꠙꠎꠦꠟꠣꠔ ꠄꠇꠐꠣ ꠛꠦꠠꠣꠘꠤꠞ ꠎꠣꠉꠣ। ꠎꠣꠚꠟꠋ, ꠍꠤꠟꠐ ꠐꠣꠃꠘ ꠕꠘꠦ ৬২ ꠇꠤꠟꠥꠝꠤꠐꠣꠞ ꠃꠔ꠆ꠔꠞ-ꠙꠥꠛꠦ ꠖꠤ, ꠄꠘ꠆ꠒꠀꠞ ꠝꠦꠊꠣꠟꠄ ꠛꠒꠣꠞꠞ ꠟꠉꠦ ꠈꠣꠡꠤꠀ-ꠎꠂꠘ꠆ꠔꠣ ꠐꠤꠟ꠆ꠟꠣꠞ ꠙꠣꠠꠧ, ꠀꠞ ꠁꠈꠣꠘꠧ ꠐꠤꠟ꠆ꠟꠣ ꠀꠞ ꠘꠖꠤ ꠄꠇꠟꠉꠦ ꠝꠤꠡꠍꠦ ꠇꠞꠤ ꠛꠣꠋꠉꠟꠣꠖꠦꠡꠧꠞ ꠄꠇꠐꠣ ꠛꠦꠠꠣꠘꠤꠞ ꠎꠣꠉꠣ ꠢꠤꠡꠣꠛꠦ ꠢꠈꠟꠦ ꠌꠤꠘꠦ।
ꠒꠣꠁꠘ ꠈꠣꠘ꠆ꠖꠣꠞ ১ꠟꠣ ꠛꠇ꠆ꠍ -
ꠒꠣꠁꠘ ꠈꠣꠘ꠆ꠖꠣꠞ ২ꠟꠣ ꠛꠇ꠆ꠍ -
ꠒꠣꠁꠘ ꠈꠣꠘ꠆ꠖꠣꠞ ꠇꠟꠣꠝ ꠡꠥꠞꠥ -
ꠓꠣꠇꠣ-ꠍꠤꠟꠐ ꠢꠣꠁꠃꠄꠞ ꠇꠣꠘꠖꠣꠔ ꠝꠥꠟꠤꠛꠣꠎꠣꠞꠧ ꠡꠣꠉꠔ ꠝꠤꠘꠣꠞꠣ
ꠔꠣꠁꠘ ꠎꠦꠔꠣ ꠛꠣꠘꠣꠁꠍꠂꠘ, ꠅꠔꠣꠞ ꠈꠦꠔꠤ ꠕꠣꠇꠤ,
ꠔꠣꠁꠘ ꠔꠣꠘꠞ ꠛꠘ꠆ꠖꠤꠖꠡꠣꠔ ꠅꠂꠔꠤꠢꠣꠡꠤꠇ ꠀꠞ ꠛꠤꠡ꠆ꠟꠦꠡꠘꠤ ꠔꠤꠞꠤꠡꠐꠣꠞ ꠛꠦꠡꠤ ꠘꠥꠐꠛꠁ ꠀꠞ ꠔꠤꠘ ꠀꠎꠣꠞꠞ ꠛꠦꠡꠤ ꠙꠣꠔꠣ ꠟꠦꠈꠍꠤꠟꠣ। ꠔꠣꠘ ''ꠇꠣꠞꠣꠉꠣꠞꠞ ꠘꠥꠐꠛꠁ''ꠞꠦ ꠛꠤꠡ ꠡꠔꠇꠞ ꠞꠣꠎꠘꠂꠔꠤꠇ ꠔꠔ꠆ꠔꠞ ꠈꠥꠛ ꠛꠥꠘꠤꠀꠖꠤ ꠅꠛꠖꠣꠘ ꠢꠤꠡꠣꠛꠦ ꠖꠦꠈꠣ ꠅꠄ।
ꠔꠣꠞꠣ ꠢꠈꠣꠘꠧ ꠕꠣꠇꠔꠣ। ꠅꠡꠝꠣꠘꠤꠞ ꠎꠘ꠆ꠝ ꠢꠈꠣꠘꠧ ꠕꠣꠇꠔꠦ ꠡꠝꠄ।
ꠖꠦꠡꠞ ꠢꠇꠇꠟ ꠔꠘꠦ ꠛꠠ ꠁ ꠀꠅꠞ ꠄꠇꠐꠣ ꠝꠤꠑꠣ ꠙꠣꠘꠤꠞ ꠅ ꠎꠣꠉꠣ। ꠙꠥꠛꠦꠖꠤ ꠙꠣꠕꠣꠞꠤꠀ ꠅ ꠝꠣꠗꠛ ꠙꠣꠢꠣꠠ ꠀꠞ ꠙꠍꠝꠦꠖꠤ ꠜꠣꠐꠦꠞꠣ ꠙꠣꠢꠣꠠꠦ ꠛꠦꠞꠤꠀ ꠞꠣꠈꠣ ꠀꠇꠣꠟꠥꠇꠤ ꠀꠅꠞ ꠝꠥꠟꠤꠛꠣꠎꠣꠞ ꠀꠞ ꠍꠤꠟꠐ ꠎꠦꠟꠣꠞ ꠙꠣꠌꠐꠣ ꠃꠙꠎꠦꠟꠣꠄ ꠛꠤꠍꠔꠤꠔ। ꠍꠥꠐ-ꠛꠠ ২৪০ꠐꠣ ꠛꠤꠟ ꠀꠞ ১০ꠐꠣ ꠉꠣꠋꠉ ꠅꠈꠟ ꠟꠂꠀ ꠀꠇꠣꠟꠥꠇꠤ ꠀꠅꠞ ꠛꠣꠞꠤꠡꠣꠔ ꠙ꠆ꠞꠣꠄ ১৮ ꠀꠎꠣꠞ ꠄꠟꠣꠇꠣꠄ ꠙꠞꠤꠘꠔ ꠅꠁꠎꠣꠄ। ꠁ ꠀꠅꠞꠧ ꠛꠣꠋꠟꠣꠖꠦꠡꠧꠞ ꠝꠥꠐ ꠎꠟꠎ ꠃꠖꠜꠤꠖꠞ ꠅꠞꠗꠦꠇꠞ ꠛꠦꠡꠤ ꠀꠞ ꠡꠋꠇꠐꠧ ꠙꠞꠣ ꠃꠖꠜꠤꠖ ꠀꠞ ꠎꠣꠘꠖꠣꠞ ꠅꠈꠟ ꠝꠤꠟꠦ।
ꠘꠣꠉꠞꠤ ꠟꠤꠙꠤꠔ ২৭ꠐꠣ ꠛꠦꠘ꠆ꠎꠘꠛꠞ꠆ꠘ ꠀꠍꠦ। ꠁꠔꠣ ꠍꠣꠠꠣꠅ ꠀꠞꠧ ꠛꠤꠜꠤꠘ꠆ꠘ ꠙ꠆ꠞꠔꠤꠇ ꠀꠇꠦ ꠁ ꠟꠤꠙꠤꠔ।
ꠙꠣꠟꠣ ꠝꠦꠇꠥꠞ ꠘꠣ ꠙꠣꠟꠣ ꠛꠤꠟꠣꠁ
ꠛꠂꠡꠣꠉ ꠛꠣ ꠛꠂꠢꠣꠉ  ꠅꠁꠟ ꠉꠤ ꠛꠣꠋꠟꠣ ꠛꠍꠞꠞ ꠙꠄꠟꠣ ꠀꠞ ꠄꠘꠒꠤꠀꠞ ꠞꠣꠡꠐꠤꠅ ꠇꠦꠟꠦꠘꠒꠣꠞꠧꠞ ꠖꠥꠍꠞꠣ ꠝꠣꠡ। ꠁꠇꠐꠣ ꠘꠦꠙꠣꠟꠤ ꠙꠣꠘꠎꠤꠞ ꠛꠤꠇ꠆ꠞꠝ ꠡꠝ꠆ꠛꠔ ꠅꠞ ꠀꠞ ꠙꠣꠘꠎꠣꠛꠤ ꠘꠣꠘꠇꠡꠣꠢꠤ ꠙꠣꠘꠎꠤꠔ ꠙꠄꠟꠣ ꠝꠣꠡ। ꠉ꠆ꠞꠦꠉꠞꠅ ꠙꠣꠘꠎꠤꠞ ꠄꠙ꠆ꠞꠤꠟꠧꠞ ꠢꠦꠡꠧꠞꠗꠦꠇ ꠀꠞ ꠝꠦ ꠝꠣꠡꠧꠞ ꠙꠄꠟꠣ ꠅꠞꠗꠦꠇ ꠟꠂꠁꠀ ꠛꠂꠡꠣꠉ ꠝꠣꠡ। ꠛꠂꠖꠤꠇ ꠙꠣꠘꠎꠤꠔ ꠁ ꠝꠣꠡꠞꠦ ꠝꠣꠗꠛ ꠝꠣꠡ ꠀꠞ ꠛꠂꠡꠘꠛ ꠙꠣꠘꠎꠤꠔ ꠁꠉꠥꠞꠦ ꠝꠗꠥꠡꠥꠖꠘ ꠝꠣꠡ ꠈꠃꠀ ꠅꠄ।
ꠛꠂꠡꠣꠉ ꠝꠣꠡꠧꠞ ꠙꠄꠟꠣ ꠖꠤꠘ ꠅꠁꠟ ꠛꠣꠋꠟꠣ ꠘꠄꠀꠛꠞꠍ। ꠁ ꠖꠤꠘꠞꠦ ꠛꠣꠋꠟꠣꠖꠦꠡ ꠀꠞ ꠄꠘꠐꠤꠀꠞ ꠙꠌꠌꠤꠝꠛꠣꠋꠟꠣ, ꠀꠡꠣꠝ ꠀꠞ ꠔ꠆ꠞꠤꠙꠥꠞꠣ ꠞꠣꠎꠎꠧꠞ ꠝꠣꠏꠦ "ꠙꠄꠟꠣ ꠛꠂꠡꠣꠉ" ꠈꠃꠀ ꠅꠄ।
ꠛꠞ꠆ꠔꠝꠣꠘꠧ, ꠘꠤꠟꠇꠘ꠆ꠑ ꠐꠤ ꠇꠦꠛꠤꠘꠞ ꠝꠣꠟꠤꠇ, ꠞꠝꠦꠡ ꠞꠣꠝ ꠉꠃꠠꠞ ꠖꠥꠁꠐꠣ ꠖꠧꠇꠣꠘ ꠀꠍꠦ। ꠄꠇꠐꠣ ꠍꠤꠞꠤꠝꠘꠋꠉꠟꠞ ꠞꠣꠝꠘꠉꠞꠞ ꠝꠘꠤꠙꠥꠞꠤ ꠙꠣꠠꠣꠔ (ꠎꠦꠇꠐꠣ ꠘꠤꠟꠇꠘ꠆ꠑ-১ ꠘꠣꠝꠦ ꠙꠞꠤꠌꠤꠔ), ꠁꠇꠐꠣ ꠡꠛ ꠙꠄꠟꠣ ꠀꠞ ꠙꠥꠞꠣꠘꠣ ꠐꠣ; ꠅꠁꠘ꠆ꠘꠐꠣ ১৪ ꠞꠣꠁꠚꠦꠟ ꠛꠦꠐꠣꠟꠤꠀꠘ ꠍꠦꠘ꠆ꠐꠣꠞ, ꠇꠣꠟꠤꠉꠣꠐ, ꠍꠤꠞꠤꠝꠘꠋꠉꠟꠧ; ꠎꠦꠇꠐꠣ ꠡꠣꠗꠣꠞꠘꠔ ꠘꠤꠟꠇꠘ꠆ꠑ-২ ꠘꠣꠝꠦ ꠙꠞꠤꠌꠤꠔ। ꠁꠇꠐꠣ ꠘꠄꠀ ꠐꠣ। ꠘꠤꠟꠇꠘ꠆ꠑꠞ ꠁꠔꠣ ꠖꠧꠇꠣꠘ ꠅꠈꠟ ꠒꠦꠁꠟꠤ ꠡꠇꠣꠟ ৯ꠐꠣ ꠔꠣꠇꠤ ꠀꠞꠝ꠆ꠜ ꠇꠞꠤ ꠞꠣꠁꠔ ৮ꠐꠣ ꠙꠞ꠆ꠎꠘ꠆ꠔ ꠈꠧꠟꠣ ꠕꠣꠇꠦ।
ꠛꠣꠁꠔ ꠀꠟ ꠇꠥꠞꠀꠘ  ꠅꠁꠟ ꠛꠣꠢꠞꠣꠁꠘꠧꠞ ꠢꠥꠞꠣꠔ ꠅꠛꠡ꠆ꠕꠤꠔ ꠁꠍꠟꠣꠝꠤ ꠡꠤꠟ꠆ꠙꠞ ꠃꠙꠞꠦ ꠄꠇꠐꠣ ꠛꠤꠡꠦꠡ ꠇꠝꠙ꠆ꠟꠦꠇ꠆ꠍ। ꠁꠇꠐꠣ ১৯৯০ ꠡꠣꠟꠧ ꠙꠔꠤꠡ꠆ꠐꠣ ꠇꠞꠣ ꠅꠄ। ꠁ ꠇꠝꠙ꠆ꠟꠦꠇ꠆ꠍ ꠢꠃ ꠎꠣꠉꠣꠞ ꠁꠍꠟꠣꠝꠤ ꠎꠣꠖꠥꠉꠞꠧꠞ ꠟꠣꠉꠤ ꠛꠤꠇ꠆ꠇꠣꠔ। ꠁꠇꠐꠣ ꠖꠥꠘꠤꠀꠁꠞ ꠁꠍꠟꠣꠝꠤ ꠎꠣꠖꠥꠉꠞ ꠅꠈꠟꠧꠞ ꠝꠣꠏꠦ ꠅꠁꠘ꠆ꠘꠔꠝ।
ꠛꠣꠁꠔ ꠀꠟ ꠇꠥꠞꠀꠘ ꠇꠝꠙ꠆ꠟꠦꠇ꠆ꠍ ꠡꠘꠤꠛꠣꠞ ꠔꠘꠦ ꠛꠥꠗꠛꠣꠞ ꠡꠇꠣꠟ ৯ꠐꠣ ꠕꠣꠇꠤ ꠖꠥꠁꠙꠞ ১২ꠐꠣ ꠅ ꠛꠤꠀꠟ ৪ꠐꠣ ꠕꠣꠇꠤ ꠢꠣꠁꠘ꠆ꠎꠣ ৬ꠐꠣ ꠙꠞ꠆ꠎꠘ꠆ꠔ ꠡꠣꠗꠣꠞꠘ ꠝꠣꠁꠘꠡꠧꠞ ꠟꠣꠉꠤ ꠇꠧꠟꠣ ꠕꠣꠇꠦ। ꠎꠐꠤꠟ ꠉꠑꠘ ꠖꠤ ꠛꠣꠞꠧꠞ ꠘꠇꠡꠣ ১২ꠡ-ꠡꠔꠣꠛ꠆ꠖꠤꠞ ꠙ꠆ꠞꠣꠌꠤꠘ ꠝꠌ꠆ꠍꠤꠖꠧꠞ ꠜꠤꠔ꠆ꠔꠤꠔ ꠛꠣꠘꠣꠘꠤ ꠅꠁꠍꠦ। ꠇꠝꠙ꠆ꠟꠦꠇ꠆ꠍꠧꠞ ꠝꠣꠏꠦ ꠝꠌ꠆ꠍꠤꠖ, ꠟꠣꠁꠛ꠆ꠛꠦꠞꠤ, ꠅꠒꠤꠐꠞꠤꠀꠝ, ꠝꠣꠖ꠆ꠞꠣꠡꠣ ꠀꠞ ꠖꠡꠐꠣ ꠖꠦꠈꠣꠞꠟꠣꠉꠤ ꠢꠟꠎꠥꠇ꠆ꠔ ꠎꠣꠖꠥꠉꠞ ꠀꠍꠦ। ꠝꠥꠟ ꠢꠟ ꠅ ꠝꠌ꠆ꠍꠤꠖꠧꠞ ꠃꠙꠞꠦ ꠛꠠ ꠇꠞꠤ ꠍ꠆ꠐ꠆ꠞꠦꠁꠘ꠆ꠒ ꠉ꠆ꠟꠣꠍꠧꠞ ꠉꠝ꠆ꠛꠥꠎ ꠀꠍꠦ। ꠝꠤꠢꠞꠣꠛ ꠟꠤꠟꠥꠀ ꠍꠤꠞꠣꠝꠤꠇ ꠖꠤ ꠊꠥꠞꠣ। ꠄꠞ ꠃꠙꠞꠦ ꠇꠥꠞꠀꠘꠧꠞ ꠀꠄꠀꠔ ꠟꠦꠈꠣ ꠀꠍꠦ।
ꠛꠣꠃ ꠈꠣꠘ꠆ꠖꠣꠞ ১ꠟꠣ ꠛꠇ꠆ꠍ ---
ꠛꠣꠃ ꠈꠣꠘ꠆ꠖꠣꠞ ২ꠞꠣ ꠛꠇ꠆ꠍ ---
ꠛꠣꠋꠟꠣ ꠅꠁꠍꠦ ꠛꠣꠋꠟꠣꠖꠦꠡꠞ ꠡꠞꠇꠣꠞꠤ ꠝꠣꠔ। ৩০ ꠇꠥꠐꠤ ꠝꠣꠘꠥꠡꠦ ꠄꠁ ꠜꠣꠡꠣꠔ ꠝꠣꠔꠦ।
ꠛꠣꠋꠟꠣꠖꠦꠡ  ꠅꠁꠟ ꠖꠇ꠆ꠈꠤꠘ ꠄꠡꠤꠀꠞ ꠄꠇꠐꠣ ꠖꠦꠡ‌। ꠛꠣꠋꠟꠣꠖꠦꠡꠞ ꠡꠣꠋꠛꠤꠗꠣꠘꠤꠇ ꠘꠣꠝ ꠅꠁꠟ ꠉꠘꠙ꠆ꠞꠎꠣꠔꠘ꠆ꠔ꠆ꠞꠤ ꠛꠣꠋꠟꠣꠖꠦꠡ। ꠛꠣꠋꠟꠣꠖꠦꠡꠞ ꠞꠣꠎꠗꠣꠘꠤꠞ ꠘꠣꠝ ꠅꠁꠍꠦ ꠓꠣꠇꠣ। ꠜꠥ-ꠞꠣꠎꠘꠁꠔꠤꠇ ꠜꠣꠛꠦ ꠛꠣꠋꠟꠣꠖꠦꠡꠞ ꠙꠌ꠆ꠌꠤꠝꠦ ꠜꠣꠞꠔꠞ ꠙꠌ꠆ꠌꠤꠝꠛꠋꠉ, ꠃꠔꠞꠦꠖꠤ ꠙꠌ꠆ꠌꠤꠝꠛꠋꠉ, ꠀꠡꠣꠝ ꠀꠞ ꠝꠦꠊꠣꠟꠄ, ꠙꠥꠛꠞ ꠛꠒꠣꠞꠦꠖꠤ ꠀꠡꠣꠝ, ꠔ꠆ꠞꠤꠙꠥꠞꠣ ꠀꠞ ꠝꠤꠎꠧꠞꠣꠝ, ꠖꠇ꠆ꠇꠤꠘ-ꠙꠥꠛ ꠛꠒꠣꠞꠦꠖꠤ ꠛꠣꠞꠝꠣ ꠌꠤꠘ ꠀꠞ ꠞꠣꠈꠣꠁꠘ ꠞꠣꠎ꠆ꠎ ꠀꠞ ꠖꠇ꠆ꠇꠤꠘ ꠙꠣꠞꠦ ꠖꠤ ꠛꠋꠉꠧꠙꠡꠣꠉꠞ ꠞꠁꠍꠦ। ꠛꠣꠋꠟꠣꠖꠦꠡꠞ ꠜꠥꠈꠘ꠆ꠒ ꠛꠃꠉꠟꠤꠇꠜꠣꠛꠦ ꠄꠇꠐꠣ ꠙꠣꠡꠥꠀ ꠛ-ꠖꠤꠙꠞ ꠅꠋꠡ। ꠇꠣꠘ꠆ꠖꠣꠞ ꠖꠦꠡꠞ ꠞꠣꠎ꠆ꠎ ꠙꠌ꠆ꠌꠤꠝꠛꠋꠉ ꠀꠞ ꠔ꠆ꠞꠤꠙꠥꠞꠣ-ꠞꠦ ꠟꠁꠀ ꠛꠣꠋꠟꠣꠖꠦꠡ ꠄꠇꠐꠤ ꠛꠃꠉꠟꠤꠇꠜꠣꠛꠦ ꠎꠣꠔꠤꠉꠔ ꠅ ꠜꠣꠡꠣꠉꠔ "ꠛꠋꠉ" ꠅꠘꠌꠟ ꠛꠣꠘꠣꠁꠍꠦ। "ꠛꠋꠉ" ꠜꠥꠈꠘ꠆ꠒꠞ ꠙꠥꠛ ꠉꠣꠟꠣ ꠙꠥꠞꠛ ꠛꠣꠋꠟꠣ ꠘꠣꠝꠦ ꠙꠞꠤꠌꠤꠔ ꠀꠍꠤꠟ, ꠎꠣ ১৯৭১ ꠡꠣꠟ ꠛꠣꠋꠟꠣꠖꠦꠡ ꠘꠣꠝꠦ ꠡꠣꠖꠤꠘ ꠅ ꠡꠣꠞ꠆ꠛꠜꠃꠝ ꠖꠦꠡ ꠅꠄ। ꠖꠥꠘꠤꠀꠁꠔ ꠎꠦ ꠇꠅꠐꠣ ꠖꠦꠡ ꠎꠣꠔꠤꠞꠣꠡ꠆ꠐ꠆ꠞ ꠢꠤꠡꠦꠛꠦ ꠝꠞ꠆ꠎꠣꠖꠣ ꠙꠣꠁꠍꠦ ꠔꠣꠞ ꠝꠣꠏꠦ ꠛꠣꠋꠟꠣꠖꠦꠡ ꠄꠇꠐꠣ।
ꠛꠣꠋꠟꠣꠖꠦꠡ ꠅꠁꠟ ꠃꠔꠡꠛ ꠀꠝꠦꠎꠧꠞ ꠖꠦꠡ। ꠅꠔꠣꠞ ꠖꠣꠄ ꠇꠧꠘ ꠗꠞ꠆ꠝꠤꠅ ꠃꠔꠡꠛ ꠛꠣ ꠍꠥꠐꠤ ꠕꠣꠇꠟꠦ ৭-ꠞꠋ ꠌꠣꠞ ꠘꠣꠝ-ꠖꠣꠝꠧꠞ ꠘꠣꠉꠤ ꠇꠔ ꠎꠣꠉꠣꠁꠘ ꠔꠘꠦ ꠝꠣꠘꠥꠡ ꠀꠁꠀ ꠜꠤꠠ ꠇꠞꠦ। ꠘꠤꠟꠇꠘ꠆ꠑꠔ ꠅꠈꠘꠧ ꠇ꠆ꠞꠦꠒꠤꠐ ꠇꠣꠒ ꠌꠣꠟꠥ ꠘꠣ ꠅꠃꠀꠄ, ꠙꠞ꠆ꠎꠐꠇ ꠅꠈꠟꠞꠦ ꠘꠉꠖ ꠐꠦꠇꠣ ꠟꠉꠦ ꠞꠣꠈꠣ ꠟꠣꠉꠦ।
ꠛꠣꠋꠟꠣꠖꠦꠡꠦ ꠀꠐꠐꠣ ꠛꠤꠜꠣꠉ ꠀꠍꠦ। ꠡꠦꠉꠥꠟꠣ ꠅꠁꠍꠦ
ꠛꠣꠋꠟꠣꠖꠦꠡꠧ ꠀꠇꠣꠟꠥꠇꠤ ꠀꠅꠞꠞ ꠅꠛꠍ꠆ꠕꠣꠘ
ꠛꠣꠋꠟꠣꠖꠦꠡꠧꠞ ꠞꠣꠎꠗꠣꠘꠤ ꠓꠣꠇꠣꠔ ꠙꠄꠟꠣ ꠛꠂꠡꠣꠉ ꠃꠔꠡꠛ
ꠛꠣꠙꠞ ꠌꠣꠇꠞꠤꠞ ꠟꠣꠉꠤ ꠔꠣꠘ ꠚꠥꠞꠥꠇꠣꠟ-ꠇꠁꠡꠞ ꠇꠣꠟ ꠇꠣꠐꠍꠦ ꠛꠤꠜꠤꠘ꠆ꠘ ꠎꠣꠉꠣꠔ। ꠅꠔꠣꠞ ꠟꠣꠉꠤ ꠇꠔꠖꠤꠘ ꠙꠞ ꠛꠖꠟꠤꠞ ꠀꠖꠦꠡ ꠟꠁꠀ ꠡꠥꠘꠣꠝꠉꠘ꠆ꠎ ꠕꠣꠇꠤ ꠉꠧꠀꠢꠣꠐꠤꠔ ꠎꠣꠁꠘ৷ ꠀꠞ ꠢꠈꠣꠘ ꠔꠘꠦꠁ ꠅꠍꠝꠣꠘꠤꠞ ꠙ꠆ꠞꠣꠕꠝꠤꠇ ꠡꠤꠇ꠆ꠇꠣ ꠀꠞꠝ꠆ꠜ ꠅꠄ৷ ১৯২৩ ꠡꠣꠟ 'ꠇꠐꠘꠍ ꠁꠍ꠆ꠇꠥꠟ ꠅꠛ ꠀꠡꠣꠝ'-ꠅ ꠔꠣꠁꠘ ꠜꠞ꠆ꠔꠤ ꠅꠁꠘ৷ ꠟꠦꠈꠣꠙꠠꠣꠔ ꠔꠣꠁꠘ ꠈꠥꠛ ꠝꠘꠧꠎꠥꠉꠤ ꠀꠍꠟꠣ ꠔꠣ ꠢꠈꠟ ꠙꠞꠤꠇ꠆ꠇꠣꠔ ꠎꠦ ꠔꠣꠁꠘ ꠚꠣꠍ꠆ꠐ ꠅꠁꠔꠣ ꠅꠈꠣꠘ ꠔꠣꠇꠤ ꠛꠥꠏꠣ ꠎꠣꠄ৷ ১৯৩২ ꠡꠣꠟ ꠅꠍꠝꠣꠘꠤ ꠍꠤꠟꠦꠐ ꠉꠜ꠆ꠘꠝꠦꠘ꠆ꠐ ꠙꠣꠁꠟꠐ ꠢꠣꠁ ꠁꠍꠇꠥꠟꠧ ꠜꠞ꠆ꠔꠤ ꠅꠁꠘ৷ ꠢꠤ ꠡꠝꠄ ꠍꠤꠟꠐꠞ ꠁ ꠁꠍ꠆ꠇꠥꠟ ꠇꠟꠇꠣꠔꠣ ꠛꠤꠡ꠆ꠡꠛꠤꠖ꠆ꠖꠣꠟꠄꠞ ꠅꠗꠤꠘ ꠀꠍꠤꠟ৷ ১৯৩৪ ꠡꠣꠟꠧ ꠍꠤꠟꠦꠐ ꠡꠞꠇꠣꠞꠤ ꠃꠌ꠆꠆ꠌ ꠛꠤꠖ꠆ꠖꠣꠟꠄ ꠕꠣꠇꠤ ꠝꠦꠐ꠆ꠐꠤꠇ ꠙꠣꠡ ꠇꠞꠁꠘ ꠅꠡꠣꠣꠞꠘ ꠇ꠆ꠞꠤꠔꠤꠔ꠆ꠔꠞ ꠟꠉꠦ৷ ꠢꠣꠞꠣ ꠛꠤꠐꠤꠡ ꠜꠣꠞꠔꠧ ꠔꠣꠁꠘ ꠙꠄꠟꠣ ꠡ꠆ꠕꠣꠘ ꠙꠣꠁꠘ৷ ꠅꠃ ꠅꠡꠣꠣꠞꠘ ꠇ꠆ꠞꠤꠔꠤꠔ꠆ꠔꠞ ꠟꠣꠉꠤ ꠛꠤꠐꠤꠡ ꠡꠞꠇꠣꠞ ꠔꠣꠘꠞꠦ ꠙ꠆ꠞꠣꠁꠐꠧꠞꠤꠀ ꠙꠥꠞꠡ꠆ꠇꠣꠞ ꠖꠤ ꠡꠝ꠆ꠝꠣꠘ ꠖꠦꠄ। ꠀꠟꠤꠉꠠ ꠝꠥꠍꠟꠤꠝ ꠛꠤꠡ꠆ꠡꠛꠤꠖ꠆ꠖꠣꠟꠄ ꠕꠣꠇꠤ ꠍ꠆ꠘꠣꠔꠇ ꠒꠤꠉ꠆ꠞꠤ ꠙꠣꠁꠘ ১৯৩৮ ꠡꠣꠟꠧ।
ꠛꠣꠞꠤꠡꠣ ꠀꠞ ꠡꠤꠔ, ꠖꠄꠅ ꠝꠃꠡꠥꠝ ꠍꠤꠟꠐ ꠛꠦꠠꠣꠘꠤꠞ ꠟꠣꠉꠤ ꠃꠙꠎꠥꠉꠤ। ꠙꠣꠇꠞꠤꠔꠤꠇ ꠡꠥꠘꠖꠞꠦ ꠜꠞꠣ ꠁ  ꠀꠅꠞ ꠛꠍꠞꠧꠞ ꠄꠇꠦꠇ ꠡꠝꠄ ꠄꠇꠦꠇ ꠟꠣꠈꠣꠘ ꠡꠥꠘꠖꠞ ꠖꠦꠈꠣꠄ।
ꠛꠤꠡ꠆ꠡꠛꠤꠖ꠆ꠖꠣꠟꠄ ꠡꠦꠡ ꠇꠞꠤꠀ ꠎꠦꠘꠣꠞꠦꠟ ꠄꠝ ꠄ ꠎꠤ ꠅꠍꠝꠣꠘꠤ ꠀꠞ꠆ꠝꠤꠔ ꠢꠣꠝꠣꠁꠘ৷ ১৯৩৯ ꠡꠣꠟꠧ ꠔꠣꠁꠘ ꠞꠄꠀꠟ ꠀꠞ꠆ꠝ꠆ꠒ ꠚꠧ꠆ꠍꠧ ꠇꠦꠒꠦꠐ ꠅꠁꠀ ꠢꠣꠝꠣꠁꠘ। ꠖꠦꠞꠣꠖꠥꠘꠧ ꠛꠤꠐꠤꠡ-ꠜꠣꠞꠔꠤꠅ ꠝꠤꠟꠤꠐꠣꠞꠤ ꠄꠇꠣꠒꠦꠝꠤꠔ ꠐꠦꠘꠤꠋꠅꠞ ꠛꠣꠖꠦ ১৯৪০ ꠡꠣꠟꠧ ꠛꠤꠐꠤꠡ ꠀꠞ꠆ꠝꠤꠔ ꠢꠣꠝꠣꠁꠘ ꠇꠝꠤꠡꠘ꠆ꠒ ꠅꠚꠤꠍꠣꠞ ꠅꠁꠀ। ꠢꠤꠡꠝꠄ ꠖꠤꠔꠤꠅ ꠛꠤꠡ꠆ꠡꠎꠥꠖ꠆ꠖ ꠀꠍꠤꠟ। ꠛꠤꠐꠤꠡ ꠀꠞ꠆ꠝꠤꠞ ꠄꠇꠐꠣ ꠛꠦꠐꠣꠟꠤꠀꠘꠧꠞ ꠇꠝꠣꠘ꠆ꠒꠣꠞ ꠅꠁꠀ ꠔꠣꠁꠘ ꠛꠣꠞ꠆ꠝꠣ ꠡꠦꠇ꠆ꠐꠞꠧ ꠀꠍꠟꠣ। ১৯৪২ ꠡꠣꠟꠧ ꠝꠦꠎꠞ ꠅꠁꠘ। ১৯৪২ ꠡꠣꠟꠧ ꠅꠍꠝꠣꠘꠤ ꠛꠤꠐꠤꠡ ꠡꠣꠝ꠆ꠞꠣꠎ꠆ꠎꠞ ꠢꠈꠟ ꠚꠥꠞꠥ ꠝꠦꠎꠞ ꠀꠍꠟꠣ। ১৯৪৫ ꠡꠣꠟꠧ ꠖꠤꠔꠤꠅ ꠛꠤꠡ꠆ꠡꠎꠥꠖ꠆ꠖ ꠡꠦꠡ ꠅꠁꠟꠦ ꠅꠍꠝꠣꠘꠤ ꠛꠤꠐꠤꠡ ꠀꠞ꠆ꠝꠤꠔ ꠟꠋ ꠇꠧꠞ꠆ꠍ ꠙꠞꠤꠇ꠆ꠇꠣ ꠖꠤꠀ ꠃꠌ꠆ꠌꠍ꠆ꠕꠣꠘ ꠙꠣꠁꠘ৷ ꠢꠃ ꠛꠍꠞ ꠁꠘ꠆ꠒꠤꠀꠘ ꠙꠟꠤꠐꠤꠇꠣꠟ ꠡꠣꠞ꠆ꠜꠤꠍꠞ ꠟꠣꠉꠤ ꠅ ꠔꠣꠁꠘꠞꠦ ꠛꠣꠍꠤꠀ ꠘꠦꠀ ꠅꠄ৷ ꠇꠤꠘ꠆ꠔꠥ ꠔꠣꠁꠘ ꠡꠣꠝꠞꠤꠇ ꠛꠣꠢꠤꠘꠤꠔ ꠕꠣꠇꠤ ꠎꠣꠁꠘ. ꠖꠦꠡꠜꠣꠉꠧꠞ ꠙꠞꠦ ১৯৪৭ ꠡꠣꠟꠧꠞ ৭ꠁ ꠧꠇ꠆ꠐꠧꠛꠞ ꠅꠍꠝꠣꠘꠤ ꠙꠣꠇꠤꠍ꠆ꠕꠣꠘ ꠇꠞꠤꠀ ꠢꠣꠝꠣꠁꠘ। ꠢꠤ ꠡꠝꠄ ꠔꠣꠁꠘ ꠀꠍꠟꠣ ꠟꠦꠚꠐꠦꠘꠦꠘ꠆ꠐ ꠇꠞ꠆ꠘꠦꠟ।
ꠜꠣꠞꠔ ২৯ꠐꠣ ꠞꠣꠎ꠆ꠎ ꠀꠞ ৭ꠐꠣ ꠇꠦꠘ꠆꠆ꠖ꠆ꠞ ꠡꠣꠡꠤꠔ ꠅꠘ꠆ꠌꠟ ꠛꠤꠡꠤꠡ꠆ꠐ ꠄꠇꠐꠣ ꠚꠦꠒꠣꠞꠦꠟ ꠡꠣꠗꠣꠞꠘꠔꠘ꠆ꠔ꠆ꠞ। ꠜꠣꠞꠔ ꠢꠈꠟ ꠞꠣꠎ꠆ꠎꠔ ꠘꠤꠞ꠆ꠛꠣꠌꠤꠔ ꠞꠣꠎ꠆ꠎ ꠡꠞꠇꠣꠞ ꠅꠈꠟ ꠀꠍꠦ; ꠘꠤꠞ꠆ꠛꠣꠌꠤꠔ ꠡꠞꠇꠣꠞ ꠞꠁꠍꠦ ꠇꠦꠘ꠆꠆ꠖ꠆ꠞ ꠡꠣꠡꠤꠔ ꠅꠘ꠆ꠌꠟ ꠙꠥꠖꠥꠌꠦꠞꠤ ꠀꠞ ꠖꠤꠟ꠆ꠟꠤꠔ ꠅ।
ꠝꠣꠗꠛꠇꠥꠘ꠆ꠒ ꠏꠘ꠆ꠘꠣ ꠛꠣꠋꠟꠣꠖꠦꠡꠧꠞ ꠢꠈꠟ ꠔꠘꠦ ꠛꠠ ꠏꠘ꠆ꠘꠣ ꠎꠦꠉꠥ ꠍꠤꠟꠐ ꠛꠤꠜꠣꠉꠞ ꠝꠥꠟꠤꠛꠣꠎꠣꠞ ꠎꠦꠟꠣꠔ ꠙꠞꠍꠦ। ꠙꠣꠕꠣꠞꠤꠀ ꠙꠣꠢꠣꠠ (ꠀꠉꠧꠞ ꠘꠣꠝ: ꠀꠖꠝ ꠀꠁꠟ ꠙꠣꠢꠣꠠ) ꠡꠇꠔ ꠇꠤꠐꠇꠤꠐꠣ ꠙꠣꠔꠔꠞꠖꠤ ꠛꠣꠘꠣꠁꠟ; ꠁ ꠙꠣꠢꠣꠠ ꠛꠣꠄ ꠉꠋꠉꠣꠝꠣꠞꠣ ꠍꠠꠣ ꠉꠦꠍꠦ। ꠁ ꠍꠠꠣ ꠁꠇꠐꠣ ꠝꠣꠗꠛꠇꠥꠘ꠆ꠒ ꠏꠘ꠆ꠘꠣ ꠅꠁꠀ ꠘꠤꠌꠦꠖꠤ ꠙꠠꠤꠀ ꠘꠣꠝ ꠅꠁꠍꠦ ꠝꠣꠗꠛ ꠍꠠꠣ। ꠅꠞꠕꠣꠔ ꠉꠋꠉꠣꠝꠣꠞꠣ ꠍꠠꠣ ꠛꠣꠄ ꠀꠃꠀ  ১২ ꠅꠇꠐꠥꠛꠞ ১৯৯৯-ꠅꠞ ꠝꠔꠦ  ꠙ꠆ꠞꠣꠄ ১৬২ ꠚꠥꠐ ꠃꠌꠣ ꠔꠘꠦ ꠘꠤꠌꠦ ꠙꠞꠤꠀ ꠝꠣꠗꠛꠍꠠꠣ ꠅꠁꠍꠦ। ꠝꠥꠟꠔ ꠄꠇꠐꠣ ꠙꠣꠘꠤꠞ ꠗꠣꠞꠣ ꠢꠣꠞꠤ ꠛꠂꠟ ꠙꠞꠔꠦ ꠀꠍꠦ, ꠛꠣꠞꠤꠡꠣ ꠝꠣꠡꠧ ꠁꠉꠥꠞ ꠇꠣꠘꠖꠣꠔ ꠀꠞꠦꠉꠥ ꠢꠥꠞꠥ ꠗꠣꠞꠣ ꠖꠦꠈꠣ ꠎꠣꠄ ꠀꠞ ꠜꠞꠣ ꠝꠃꠡꠥꠝꠧ ꠖꠄꠅꠐꠣ ꠝꠤꠟꠤ ꠎꠣꠄ ꠙꠣꠘꠤꠞ ꠔꠥꠞꠦ। ꠙꠣꠘꠤꠞ ꠁ ꠗꠣꠞꠣ ꠙꠞꠔꠦ ꠙꠞꠔꠦ ꠘꠤꠌꠦ ꠉꠣꠔ ꠅꠁꠉꠦꠍꠦ। ꠝꠣꠗꠛꠍꠠꠣꠞ ꠁ ꠙꠣꠘꠤ ꠙꠌꠌꠤꠝ ꠛꠣꠄ ꠎꠣꠁꠔꠦ ꠎꠣꠁꠔꠦ ꠉꠤꠀ ꠝꠤꠡꠍꠦ ꠀꠇꠣꠟꠥꠇꠤ ꠀꠅꠞꠧ।
ꠝꠤꠘ ꠡꠣꠞꠞꠤ ꠝꠣꠈꠣꠟꠣꠇ।
ꠝꠥꠟꠤꠛꠣꠎꠣꠞ ꠛꠣ ꠝꠥꠟꠂꠛꠣꠎꠣꠞ ꠎꠦꠟꠣ ꠛꠣꠋꠟꠣꠖꠦꠡꠧꠞ ꠃꠔ꠆ꠔꠞ-ꠙꠥꠛꠦꠖꠤ ꠍꠤꠟꠐ ꠛꠤꠜꠣꠉꠧꠞ ꠄꠈꠐꠣ ꠚꠡꠣꠡꠘꠤꠇ ꠄꠟꠣꠇꠣ৷
ꠝꠥꠡꠞꠤꠇ ꠅꠈꠟꠦ ꠘꠛꠤꠞꠦ ꠏꠦꠛꠟꠣ ꠀꠟꠟꠣꠞ ꠛꠋꠡ ꠙꠞꠤꠌꠄ ꠎꠤꠇꠣ ꠇꠞꠟ, ꠅꠃ ꠡꠝꠄ ꠁ ꠍꠥꠞꠣ ꠘꠣꠎꠤꠟ ꠅꠁꠍꠦ। ꠀꠞꠇ ꠛꠤꠛꠞꠘꠧ ꠀꠍꠤꠟ, ꠝꠖꠤꠘꠣꠞ ꠁꠢꠥꠖꠤ ꠅꠈꠟꠦ ꠁ ꠇꠕꠣ ꠏꠤꠇꠣꠁꠍꠤꠟ। ꠇꠥꠘꠥ ꠇꠥꠘꠥ ꠞꠦꠃꠀꠄꠀꠔꠧ ꠀꠍꠦ, ꠔꠣꠞꠣ ꠀꠞꠧ ꠏꠤꠇꠣꠁꠍꠤꠟ- ꠀꠟꠟꠣ ꠇꠤꠔꠣꠞ ꠛꠣꠘꠣꠁꠟ, ꠡꠥꠘꠣ-ꠞꠥꠙꠣ ꠘꠣ ꠀꠞ ꠇꠥꠘꠔꠣꠖꠤ? ꠅꠈꠐꠣꠞ ꠎꠛꠣꠛꠧ ꠁ ꠍꠥꠞꠣ ꠘꠣꠎꠤꠟ ꠅꠁꠍꠦ৷
ꠝꠦꠇꠥꠞꠞ ꠡꠇꠔꠤꠃꠀꠟꠣ ꠡꠞꠤꠟ ꠀꠞ ꠡꠤꠇꠣꠞ ꠝꠣꠞꠣꠞ ꠟꠣꠉꠤ ꠘꠥꠇꠤꠟꠣ ꠖꠣꠔ ꠕꠣꠇꠦ꠪ ꠝꠦꠇꠥꠞꠦ ꠃꠘꠖꠥꠞꠞ ꠀꠞ ꠅꠂꠘꠘꠧ ꠢꠥꠞꠥ ꠎꠣꠘꠥꠀꠞꠞ ꠃꠌꠣ ꠚꠤꠞꠤꠇꠥꠄꠘꠍꠤꠞ ꠀꠃꠀꠎ ꠢꠥꠘꠦ, ꠎꠦꠔꠣ ꠝꠣꠘꠢꠦ ꠢꠥꠘꠦ ꠘꠣ꠪ ꠅꠔꠣꠄ ꠀꠘꠗꠣꠁꠞ ꠅ ꠖꠦꠈꠦ꠪ ꠅꠂꠘꠘꠧ ꠝꠦꠝꠦꠟꠞ ꠟꠣꠈꠣꠘ ꠝꠦꠇꠥꠞꠦ ꠅ ꠞꠋꠉꠞ ꠚꠞꠇ ꠇꠞꠔꠦ ꠙꠣꠞꠦ ꠘꠣ ꠀꠞ ꠅꠔꠣꠞ ꠢꠥꠋꠉꠣ ꠡꠇꠔꠤ ꠛꠃꠔ ꠜꠣꠟꠣ꠪
ꠞꠝꠦꠡ ꠞꠣꠝ ꠉꠃꠠꠞ ꠌꠣꠞ ꠖꠧꠇꠣꠘ ꠅꠈꠟ ꠕꠣꠇꠤ ꠛꠣꠋꠟꠣꠖꠦꠡ ꠡꠞꠇꠣꠞ ꠚꠅꠞ꠆ꠔꠦꠇ ꠛꠍꠞ ꠛꠃꠔ ꠔꠣ ꠞꠣꠎꠡ꠆ꠡ ꠙꠣꠄ। ꠓꠣꠇꠣꠔ ꠘꠤꠎꠥꠇ꠆ꠔ ꠇꠣꠔꠣꠞꠞ ꠞꠣꠡ꠆ꠐ꠆ꠞꠖꠥꠔ, ꠀꠢꠝꠦꠖ ꠛꠤꠘ ꠝꠧꠢꠣꠝ꠆ꠝꠦꠖ ꠀꠟ-ꠖꠤꠢꠣꠁꠝꠤ, ꠍꠤꠞꠤꠝꠘꠋꠉꠟꠧ ꠛꠦꠠꠣꠘꠤꠞ ꠡꠝꠄ ꠡꠣꠔ ꠞꠋ ꠌꠣ ꠈꠣꠁꠀ ꠖꠦꠈꠂꠘ। ꠡꠣꠔ ꠞꠋ ꠌꠣꠞ ꠃꠖ꠆ꠜꠣꠛꠇ ꠞꠝꠦꠡ ꠞꠣꠝ ꠉꠂꠠ ꠔꠣꠘ ꠉꠦꠍ ꠔꠘꠦ ꠄꠇ ꠇꠣꠙ ꠡꠣꠔ ꠞꠋ ꠌꠣꠞ ꠟꠣꠉꠤ ꠡꠣꠔ ꠣꠎꠣꠞ ꠐꠦꠇꠣ ꠙꠥꠞꠥꠡ꠆ꠇꠣꠞ ꠙꠣꠁꠘ।
ꠟꠣꠁꠛ꠆ꠛꠦꠞꠤꠔ ꠁꠍꠟꠣꠝꠧꠞ ꠃꠙꠞꠦ ꠟꠦꠈꠣ ꠀꠞꠛꠤ, ꠁꠋꠟꠤꠡ ꠀꠞ ꠚꠞꠣꠡꠤ ꠜꠣꠡꠣꠔ ꠙ꠆ꠞꠣꠄ ৫০,০০০ ꠛꠁ ꠅ ꠙꠣꠘ꠆ꠒꠥꠟꠤꠙꠤ ꠀꠍꠦ। ꠎꠣꠖꠥꠉꠞ ꠁꠇꠐꠣ ꠁꠍꠟꠣꠝꠤ ꠡꠤꠟ꠆ꠙ ꠛꠤꠡꠄ ꠖꠤꠀ ꠛꠤꠡꠦꠡꠣꠁꠔ। ꠁꠇꠐꠣꠞ ꠛꠦꠡꠤꠞꠜꠣꠉ ꠞꠦꠚꠣꠞꠦꠘ꠆ꠍ ꠛꠁ ꠀꠘ꠆ꠔꠞ꠆ꠎꠣꠔꠤꠇ ꠉꠥꠞꠥꠔ꠆ꠔ ꠡꠝ꠆ꠙꠘ꠆ꠘ। ꠅꠚꠤꠍ ꠌꠟꠣꠇꠣꠟꠤꠘ ꠡꠝꠄꠅ ꠟꠣꠁꠛ꠆ꠛꠦꠞꠤ ꠅ ꠙꠠꠣꠞ ꠞꠥꠝ ꠡꠣꠗꠣꠞꠘꠧꠞ ꠟꠣꠉꠤ ꠇꠧꠟꠣ ꠕꠣꠇꠦ। ꠁꠈꠣꠘꠧ ꠁꠘ꠆ꠐꠣꠞꠘꠦꠐ ꠡꠥꠛꠤꠗꠣ ꠀꠍꠦ। ꠄꠍꠣꠠꠣ ꠉꠛꠦꠡꠇ ꠅ ꠛꠤꠡꠦꠡꠉ꠆ꠉ ꠅꠈꠟꠧꠞ ꠟꠣꠉꠤ ꠀꠟꠣꠖꠣ ꠞꠥꠝ ꠀꠍꠦ।
ꠟꠣꠟꠣꠈꠣꠟ ꠍꠤꠟꠐꠞ ꠎꠂꠘ꠆ꠔꠣꠙꠥꠞ ꠃꠙꠎꠦꠟꠣꠞ ꠄꠇꠐꠣ ꠡꠥꠘ꠆ꠖꠞ ꠀꠞ ꠉꠥꠞꠥꠔ꠆ꠔꠙꠥꠞ꠆ꠘ ꠎꠣꠉꠣ। ꠟꠣꠟꠣꠈꠣꠟꠞ ꠇꠣꠘ꠆ꠖꠣꠛꠣꠄꠖꠤ ꠡꠣꠞꠤ-ꠉꠥꠀꠤꠘ ꠘꠖꠤ ꠉꠦꠍꠦ। ꠘꠖꠤꠔ ꠎꠔ ꠝꠥꠠꠣ। ꠘꠖꠤꠞ ꠙꠣꠠꠧ ꠙꠣꠢꠣꠠꠤ ꠀꠞꠣ ꠎꠋꠉꠟ, ꠌꠣ-ꠛꠣꠉꠣꠘ ꠀꠞ ꠎꠣꠔ ꠛꠦꠎꠣꠔꠧꠞ ꠉꠣꠍ ꠡꠍꠦ।
ꠡꠣꠔ ꠞꠋ ꠌꠣ ꠅꠁꠟ ꠛꠣꠋꠟꠣꠖꠦꠡꠞ ꠄꠇꠐꠣ ꠎꠘꠙ꠆ꠞꠤꠅ ꠃꠡ꠆ꠘ ꠙꠣꠘꠤꠅ। ꠄ ꠌꠣꠞ ꠡꠣꠖ ꠘꠤꠛꠣꠞ ꠟꠣꠉꠤ ꠛꠃꠔ ꠎꠣꠉꠣ ꠔꠘꠦ ꠌꠣ ꠇꠥꠞ ꠅꠈꠟ ꠀꠁꠘ। ꠡꠞꠛꠔ-ꠝꠤꠑꠣ ꠡꠣꠖ ꠔꠘꠦ ꠀꠞꠝ꠆ꠜ ꠇꠞꠤ ꠏꠣꠟ ꠟꠋ ꠡꠢ ꠚꠅꠞ꠆ꠔꠦꠇ ꠐꠣ ꠔꠣꠟꠣꠞ ꠀꠟꠣꠖꠣ ꠀꠟꠣꠖꠣ ꠡꠣꠖ ꠞꠁꠍꠦ ꠀꠞ ꠞꠋ ꠅ ꠞꠋꠗꠘꠥꠞ ꠟꠣꠈꠣꠘ ꠇꠔꠐꠣ। ꠡꠣꠔ ꠞꠋ ꠌꠣ ꠘꠤꠟꠇꠘ꠆ꠑ ꠐꠤ ꠇꠦꠛꠤꠘꠧ ꠙꠣꠅꠀ ꠎꠣꠄ, ꠎꠦꠇꠐꠣ ꠍꠤꠞꠤꠝꠘꠋꠉꠟ, ꠍꠤꠟꠐꠞ ꠄꠉꠥ ꠛꠤꠇ꠆ꠇꠣꠔ ꠌꠣꠞ ꠖꠧꠇꠣꠘ। ꠞꠝꠦꠡ ꠞꠣꠝ ꠉꠃꠠ ꠅꠁꠟꠣ ꠁ ꠌꠣꠞ ꠃꠖ꠆ꠜꠣꠛꠇ।
ꠡꠣꠢ ꠝꠥꠍꠔꠚꠣꠞ ꠛꠋꠡꠗꠞ ꠝꠃꠟꠜꠤ ꠍꠂꠅꠖ ꠇꠥꠖꠞꠔꠥꠟꠟꠣ ꠅꠡꠐꠣꠖꠡ ꠡꠔꠇꠞ ꠝꠣꠏꠈꠣꠘꠧ ꠝꠘꠥ ꠘꠖꠤ ꠃꠔꠔꠞ ꠙꠣꠞꠧ ꠇꠔꠐꠤ ꠖꠥꠇꠣꠘ ꠇꠥꠟꠤꠀ ꠞꠥꠎꠇꠥꠞ ꠎꠤꠘꠤꠡꠙꠔ꠆ꠞ ꠛꠤꠇꠤ ꠇꠤꠘꠤꠞ ꠙꠕ ꠇꠞꠤ ꠖꠦꠁꠘ।ꠝꠃꠟꠜꠤ ꠍꠂꠅꠖ ꠇꠥꠖꠞꠔꠥꠟꠟꠣꠞ ꠛꠣꠘꠣꠁꠟ ꠁ ꠛꠣꠎꠣꠞꠧ ꠙꠣꠘꠤ ꠀꠞ ꠢꠥꠇꠘꠣ ꠙꠕꠦ ꠀꠠꠤꠙꠠꠤꠞ ꠀꠘꠣꠉꠥꠘꠣ ꠛꠣꠠꠔꠦ ꠕꠣꠇꠦ। ꠛꠦꠌꠞꠣ-ꠇꠤꠘꠞꠣꠞ ꠝꠥꠇꠦꠝꠥꠇꠦ ꠝꠥꠟꠤꠛꠣꠎꠣꠞꠧꠞ ꠘꠣꠝ ꠇꠥꠟꠟꠦꠉꠣꠄ ꠍꠤꠔ꠆ꠞꠤ ꠎꠣꠄ।
ꠡꠥꠞꠝꠣ ꠘꠖꠤ ꠛꠣꠋꠟꠣꠖꠦꠡ-ꠜꠣꠞꠔꠞ ꠄꠇꠐꠣ ꠀꠘ꠆ꠔꠡꠤꠝꠣꠘ꠆ꠔ ꠘꠖꠤ।ꠡꠥꠞꠝꠣ ꠘꠖꠤ ꠛꠣꠋꠟꠣꠖꠦꠡꠞ ꠃꠔ꠆ꠔꠞ-ꠙꠥꠛꠧꠞ ꠍꠤꠟꠐ ꠅ ꠡꠥꠘꠣꠝꠉꠘ꠆ꠎ ꠎꠦꠟꠣꠞ ꠄꠇꠐꠣ ꠘꠖꠤ। ꠛꠣꠋꠟꠣꠖꠦꠡ ꠙꠣꠘꠤ ꠃꠘ꠆ꠘꠅꠘ ꠛꠧꠞ꠆ꠒ ꠛꠣ "ꠙꠣꠃꠛꠧ" ꠇꠞ꠆ꠔꠤꠇ ꠡꠥꠞꠝꠣ ꠘꠖꠤꠞꠦ ꠖꠦꠃꠀ ꠙꠞꠤꠌꠤꠔꠤ ꠘꠝ꠆ꠛꠞ ꠅꠁꠟ ꠃꠔ꠆ꠔꠞ-ꠙꠥꠞ꠆ꠛꠣꠘꠌꠟꠞ ꠘꠖꠤ ꠘꠋ ৮৩। ꠄꠇꠐꠣ ꠛꠣꠋꠟꠣꠖꠦꠡꠞ ꠙꠗꠣꠘ ꠘꠖꠤꠘꠔꠞ ꠄꠇꠐꠣ।
ꠢꠃꠡꠝꠄꠇꠥꠞ ꠀꠞꠛ ꠅꠞ꠆ꠕꠘꠤꠔꠤꠞ ꠝꠥꠟ ꠈꠥꠐꠤ ꠀꠍꠤꠟ ꠛꠦꠛꠡꠣ ꠀꠞ ꠞꠣꠈꠣꠟꠤ। ꠁꠍ꠆ꠕꠣꠘꠤꠅ ꠀꠞꠛ ꠅꠈꠟ ꠎꠣꠎꠣꠛꠞ ꠀꠞ ꠉꠤꠞꠍ꠆ꠔ ꠖꠥꠁ ꠍꠦꠘꠤꠞ ꠀꠍꠤꠟ। ꠎꠣꠎꠣꠛꠞ ꠅꠈꠟꠦ ꠙꠣꠘꠤ ꠅ ꠈꠣꠘꠤꠞ ꠟꠣꠉꠤ ꠔꠣꠞꠣꠞ ꠝꠣꠘꠥꠡ ꠅꠈꠟ ꠟꠁꠀ ꠄꠇ ꠎꠣꠉꠣ ꠕꠣꠇꠤ ꠀꠞꠧꠇ ꠎꠣꠉꠣꠔ ꠉꠥꠞꠤꠀ ꠛꠦꠠꠣꠁꠔꠣ। ꠅꠁꠘ꠆ꠘꠛꠣꠄ ꠉꠤꠞꠍ꠆ꠔ ꠅꠈꠟꠦ ꠄꠇ ꠎꠣꠉꠣꠔ ꠕꠣꠇꠔꠧ ꠀꠞ ꠛꠦꠛꠡꠣ ꠅ ꠈꠦꠔꠧꠞ ꠇꠣꠝ ꠇꠞꠔ। ꠎꠣꠎꠣꠛꠞ ꠅꠈꠟꠦ ꠝꠞꠥꠙꠕꠧ ꠎꠣꠔ꠆ꠞꠤꠛꠣꠢꠤ ꠉꠣꠠꠤꠘꠔ ꠀꠇ꠆ꠞꠝꠘ ꠌꠣꠟꠣꠁꠀ ꠔꠣꠞꠣꠞ ꠝꠣꠟꠣꠝꠣꠟ ꠇꠣꠞꠤꠀ ꠀꠘꠤꠀ ꠘꠤꠎꠧꠞ ꠜꠞꠘꠙꠧꠡꠘꠧ ꠟꠣꠉꠣꠁꠔꠧ। ꠁꠔꠣ ꠇꠣꠝꠞꠦ ꠔꠣꠞꠣ ꠅꠙꠞꠣꠗ ꠝꠘꠧ ꠇꠞꠔ ꠘꠣ।
ꠢꠎꠞꠔ ꠡꠣꠢ ꠎꠣꠟꠣꠟꠞ ꠝꠣꠎꠣꠞ
ꠢꠥꠞꠋ ꠅꠁꠟꠧ ꠢꠤꠋ ꠡꠛ꠆ꠖꠧꠞ ꠍꠤꠟꠦꠐꠤ ꠞꠥꠚ ꠀꠞ ꠍꠤꠟꠐ ꠅ ꠡꠥꠘꠣꠝꠉꠘ꠆ꠎ ꠄꠞꠤꠣꠞ ꠛꠃꠔ ꠎꠣꠉꠣꠔ ꠢꠣꠈꠝ ꠅꠞ꠆ꠕꠦ ꠢꠣꠞꠋ ꠈꠃꠀ ꠅꠃ। ꠅꠔꠣꠞꠟꠣꠉꠤ ꠢꠣꠈꠝ ꠖꠤ ꠎꠥꠖꠤ ꠇꠥꠘꠥ ꠚꠣꠔꠣꠞꠤ ꠙꠕ ꠛꠥꠏꠣꠁꠟ ꠅꠄ, ꠔꠦ ꠢꠣꠞꠋ ꠢꠥꠞꠋ ꠅꠞ꠆ꠕ ꠅꠁꠛꠧ ꠇꠥꠘꠧꠈꠣꠘꠧ ꠎꠣꠁꠛꠣꠞ ꠚꠣꠔꠣꠞꠤ ꠙꠕ। ꠛꠣꠉꠣꠘꠤ ꠅꠈꠟꠧꠞ ꠉꠦꠍꠦ ꠢꠣꠞꠋ ꠢꠥꠞꠋ ꠉꠃꠠ ꠉꠛꠤꠘ꠆ꠖ ꠞꠣꠗꠣ ꠉꠥꠢꠣ ꠘꠣꠝꠦ ꠛꠦꠡꠤ ꠎꠣꠘꠣ ꠙꠞꠤꠌꠤꠔ। ꠙꠞ꠆ꠔꠦꠇ ꠡꠘꠤ ꠝꠘ꠆ꠉꠟꠛꠣꠞ ꠁꠇꠣꠘꠧ ꠙꠥꠎꠣ ꠖꠦꠃꠀ ꠅꠄ।
