ANIABANTERO IRINIANE TASORENTSI ANIANEXU
ANIABANTERO IRINIANE TASORENTSI ANIANEXU
Tasorentsi yobetsixagetaxeroa mayatiro
1 Jantari pairani otyasanotyara itsititanaxe Tasorentsi yobetsixagetaxeroa mayatiro oxetyo yobetsixaxe inxite ontiri xipatsi.
2 Ogari xipatsi pairatamataxe tea onegintetenpa. Manerigitemataxe aixiro tea tata timantumatenparome, aixiro mapunasemataxa mayatiro mararosexantamataxe. Yogari Isure Tasorentsi aryo inaxe xara xurayo itsyoenitaxotaxero aryonatoari nia.
3 Inpogini Tasorentsi ixanti: “¡Maixa onxoneagitetanaxea!”
Inpogini oga oxenaxe oxoneagitetanaxe.
4 Inpogini Tasorentsi yoguntetaxero tyapaegitemataxe osi yasirixotaxero mapunari.
5 Ogari xoneagiteri ipaitaxero “xutagiteri”. Ogari mapunari onti ipaitaxero “tsiteniri”. Mataxa ganaxa patiro xutagiteri.
6 Inpogini ixanti: “Maixa janta mararosexu obegitetanaxea ontimaxea nia xurayo ontiri aixiro sabi”. Inpogini oga oxenaxe oxanyotanaxa maixa.
7 Yobegiteaxero mararosebetanxitsyaria. Ogari nia onti onagetaxe sabi, pasini onaxe xurayo.
8 Ogari begitetananxitsyaria ipaitaxero “inxite”. Jataxe apitetanaxa xutagiteri.
9 Inpogini ixanti aixiro: “Maixa agaagetanaxenpara nia nanxitsyaria sabi tyapae oroatanaxea orobatsatanaxea”. Osi oxenaxe oxanyotanaxa maixa.
10 Ogari orobatsatananxitsyaria ipaitaxero “xipatsi”. Ogari gaagetananxitsyaria ipaigetaxero “aryonatoapageni nia”. Inpo yoguntetaxeroa tyapaetaxe mayatiro
11 ixanti: “Maixa sinpenasipage osiboxagetanaxea xipatsixu ontiri panxirentsipage timagetanxitsyameria oxitsoxi ontiri aixiro timagetanxitsyameria oi. Patiropage oga ontimaxe oxitsoxi siboxagetanxitsyameria”. Inpo aryo oxanyotaxa.
13 Jataxe omabatanaxe xutagiteri.
14-15 Inpo ixanti: “Maixa intimaxea xurayo inxitexu pagatsixaataxotantanxitsyameria tyapae asirixotaxeniri xutagiteri ontiri tsiteniri ontiri aixiro tyapae irogotantaxenxania xutagiteripage, siryagarinipage, mayatiro”. Inpo aryo oxanyotaxa.
16 Yobetsixaxeri piteni xutagitetaxotantanxitsyameria aryonatopage xara. Yogari pairoria yabisaxe yaryonatotaxea onti inxutagitetaxotantaxe xutagiterixu. Yogari tsiripexixonaniria onti inxutataxea tsitenigetixu. Aixiro yobetsixagetaxeri inpoxiropage.
17 Yogagetaxeri janta xurayo inxitexu tyapae inxutagitetaxotaxeroa xipatsi
18 xutagiterixu ontiri tsitenirixu ontiri aixiro tyapae asirixotaxeniri xutagiteri ontiri tsiteniri. Inpo yoguntegetaxeri tyapaemataxe.
19 Jataxe apitebagetanaxe xutagiteri.
20 Inpo ixanti: “Maixa intimagetaxea niaxu posantepage mayoripage intiri aixiro pasinipage niaxuniria. Aixiro intimagetaxea jaragetatsyaria janta xurayo”. Inpo aryo oxanyotaxa.
21 Yobetsixagetaxeri aryonatopage timaatantagetaxaroria aryonatoani nia intiri aixiro posantepage niaxuniria intiri aixiro posantepage jaragetatsyaria. Inpo yoguntetaxero tyapaemataxe
22 iniaigaxeri ixanti: “Maixa pintobaiganaxea pintsotenxajaiganaxeroa aryonatoapageni nia pintiaabagetanaxenparoa. Aryo inxanyotaxe jaragetatsyaria intobaigabagetanaxea”.
23 Jataxe otsonxabaxoanaxa xutagiteri.
24 Inpo ixanti Tasorentsi: “Maixa intimagetanaxea xipatsixu posantepage xamarigetatsyaria inpiragetaxenxaniria intiri nosixagetatsyaria intiri aixiro xamarigetatsyaria inxenisixuniria”. Aryo oxanyotaxa.
25 Yobetsixagetaxeri mayaniropage inpo yoguntetaxeri tyapaegetaxe.
26 Inpogini ixanti: “Maixa tsame abetsixaigaxea matsigenxa asigaxagantaigaxenpari aneniegi irisigasanoigaxaea. Irabisaigaxeri mayaniro timaagetatsyaria niaxu intiri jaragetatsyaria intiri aixiro xamarigetatsyaria inpiragetaxenxaniria intiri inxenisipagexuniria. Irabisaigaxeri aixiro nosixagetatsyaria xipatsixu”.
27 Jantari Tasorentsi yobetsixaxeria matsigenxa isigaxagaxari ineni.
Yobetsixaxeri surari ontiri tsinane.
4 “Pintomintaiganaxenpara intobaigabageiganaxea pogonteireegi pintsotenxabageiganaxenparoa xipatsi pagabeageigaxeroa mayatiro. Pabisaigaxeria timaagetatsyaria niaxu intiri jaragetatsyaria intiri aixiro mayaniro xamarigetatsyaria”.
29 Inpo ixantaigiri: “Atsigu, maixa bineniegi nonpaigaxenpiro mayatiro siboxagetanxitsyaria xipatsixu timagetanxitsyaria oxitsoxi ontiri aixiro timagetanxitsyaria oi iroro pisexataigaxenpa.
30 Xantanxitsya mayaniro xamarigetatsyaria timagetanxitsyaria inxenisixu intiri nosixagetatsyaria intiri aixiro jaragetatsyaria onti nonpaigaxeri sinpenasipage ontiri osipage iroro ineniegi irisexataigaxenpa”. Inpo aryo oxanyotaxa.
31 Inpo osi yoguntetaxero mayatiro yobetsixagetaxeria tyapaemataxe. Jataxe aganaxa pasini xutagiteri.
1 Ogari inxite ontiri xipatsi mataxa gatagetaxa mayatiro ontiri aixiro timantagetaxaroria.
2 Yogari Tasorentsi yapesigopireantaxaro xutagiteri
7, yagatagetaxerotari mayatiro yobetsixagetaxeroa.
3 Inpo yasirixotaxero oga xutagiteri
7 ixantaxe anpesigopireantaxenxania ontitari irasi igutagiterite, irotari yapesigopireantaxaria yobetsixagetaxeroa mayatiro.
4 Aryo oxanyotaxa maixa Tasorentsi yobetsixagetaxeroa inxite ontiri xipatsi. Tasorentsi yogaxeria Jaran panxirentsisixu
Jantari otyara yobetsixaxeroa
5 tea ontimumate siboxagetanxitsyameria, tetyanixa irobarigumateronixa inxani, aixiro tetyanixa intime tsininpa tsamaitaxerome.
6 Xantanxitsya onti oxatsiaseenxataxe xipatsixu tyapae oaribatsataxeroni.
7 Inpogini yogari Tasorentsi yagaxero xipatsipane yobetsixaxeria matsigenxa, yotapigaxeri ityonaxu yoganiaxeria osi yanianaxe.
8 Inpogini Tasorentsi ixitataxe panxirentsipage Jerenxu yosotogia syabogaenxari. Aryo xara yogaxeri matsigenxa yobetsixaxeria,
9 Xarari xara panxirentsisixu isiboxaxagaxero posantepage panxirentsi otyapagematityo xara timagetatsyaria oi osexataganiria. Jantari niganxisixu yogaxero aixiro intsyato ganiantatsyaria ontiri aixiro intsyato timatsyaria oi osexatenxania ogotaxenxania tyati tyapaetanxitsya ontiri aixiro tyati teria ontyapaete.
15 Jantari yogaxeria xara Jaran iritsamaitaxeroa, aixiro irosentaxeroa ixantaxeri: “Maixa tyapaetaxe pisexataxenparoa oipage mayatiro panxirentsipage,
17 intagati oga timanxitsyaria oi ogatantaganiria tyati tyapaetanxitsya aixiro tyati teria ontyapaete iroro pinxante jara pisexataro. Jantari pisexataxenparorixa onti pinxamanaxe”.
18 Inpogini ixanti Tasorentsi: “Tea ontyapaete iranputenpara paniro matsigenxa. Nobetsixaxenerita sigaxenparimeria ineni intentaxenparia mutaxotaxerimeria”.
19 Inpogini yamagetaxeneri mayaniro yobetsixagetaxeria xamarigetatsyaria inxenisixuniria intiri mayaniro jaragetatsyaria. Ineniegi aixiro onti yobetsixantagetaxari xipatsipane. Onti yamagetaxeneri tyapae inpaigetaxeria. Inpo tyaxa ipaigetaxeri xantaxa ipaigetaxa.
20 Ipaigetaxeri mayaniro xamarigetatsyaria ipirataganiria intiri mayaniro jaragetatsyaria intiri aixiro mayaniro xamarigetatsyaria inxenisixuniria, xantanxitsya tea intimumate paniro sigaxerimeria ineni intentaxenparia iramutaxotaxeria.
21 Osi yogimagaxeri Tasorentsi inosixaxeroa imeretatonxi, inpo yapatajairi.
22 Ogari imeretatonxi yobetsixaxero tsinane osi ipaxeri.
23 Iroro yoguntetaxeroa ixanti: “¡Oxari oxa onti notonxi, aixiro onti nobatsa! Maixari onpaitaxenpa b tsinane, iritari oponiantaxa surari”.
24 Jerotyo yogari surari xoritanxitsyameria tsinane ioxanaxeri iriri ontiri iriniro iriataxea inxoritaxeroa osi paniro inxoritero. Jantari
a b
2.8 Jaran “Adan” jebereoxu onti onxantaxea “matsigenxa”. 2.23 Tsinane, surari: jebereoxu tsinane onti oxantagani “ishshah”; surari onti oxantagani “ish”.
6 otyara tetyara inxoritero piteni inaigabetaxa xantanxitsya jantari ixoritanaxeroa oga ixenaxe itentaganaxaro xanyomataxa inaxe paniro.
25 Yogari surari ontiri ixoritiria inogatsantsaigabetaxa otyara, xantanxitsya tea inpasibentaigenpa.
Jaran ontiri Jeba tea inxematsaigeri Tasorentsi
—¿Arisano ixantaigaxenpi Tasorentsi jara pisexatumaigaro oga panxirentsipage?
2 Oneni oxantiri:
7 —Tyapaetyo nosexataigaxenparoa mayatiro,
3 intagatityo oga panxirentsi nanxitsyaria niganxisixu iroro pinxante jara nosexataigaro ixantaxetari Tasorentsi: ‘Jara pisexatumaigaro aixiro jara pitsyontumaigiro’. Jantari nosexataigaxenparorixa onti noneaiganaxero nogamane.
4 Xantanxitsya ineni ixantiro:
—Jaratyo pineaigiro pigamane.
5 Yogataxetari Tasorentsi pisexataigaxenparorixa onti pogatabageiganaxe bineniegi aixiro tyati tyapaetanxitsyaria, aixiro tyati teria ontyapaete osi pishigaiganaxenpari ineni.
6 Inpo osyonxanaxa oguntetiro oi ontyapaebagetetyo xara tyapaemataxe pisexatenparoa, aixiro oxenxiamatanaxatyo ogatabagetaxea. Osi oxuaitaxero osexataxaroa inpo opaxeri aixiro oxoritiria isexataxaroa.
7 Osi ixenaigaxe yogatapagenityo onti inogatsantsaigaxe osi yabobitasiigaxa igerasi itixaxoigaxara.
8 Inpogini otsyapinienxatanaxea otanpiaenxagitetanaia ixemaigaxeri Tasorentsi iniaxea yanuibagetaxea janta panxirentsisixu ogatyo ixenaigaxe isigaiganaxara yomanapitsaigaxaria panxirentsipagexu.
9 Xantanxitsya yogari Tasorentsi ixaemaxeri ixantiri: —Jaran, Jaran, ¿tyaxa xara pinaxe?
10 Ixanti ineni:
—Noxemabaxenpia piniapaaxea notsaroganaxe, noneaxatari onti nonogatsantsataxe nomanantaxaria.
11 Inpo ixantiri:
—¿Tsini xamantaxenpia aryo pinogatsantsataxe? ¿Aryo pisexataxaro oga panxirentsi noxantaxenpiria jara pisexataro?
—Ogari tsinane pipaxenaria nontsipataxenparia opaxenaro osi nosexataxaro.
8 13 Inpo Tasorentsi ixantiro oneni:
—¿Jantari jara pixanyotiro maixa? Oneni oxanti: —Intitari matabitaxena maranxe nosexatantaxaroria.
14 Osi ixantaxeri maranxe:
—Irobentia maixa nontsimanxaxenpi pairotyo pogagabagetaxenpa irabisabageigaxenpityo mayaniro xamarigetatsyaria. Onti pinxontsaenpa pinegixu xantanaxabiniroro, aixiro onti pisexabanetenpa xipatsipane.
15 Maixa jara pisinetumataaro tsinane osi pogonteireebagetanaxe. Aryo onxanyotaxe oneni jara osinetumatainpi osi ogonteireebagetanaxe. Yogari ogonteireetaxeria iragatixaxenpi pigitoinaxu, birotya gabonxititaxerime itsonagityaxu.
16 Inpo ogari tsinane ixantiro:
—Maixa nantsipereaxagabagetaxenpi xara pinxaratonxatea. Aryo onxanyotaxe aixiro pobogea pantsipereabagetaxe ogatsixa, xantanxitsya jatanatsi pinxogaxea pixoritiria, aixiro inti pinxematsate pixoritiria, ineni sintaxenpime.
17 Iritya surari ixantiri:
—Pixematsabintsataxeroa pixoritiria pisexataxaroa noxantaxenpiria jara pisexataro maixa nontsimanxaxeroa xipatsi janxi otyapaetasanotai, bineni xanyotaxagantaxaro. Pantsipereabentabagetaxero pisexa pintsamaitaxotaxeroa xantanaxabiniroro.
18 Osiboxagetanaxe xutopage aixiro onti pisexagetanaxenpa siboxagetatsyaria inxenisixu.
19 Pimasabiibentabagetaxero pisexa niganxi aganaenpa pinxamantanaenparia pinxipatsitantanaenparia, irotari piponiantaxa otyara. Xipatsitari pinaxe pinxipatsitanaetyo.
20 Yogari Jaran ipaitaxero ixoritiria Jeba, irotari gonteireeigaxerime mayaniro timaiganxitsyameria.
21 Yogari Tasorentsi yagaxe otaxi
9 xamarigetatsyaria yobetsixaigaxeneria isapiro yosapiigaxeria.
23 Jerotyo yoneagantaxariria panxirentsisixu ioxaxeri parixoti intsamaitaxeroa xipatsi yobetsixantunxaniria.
24 Jantari yoneagaxaria yogaigaxeri isaanxariite paitatsyaria Xerobine intixaxoigaxeroa intsyato ganiantatsyaria. Onti yogaigaxeri oatara yosotogia syabogaenxari. Aixiro yogaxe poroantatsyaria poamamenitaxetyo xara xiraamenximataxe xantaxani otiontamenitaxara jani tsini jatumatatsya xara. Xaen intiri Jaberi
1 Inpogini yogari Jaran yasintagaxaro ixoritiria osi oxaramonxitaxe. Inpo obogaxeri otomi Xaen oxanti: “Inti xoganxitsya Notinxami jerotyo notomintantaxaria”.
2 Inpogini iritya obogaxe Jaberi. Ineni onti ipirabagetaxa piratsi. Yogari Xaen onti itsamaibageti.
3 Inpogini otobaigagitebagetanaxea yogari Xaen yamanaxeneri Tasorentsi ibanxire inpaxeria,
4 xantanxitsya yogari Jaberi inti yamanaxeneri ipira ixetyoria boitanxitsya pairoria ityapaetasanoti xeitasanotanxitsyaria, jerotyo Tasorentsi isinebentasanotaxari Jaberi intiri ipira,
5 xantanxitsya yogari Xaen tea irisinebentenpari ineni ontiri ibanxire, osi yotsimanxanaxa, teatyo maani irontsimanxenpa.
6 Yogari Tasorentsi ixantiri: “¿Jantari jara pixanyota maixa teatyo maani pontsimanxabagetenpa?
7 Jantari pobetsixaxeme tyapaeri aryo pinxante pisinebagetaxenpame. Maixa tea pobetsixeronixa tsitsyania opapitsatanaxenpixari teria ontyapaete osi agabeanaxenpi, xantanxitsya bineni pagabeaxerotyo pisintsitasitaxeroa”.
8 Inpogini yogari Xaen ixantaxeri irirenti:
—Tsame anxenabageigaxea. Inpo iaiganaxe. Jantari yoboxaigaxara janta yogari Xaen isigatematanaxarityo irirenti yoginoriaxeria.
9 Inpo yogari Tasorentsi ixantiri: —Xaen, ¿yogari pirenti? Ixanti ineni: —Tea nogate. ¿Tyaxa itsataxe? Tea nogunteteri.
10 Ixantiri:
11 —¿Tatatyo pobetsixaxea? Noguntetaxerotari irirajana pirenti oboatanaxea xipatsixu poginoriaxeria,
11 irotari maixa nontsimanxantaxenpiria. Nomitiganxaxenpia parixoti janxi pinai jaxa xipatsixu oboatanaxea irirajana pirenti.
Inpogini iataxe Xaen yobasigaxara parixoti. Itimaia aixiro itomi Jaran
25 Inpogini yogari Jaran yasintaxagaaro aixiro ixoritiria opaitaxeri Sete oxantaxetari: “Ipaana Tasorentsi pasini notomi ipugaxagairia Jaberi yoginoriaxeria irirenti”.
26 Aryo ixanyotaxa Sete ineni itimaxe itomi ipaitaxeri Jenose. Osi itsitiiganaxero iniaiganaxeria Tasorentsi. Irogonteireegi Jaran
1 Maixari maixa irontsirinxaxotaxenpa ibairopage irogonteireegi Jaran. Jantari otyara yobetsixaxeria Tasorentsi matsigenxa isigaxagantasanotaxari ineni.
2 Yobetsixaigaxeri surari ontiri tsinane inpo ixantaigaxeri itomi intobaigabageiganaxea irogonteireegi. Jantari otyara yobetsixaigaxeria ipaiigaxeri Jaran onxantaxea matsigenxa.
3 Jantari isiryagaxotanaxara Jaran 130 siryagarini itomintaxa inpo ipaitaxeri Sete. Ineni isigasanotari iriri.
4-5 Inpogini itimai pasini itomiegi Jaran ontiri irisintoegi xigonxiro agabagetanaxa 800 siryagarini aryo ixamanai. Jantari apatotaxara mayatiro onti isiryagaxotaxa 930.
6 Yogari Sete isiryagaxotanaxara 105 siryagarini itomintaxaria Jenose.
7-8 Inpogini itimai pasini itomiegi Sete ontiri irisintoegi xigonxiro agabagetanaxa 807 siryagarini aryo ixamanai. Jantari apatotaxara mayatiro onti isiryagaxotaxa 912.
9 Yogari Jenose isiryagaxotanaxara 90 siryagarini itomintaxari Xaena.
10-11 Inpogini itimai pasini itomiegi Jenose ontiri irisintoegi xigonxiro agabagetanaxa 815 siryagarini aryo ixamanai. Jantari apatotaxara mayatiro onti isiryagaxotaxa 905.
12 Yogari Xaena isiryagaxotanaxara 70 siryagarini itomintaxari Marareri.
13-14 Inpogini itimai pasini itomiegi Xaena ontiri irisintoegi xigonxiro agabagetanaxa 840 siryagarini aryo ixamanai. Jantari apatotaxara mayatiro onti isiryagaxotaxa 910.
15 Yogari Marareri isiryagaxotanaxara 65 siryagarini itomintaxari Jarete.
16-17 Inpogini itimai pasini itomiegi Marareri ontiri irisintoegi xigonxiro agabagetanaxa 830 siryagarini aryo ixamanai. Jantari apatotaxara mayatiro onti isiryagaxotaxa 895.
19-20 Inpogini itimai pasini itomiegi Jarete ontiri irisintoegi xigonxiro agabagetanaxa 800 siryagarini aryo ixamanai. Jantari apatotaxara mayatiro onti isiryagaxotaxa 962.
21 Yogari Jenoxo isiryagaxotanaxara 65 siryagarini itomintaxari Matosare.
22-24 Inpogini itimai pasini itomiegi Jenoxo ontiri irisintoegi xigonxiro agabagetanaxa 300 siryagarini. Xantanxitsya ineni ixantaxani ixematsatasanobagetiri Tasorentsi jerotyo tea inxame onti isaanxanaxe tea iroguntetaenxani, intitari ganaxeri Tasorentsi xurayo.
25 Yogari Matosare isiryagaxotanaxara 187 siryagarini itomintaxari Ramexo.
26-27 Inpogini itimai pasini itomiegi Matosare ontiri irisintoegi xigonxiro agabagetanaxa 782 siryagarini aryo ixamanai. Jantari apatotaxara mayatiro onti isiryagaxotaxa 969.
28 Yogari Ramexo isiryagaxotanaxara 182 siryagarini itomintaxa ineni.
29 Yogari itomi onti ipaitaxeri Noe, ixantaxetari: “Natsipereabageigaxe notsamaiigaxea, yotsimanxaxerotari Tasorentsi xipatsi, xantanxitsya maixa yoxa notomi ineni gisineaigaxename”.
30-31 Inpogini itimai pasini itomiegi ontiri irisintoegi xigonxiro agabagetanaxa 595 siryagarini aryo ixamanai. Jantari apatotaxara mayatiro onti isiryagaxotaxa 777.
32 Yogari Noe isiryagaxotanaxara 500 siryagarini itomintaxari Seme, Xame intiri Japete. Matsigenxaegi yobetsixaiganaxeroa teria ontyapaete Inpogini itobaigabageiganaxe matsigenxaegi yotiabageiganaxero xipatsi, …
3 xantanxitsya yogari Tasorentsi ixanti: “Jara noxantaxani natsipereaxoigari matsigenxa, teanixa intyapaetaige. Intaganibati irobasigaigaxenpara 120 siryagarini”.
5 Yogunteigaxeritari Tasorentsi mayaniro matsigenxaegi yantaiganaxeroa teria ontyapaete omirinxa ixenxiaiganaxero posantepage teria ontyapaete
6 osi yasinonxaaxotanaxari yobetsixaxeria
7 ixanti: “Nonpogereasanoigaerityo mayaniro matsigenxaegi intiri xamarigetatsyaria, intiri aixiro nosixagetatsyaria, intiri aixiro jaragetatsyaria. ¡Jameraxa nobetsixaigiri otyara!”
8 Xantanxitsya yogari Noe ineni pinxante isinebentaxari. Yamaataxotantanaxaria Noe
9 Maixa inxenxiaxotaxenxani Noe. Yogari Noe pairo inegintebageta, ixantaxanitari ixematsatasanobagetiri Tasorentsi. Panirotyo ixantaxara ineni ixematsatasanotaxeria, maneri pasini sigaxerimeria ineni.
11-12 Inpogini yogari Tasorentsi yogunteigaxeri mayaniro matsigenxaegi onti yobetsixaiganaxe posante teria ontyapaete oxonogaxa yoginoriabaxagaiganaxa
13 osi ixantaxeri Noe: —Maixa noxogaxe nonpogereaigaxeria mayaniro matsigenxaegi, ineniegitari xanyoiganxitsya jerotyo teanixa ontyapaegitetae. Maixa nonpogereaigaxeri mayaniro nontentagantaigaxenparia mayatiro xipatsi.
14 Noxogaxe bineni pagaxea intsyato xusori pobetsixaxea maataxotantatsyaria. Pintantagetaxero tsonpogi, aixiro pabintsaagetaxero mayatiropage obegantagetaxara otenixu ontiri a otisitaxu janiri oxiaati nia.
15 Aryo pinxanyotaxero maixa pobetsixaxeroa: onxaratsantsataxea 135 metero, ogari onegi onaxe 22 1/2, ogari oteni onaxe 13 1/2.
16 Pimenxogetaxeroa mabati, aixiro pobenaxitaxeroa jenoxu otsyoenitaxea obanxearo. Jantari omeretaxu ontimaxe patiro sotsimoro.
17 Inpogini nobarigaxero teria xatsyoane inxani osagantaatanaxeroa mayatiro xipatsi onpogereagetanaxeria a b
6.14 Ogari “maataxotantatsyaria” onti osenpaba bitorentsi. Ogari metero onti ogatantaganiria syarotsantsapageria.
15 mayaniro timagetanxitsyaria xipatsixu, inpogereasanotaxenpatyo mayaniro jaratyo tataxona timumataatsya.
18 Xantanxitsya bineni jara nomatinpi. Onti pinxianaxe pamaataxotantaria pintentaiganaxenparoa pixoritiria intiri pitomiegi ontiri aixiro paniroegi.
19 Aixiro pogiagagetaxe mayaniro xamarigetatsyaria timagetatsyaria xipatsixu, pogiagaxe paniro surari ontiri paniro tsinane janiri ixamaigi ineniegi aixiro.
20 Aryo xara irinagetaxe jaragetatsyaria intiri xamarigetatsyaria intiri aixiro nosixagetatsyaria, paniropage irinagetaxe surari ontiri tsinane tyapae intimaigaeniri.
21 Pagagetaxea mayatiro osexagetaganiria pogagetaxeroa janta tyapae ironiri pisexataigaxenpa bineni intiri mayaniro pogiagagetaxeria.
22 Yogari Noe ixematsataxeri Tasorentsi ixenaxagasanotaxero ixantaxeriria.
16 Opariganaxea inxani osagantaatanaxeroa xipatsi
1 Inpogini Tasorentsi ixantiri Noe: “Maixa pinxianaxea pamaataxotantariaxu pintentaiganaxeria pitomiegi noxantaxenpiria pintentaiganaxeria, panirotari bineni pixantaxara pixematsataxenara.
7 irinaxe surari,
7 onaxe tsinane, xantanxitsya yogari teria irisexatenxani intagani pagaxe paniro surari aixiro paniro tsinane.
3 Aryo inxanyotaxe aixiro jaragetatsyaria pagagetaxe 7 surari ontiri tsinane 7 tyapae intobaiganaea inpogini.
4 Intaganibatitari 7 xutagiteri nobarigaxeroa inxani onpariguntetaxea, jara osaagitetumatai xigonxiro aganaxenpara 40 xutagiteri. Nonpogereasanotaxeri mayaniro timagetanxitsyaria xipatsixu nobetsixagetaxeria otyara”.
5 Inpogini Noe ixenaxagasanotaxero mayatiro ixantaxeriria.
6 Ineni jataxe isiryagaxotanaxa 600 siryagarini osagantaataxitiroa nia xipatsi.
7 Ixianaxe tsonpogi maataxotantatsyariaxu itentaiganaxaria itomiegi ontiri ixoritiria ontiri aixiro iraniroegi janiri ioxajaiga.
8 Mayaniro isexagetaganiria intiri teria isexatenxani intiri aixiro jaragetatsyaria intiri nosixagetatsyaria ixiaiganaxe itentaiganaxari Noe janta maataxotantatsyariaxu.
9 Ixiaiganaxe surari ontiri tsinane, aryotari ixantaxeri Tasorentsi.
10 Inpo abisanaxara oga 7 xutagiteri ixantaxeria Tasorentsi otsititanaxe opariganaxea inxani osi osagantaataxeroa xipatsi.
11 Inti otsititantanaxa tsitenixuniria 2. Ogari xutagiteri onti 17. Irotari oparigantanaxaria oxantabagetanaxe inxani syararara. Aixiro osotogagematanaxe nia sabipatsaxu. Yogari Noe onti isiryagaxotanaxa 600 siryagarini.
12 Inpo opariguntebagetaxe inxani 40 xutagiteri.
13 Ogari xutagiteri otsititantanaxaria opariganaxea irotari ixiantanaxaria Noe amaataxotantaganiria itentaiganaxaria itomiegi paitaigatsyaria Seme, Xame intiri Japete. Itentanaxaro aixiro ixoritiria ontiri aixiro mabani iraniroegi.
14 Ixiaiganaxe aixiro xamarigetatsyaria inxenisixuniria intiegiri xamarigetatsyaria ipirataganiria, intiegiri aixiro nosixagetatsyaria intiegiri jaragetatsyaria.
15 Mayaniro 17 ixiaiganaxe maataxotantatsyariaxu itentaiganaxaria Noe.
17 Inpo opariguntebagetaxe inxani 40 xutagiteri. Jantari oxaraniroatanaxea nia oga oxenaxe amaatanaxe maataxotantatsyaria.
18 Aryonpa oxaraniroatanaxeri jatanatsya amaatanaxea maataxotantatsyaria oneni.
19 Pairotyo oxaraniroabagetanaxeri niganxi osagantaatanaxero obonxuitaxea aixiro pairoria otsyobanxaxe.
20 Inpo osagantaatanaxeroa abisaabagetanaxe 7 metero.
21 Osi ioxajaigaxa mayaniro matsigenxaegi ipogereasanoigaxa. Aryo ixanyoigaxa aixiro jaragetatsyaria intiri xamarigetatsyaria ipirataganiria intiri inxenisixuniria intiri aixiro nosixagetatsyaria xipatsixu ioxajaigaxa ineniegi.
22 Ipogereasanotaxatyo mayaniro 18 timagetatsyaria xipatsixu nienxagetatsyaria.
23 Intaganibani timaatsya Noe intiri itentaigaxaria maataxotantatsyariaxu. Yogari itobaire onti ioxajaigaxa ipogereasanoigaxa. Ipogereaigaxa mayaniro matsigenxaegi, mayaniro xamarigetatsyaria ipirataganiria intiri jaragetatsyaria, intiri aixiro nosixagetatsyaria.
24 Teanixa sintsi osirinxaaganae samani osagantaataxero niganxi agabagetanaxa 150 xutagiteri.  Osarienxatanaia osirinxaaganaia
1 Inpogini yogari Tasorentsi tea imagisanteri Noe. Onti ixenxiairi ineni intiri aixiro yogiagagetaxeria maataxotantatsyariaxu osi itanpiatagaxero tanpia oga oxenaxe osirinxaaganai,
2 oroagetanaitari sotogaagetanxitsyaria sabipatsaxu, aixiro osarienxatanaitari teanixa onparigae.
3 Inpo aryonpa, aryonpa osirinxaaganai niganxi agabagetanaxa 150 xutagiteri.
4 Ogari maataxotantatsyaria osirinxaataxotanai inpo yaganaxara tsitenixuniria 7 agabaxa otisixu opaita Jararate. Ogari xutagiteri onti 17.
5 Ogari nia aryonpa osirinxaaganai. Inpo yaganaxara tsitenixuniria 10 oxoneagetanai otsyobaanxapage pairoria otsyobaanxagetaxe. Ogari xutagiteri onti patiro.
6 Inpo abisanaxara 40 xutagiteri yogari Noe yasireairo benaxitanxitsyaria
7 inpo yosotogaxe paniro xegoreri. Yarabagetaxe xogapage yogiaxea oroatanaea.
9 Xantanxitsya ineni ipigaa maataxotantatsyariaxu aityotya osagantaatiro tyanpa irantaxontaxenpa. Yogari Noe yaxontsaanaxe yagairia yogiagairia.
10 Inpogini abisanaxara 7 xutagiteri yosotogairi aixiro.
11 Inpo panityara ontsitenitanae ipigaa yamonxotapaaxe osi joribosi, osi Noe yogataxe jataxe 19 oroagetanai.
12 Inpogini aganaa pasini 7 xutagiteri yosotogairi osi tea iripigae.
13 Jantari oroaganaia xipatsi jataxe isiryagaxotanaxa Noe 601 siryagarini. Inpo yobanxoreanairo maataxotantatsyaria osi yoguntetaxero jataxe orobatsatanai. Yogari tsitenixuniria inti paniro, aryo oxanyotaxa xutagiteri aixiro onti patiro.
14 Inpo yaganaxara tsitenixuniria piteni, ogari xutagiteri 27, aryonpa orobatsatasanotanairi.
15 Inpo yogari Tasorentsi ixantiri Noe:
16 “Maixa posotoganaea pintentanaenparoa pixoritiria intiri pitomiegi ontiri aixiro paniroegi.
17 Posotogageigaeria aixiro mayaniro pogiagagetaxeria jaragetatsyaria, xamarigetatsyaria ipirataganiria intiri aixiro nosixagetatsyaria. Posotogageigaeria tyapae iriageigaxea intsotenxagiteanaenparoa intobaigabagetanaea irapagiteanaenparoa mayatiro xipatsi”.
18 Osi yosotoganai Noe ontiri ixoritiria intiri itomiegi ontiri aixiro iraniroegi.
19 Yosotogaiganai aixiro mayaniro xamarigetatsyaria ipirataganiria intiri inxenisixuniria intiri aixiro nosixagetatsyaria intiri jaragetatsyaria.
20 Inpogini yogari Noe yobetsixaxe itagantaganiria piratsi intagaxeneria Tasorentsi. Inpo yagagetaxe xamarigetatsyaria intiri jaragetatsyaria isexagetaganiria.
21 Inpo ixemaenxatabaxeria Tasorentsi itsienxaenxatanaxea ixanti: “Maixa irobetsixagebetaenpatyo teria ontyapaete matsigenxa, xantanxitsya jaratyo notsimanxumataaro xipatsi, xantaxatari yobetsixaxea teria ontyapaete, irasitari yogaxero ineni intagati ixenxiaxe teria ontyapaete. Aixiro jara nopogereimaigairi mayaniro timagetanxitsyaria xipatsixu nonxanyotaeria maixa nopogereaigaxeria.
22 “Omirinxa onxitabagetaxenxani, ontimanaxe agaxenxania.
Onxatsirinxagitetaxea, aixiro oanatienxataxea. Aryonatoabagetanaxe inpo osirinxaabagetanae. Xantaxani onxutagitetaea, aixiro ontsitenitanaea.
1 Yogari Tasorentsi iniaigaxeri Noe intiri itomiegi ixantaigiri: “Nonxabintsaabageigaxenpi pintomintaiganaenpara pintobaiganaea pintiagaiganaxenparoa xipatsi.
2 Bineniegi gabeaigaxerime mayaniro jaragetatsyaria xurayo intiri xamarigetatsyaria xipatsixu intiri aixiro timagetatsyaria aryonatoanexu nia. Mayaniro ineniegi inpinxaigaxenpi.
3 Tyapaetaxe pisexataigaxenparia mayaniro, narotari paigaxenpiri. Aryo oxanyotaxa aixiro mayatiro siboxagetanxitsyaria nopaigaxenpiro tyapaetaxe pisexataigaxenparoa.
4 Xantanxitsya pisexataigenpara ibatsa oxetyo pintoigaxeri oroatanaxenpara irirajana tyapae janiri pisexataxoigaro, irotari aniantagani.
5 Tsinirixa ginoriantanxitsyame aryo inxanyotagaxenxani ineni iroginoriaxenxani noxantabitantaxerotari. Inenixa ginoriantanxitsyame xamarigetatsyaria iroginoriaxenxani ineni aixiro.
6 “Aryo inxanyotaxenpa matsigenxa ineni tsinirixa ginoriantanxitsyame iroginoriaxenxani, nosigaxagaxaritari naneni otyara nobetsixaxeria.
7 Maixari maixa bineniegi ¡pintomintaiganaxenpara pintobaiganaxea pintiagaiganaxenparoa xipatsi!”
8 Inpo ixantaigiri aixiro:
9 “Maixa nonxantaigaxenpi pogataigaxea bineniegi, aixiro irogataigaxea mayaniro pogonteireegi inpogini.
10 Nonxantaigaxeri aixiro mayaniro yoga tentaigaxenpiria posotogaiganaia maataxotantatsyariaxu: jaragetatsyaria, xamarigetatsyaria ipirataganiria intiri inxenisixuniria, mayaniro timagetatsyaria xipatsixu.
11 Jara nobarigumatairo inxani osagantaataeroa mayatiro xipatsi onpogereaigaxeria matsigenxa intiri 21 aixiro timantagetaroria. Jaratyo osagantaatumatairo nia mayatiro xipatsi. Ogari noxantanaxeria maixa jaratyo noxantatigumatiro.
12-13 Jantari inpogini iroguntetenxania yoge onxenxiaenxani noxantaxeria maixa, narotari gaxeri mararoxu tyapae ineniniri ogatantaxenxani jara noxantatigumatiro noxantaxeria.
14 Jantari nomararotageroa oga inxenaxe inxoneatanaxe
15 osi nonxenxiaero noxantaiganaxenpiria bineniegi maixa intiegiri aixiro mayaniro timaigatsyaria xipatsixu. Jara osagantaatumatairo nia mayatiro xipatsi onpogereaigaxenpia.
16 Jantari nogunteteria irixoneatea yoge mararosexu nonxeniaero noxantaiganaxenpiria maixa bineniegi intiegiri aixiro mayaniro matsigenxaegi. Aixiro inti noxantaigaxe mayaniro timagetatsyaria xipatsixu.
18 Yogari itomiegi Noe itentaigaxaria yosotogaiganaia maataxotantatsyariaxu ineniegitari Seme, Xame intiri Japete. Yogari Xame iritari tomintaxari Xanaan. Ineniegi itomintaiganaa inpo itobaigabagetanai irogonteireegi osi yontiabagetanaaro xipatsi.
22 Inpogini yogari Noe isiryagaxotanaa pasini 350 siryagarini inpo ixamanai. Jantari apatotaxara mayatiro onti isiryagaxotaxa 950.
Otyasanotyara Tasorentsi ixantatigagetaxe niagantsi
1 Yogaegiri irogonteireegi itomiegi Noe patiro iniantaigaxa niagantsi, tea ontimumate pasini.
2 Inpogini iaiganaxe iponiaiganaxa oataxara yosotogia syabogaenxari yogunteigapaaxero opanpataxea onaxe Sunarexu. Aryo xara yobasigaigapaaxa.
3 Inpogini ixantabaxagaigaxa: “Tsame abetsixaigaxea ogusyomiriaxi xipatsi antasiigaxeroa tsitsixu”. Osi onti yobetsixantabageiganaxaro ibanxoegi ogusyomiriaxi xipatsi isigaxagantaxaroa mapu obetsixantaganiria. Onti
23 yabitsaantaigaxaro tsireria oxusotantaxaroa osigaxeroa oxusotantaria a semento.
4 Inpo ixantaigi: “Tsame abetsixaigaxea tobaeti panxotsi inpo patiro pairo abisaxe ontsyobanxaxea oabagetaxe oboxabagetaxenpa xurayo inxitexu. Inpo aneniegi pairotyo abisabageigaxe inxemaxoitaxaea antsotenxagiteaxobageiganaxenpatyo xara. Jara agixegogarantumaiga”.
5 Xantanxitsya Tasorentsi yaguitaxe yoguntetaxero yobetsixaigaxeria
6 osi ixantaxe: “Onti ixanyoigaxa maixa, itentabaxagaigaxatari, aixiro patirotari iniantaigaxa niagantsi. Maixa jara yapaxuaigiro.
7 Tsametyo ajaigaxea anxantatigagetutaigaxeria iriniane janiri ixemabaxagaigaa”.
8 Inpo aryo oxanyotaxa maixa yogari Tasorentsi yogixegogarantaigaxeri parixotipage osi yapaxuaiganaxero teanixa irobetsixaigaero.
9 Irotari opaitantaxaria Babere, aryotari xara ixantatigutaigaxeri irinianeegi mayaniro timaigatsyaria xipatsixu yogixegogarantaigaxeria. Irogonteireegi Seme
10 Maixa irotsirinxaxogetaxenxani ibairopage irogonteireegi Seme. Inpogini abisanaara piteti siryagarini osagantaataxitiroa nia mayatiro xipatsi yogari Seme jataxe isiryagaxotanaxa
100 siryagarini. Inpo itomintaxari Jaripasate.
500 siryagarini.
12 Jantari isiryagaxotanaxara Jaripasate
35 siryagarini itomintaxari Sara.
13 Inpogini itimai pasini itomiegi ontiri irisintoegi xigonxiro agabagetanaxa
403 siryagarini.
14 Jantari isiryagaxotanaxara Sara
30 siryagarini itomintaxari Jebere. Inpogini itimai pasini itomiegi ontiri irisintoegi xigonxiro agabagetanaxa
403 siryagarini.
15 a
11.3 Semento onti tsireria oxusotantaria otsirexantaganiria.
24 16 Jantari isiryagaxotanaxara Jebere
34 siryagarini itomintaxari Parexo.
17 Inpogini itimai pasini itomiegi ontiri irisintoegi xigonxiro agabagetanaxa
430 siryagarini.
18 Jantari isiryagaxotanaxara Parexo
19 Inpogini itimai pasini itomiegi ontiri irisintoegi xigonxiro agabagetanaxa
209 siryagarini.
20 Jantari isiryagaxotanaxara Reo
32 siryagarini itomintaxari Serogi. Inpogini itimai pasini itomiegi ontiri irisintoegi xigonxiro agabagetanaxa
207 siryagarini.
22 Jantari isiryagaxotanaxara Serogi
30 siryagarini itomintaxari Naxori.
23 Inpogini itimai pasini itomiegi ontiri irisintoegi xigonxiro agabagetanaxa
200 siryagarini.
24 Jantari isiryagaxotanaxara Naxori
29 siryagarini itomintaxari Tare.
25 Inpogini itimai pasini itomiegi ontiri irisintoegi xigonxiro agabagetanaxa
119 siryagarini.
26 Jantari isiryagaxotanaxara Tare
70 siryagarini itomintagetaxari a Jaberame, Naxori intiri Jaran. Irogonteireegi Tare
28 Inpogini ixamanaxe Jaran Jorexu Xarereaxu tetyara inxame iriri. Onti ixamaxe yobogia.
29 Yogari Jaberame ixoritaxero Sarai. Iritya Naxori onti ixoritaxe Mirixa irisinto Jaran. Ogari obire opaita Isixa.
30 Ogari Sarai tea ontomintumatenpa teanixa oneimateri oananexite.
31 Inpogini yogari Tare iatanaxe iponianaxa Jorexu yobasigaigara xarereaegi iriataxea Xanaanxu. Itentanaxari Jaberame, Jirote ontiri a
11.26 Jaberame ‘Abram’: iritari ipaitairia Tasorentsi inpogini Jaberan ‘Abraham’, Jen.
17.35.
25 Sarai. Xantanxitsya tea iroboxaigenpa onti yobasigaigapaaxa Jaranxu.
32 Aryo xara ixamanaxe Tare. Ineni onti isiryagaxotaxa
205 siryagarini. Tasorentsi yomitiganxaxeri Jaberame parixoti
1 Jantari tetyara inponienpa Jaberame Jorexu yogari Tasorentsi ixantiri: “Maixa pioxaiganaxeria pitobaireegi intiegiri pitimaigia piataxea parixoti pasinixu xipatsi nonxantaxenpiria pobasigantaxenparoa.
2 Inpogini nogitobaigabageigaxeri pogonteireegi iritobaigabageiganaxetyo xara. Nonxabintsaabagetaxenpia osi inxemaxoigaxenpi mayaniro irisinebentaigaxenpia.
3 Nonxabintsaabageigaxeri mayaniro xabintsajaigaxenpimeria. Yogari tsimanxaigaxenpimeria aryo nonxanyotaxenpa naneni nontsimanxaigaxenpari. Intimaxe pogonteiretanaxeria xabintsajaigaxerimeria mayaniro matsigenxaegi”.
4 Inpo ixenaxagaxero Jaberame ixantaxeriria Tasorentsi iatanaxe iponianaxa Jaranxu iriataxea Xanaanxu. Ineni onti isiryagaxotaxa
75 siryagarini.
5 Jantari iatanaxea itentanaaro Sarai intiri Jirote intiri aixiro mayaniro ironperaneegi yagaigaxeria janta Jaranxu. Yamagetanaxeri aixiro ipirapage ontiri iaraxipage. Inpogini yoboxaigaxa Xanaanxu.
7 Inpo yogari Tasorentsi
26 ixoneatimotaxeri ixantiri: “Oxari oxa xipatsi iroro nonpaigaxeri pogonteireegi”. Osi yobetsixaxeneri itagantaganiria piratsi itagaxeneri, aryotari xara ixoneatimotaxeria.
8 Inpo iataxe otonxoaraxu tsyoenitaxotiroria otsirotanxutia panxotsi opaita Betere. Ogari otonxoara onaxe oataxara yosotogia syabogaenxari. Irotya Betere onti onaxe oataxara isyonxaroa. Ogari otsirotanxutia panxotsi paitatsyaria Jai onti onaxe oataxara yosotogia. Aryo xara yobasigapaaxa. Yobetsixaxeneri Tasorentsi itagantaganiria piratsi itagaxeneri iniaxeria ixantaxeria inxabintsaaxeria.
9 Inpo imatanairo aixiro aryonpa iatanaxeri ixenanaxe Negebexu. Iataxea Jaberame Jepitoxu.
10 Inpogini tea onparigumatae inxani xara inaxea Jaberame osi otsonxabagetanaxa turigoxi, teanixa tatoita siboxumataatsyame. Inpo ineni iataxe Jepitoxu irobasigabagetaxitea janta, maneritari tyatinpa irisexataxenpa.
11 Paenityara iroboxaxenpa Jepitoxu ixantiro Sarai: “Atsi guntete. Naneni noneaxenpi pisinxorerebageti xara.
12 Maixa irogunteigabaxenpirixa Jepitoxuniria iroginoriaigaxena ineaigaxea naneni xoritinpi, osi iragaigaxenpi.
13 Irotari nonxantantaxenpiria maixa pinxantaigaxeria: ‘Inti nobiaririte’, tyapaeniri noataxe janiri yoginoriaitana iragaitaxenpia”.
14 Inpo yoboxaigapaaxea Jepitoxu, ineniegi yogunteigabaxero osinxorerebagetea xara.
15 Aixiro yogunteigabaxero inanpinaegi paraon igobeenxariegite Jepitoxuniria osi iaigaxe ixamantaigaxeria. Inpo ineni a ixaemaxagantaxero oataxea ibanxoxu inxoritaxeromea.
16 Yogari paraon isinebitaxari Sarai Jaberame ipagetaxeri ipira intiegiri ironperaneegi surariegi ontiri tsinaneegi. Ipagetaxeri aixiro a
12.15 Pairani mayaniro igobeenxariegite Jepitoxuniria onti ixantaigiri paraon ‘faraon’.
27 a
asino intiri xameyo.
17 Xantanxitsya yogari Tasorentsi yotsimanxabitaxerityo Sarai paraon yotsimanxabagetaxari xara yatsipereaxagabagetaxari ineni intiri aixiro basigaigatsyaria xara.
19 Onti pixantaxe: ‘Onti nobitsiriote’, noxantantaxaria tyapaetaxe nonxoritaxeroa. Maixa piatae. ¡Jero oga pixoritiria ganaero piatae!”
20 Inpo ixantaigaxeri ironperaneegi iromitiganxaigaeria Jaberame intentanaeroa ixoritiria, aixiro iramagetanaeroa mayatiro yasintagetaxaria. Yasirixotabaxagaxara Jaberame intiri Jirote
1 Inpogini iatanaia Jaberame iponianaara Jepitoxu itentanaaroa ixoritiria iatai Negebexu. Yamagetanaxero mayatiro b yasintagetaxaria. Itentanaari aixiro itomi ipaita Jirote.
2 Yogari Jaberame inti sintabagetatsyaria, yasintaxatari xori intiri perata, aixiro ipirabagetaxa tobai xara.
3 Inpo aryotya iponianaa Negebexu iatanaia Beterexu tsitsyani inanai aryonpa yoboxabagetaa. Inpo aryotya iatai yobasigabetaxara otyara oniganxitaxea Betere ontiri Jai.
4 Xarari xara aryotari yobetsixaxeneria Tasorentsi otyara itagantaganiria piratsi itagaxeneri iniaxeria ixantaxeria inxabintsaaxeria.
5 Yogari Jirote yasintabagetaxa aixiro, isigaxeri Jaberame yasintaxara tobaeni ipiraegi, baxa intiri aixiro ironperaneegi
6 jerotyo tyanpa inxantaigaenpa intentabaxagaigaenpara irobasigaigaenpara xara, teanixatari osatyogaenpa sinpenasi irisexataigaxenparia piratsipage.
7 Yogari sentaiginiriria ipira Jaberame yotsimanxabitantaiganaxero sinpenasi itentaigaxaria sentaiginiriria ipira Jirote. Aixiro ainyotyatari yobasigaiga xara xananeoegi intiegiri aixiro pereseoegi.
8 Osi Jaberame ixantaxeri Jirote: “Binenitari notomi tea ontyapaete antsimanxabaxagaigenpara, aixiro tea ontyapaete a
12.16 Asino ‘asnos’; xameyo ‘camellos’. 13.1 Itomi ‘su sobrino’: Yogari Jaberame tea ineni tomintasanotenparime Jirote, intitari tomintari irirenti ipaita Jaran jerotyo ogisyonxunxania irinianexu biraxotsya oxantantaganiria “su sobrino”. Jantari niagantsixu onti oxantagani “itomi”. Jen.
11.27;
13.8. b
28 irotsimanxabaxagaigaxenpara sentaiginpiriria pipira intentaigaxenparia sentaiganariria nasi nopira.
9 Jero onta mayatiro xipatsi. Maixa atsi guntetero tyatirixa pinxogaxeria bineni pobasigantaxenparia. Aryorixa piataxe xatonxu nanenitya noataxe xamatitya. Jantari ontirixa piataxe xamatitya nanenitya jatanxitsyame xatonxu”.
11 Inpo ineni ixogaxe iriataxea irobasigaxenpara janta oataxara yosotogia syabogaenxari osi yasirixotabaxaganaxara.
12 Yogari Jaberame onti yobasigaxa Xanaanxu. Yogari Jirote onti
29 iataxe yobasigaxara janta oxenaatia Jororan otsyoenitaxara Soromaxu.
13 Yogari Soromaxuniria intiegi teria intyapaetumaige yobetsixageigamatityo posantepage teria inxogero Tasorentsi.
14 Inpogini iataxea Jirote yobasigaxara janta yogari Tasorentsi ixantiri Jaberame: “Atsi guntete xatonxu ontiri xamatitya ontiri aixiro yosotogia syabogaenxari ontiri iatiroa.
15 Mayatiro poguntetaxeria nonpaxenpiro pinxantaxani pasintaxenparo bineni, aixiro inxantaxenpani irasintaxenparo pogonteireegi.
16 Naneni nogitobaigabageigaxeri intobaigabagetanaxetyo xara inxanyobageiganaxenparotyo xipatsipane. Pine irorori tea agabeenxani ogatenxania, aryotyo inxanyoigaxenpa ineniegi jaratyo yagabeagani yogatagania.
17 Piate pinxenagetanaxeroa pintsotenxagiteanaxeroa, nonpaxenpirotari”.
18 Osi iatanaxe Jaberame iataxea yobasigaxara irintsyatositexu Mamere otsyoenitaxaroa otsirotanxutia panxotsi opaita Jeberon. Inpo aryo xara yobetsixaxeneri Tasorentsi itagantaganiria piratsi yotagaxeneria.
Yagabairia Jaberame Jirote
Inpogini yoboxaxe igobeenxariegite Jeramaxuniria ipaita Xerororaomeri itentaigaxaria pasini xobeenxariegi mabani inaigaxe. Inpo ineniegi ixentaigaxeria Soromaxuniria intiegiri aixiro tsyoenitaxoiganxitsyaria. Jantari yagabeaigaxeria Soromaxuniria intiri Jomoraxuniria yamaiganaxeri mayaniro. Yagutaiganaxeri aixiro isexaegi ontiri iaraxipage, osi imatanunxani Jirote ineni, aryotari yobasigaxari xara. Xantanxitsya isiganaxa paniro ixamantaxeria Jaberame. Ironpatyo ixemaxotaxeria Jirote yaganunxania ixaemaigaxeri ironperaneegi bogaiganxitsyaria ibanxoxu iaigaxea ipatimaiganaxeria. Yogari ironperaneegi inaigaxe
318. Inpo yagabeaigaxeria yagapitsageigabairi mayatiro yamageiganaxeria, osi yagabairi aixiro Jirote ontiri mayatiro yasintagetaria. Yagaigabairo aixiro tsinaneegi intiegiri pasinipage yamaiganaxeria.
30 Merexisere ixantaxeria Jaberame inxabintsaabagetaxeria Tasorentsi
17 Inpogini ipigaa Jaberame yoboxapaaxa otsatenixu opaita Sabe, oxantaganiria aixiro “Itsatenitsite xobeenxari”. Aryo xara itonxiboabaxari igobeenxariegite Soromaxuniria.
18 Iataxe aixiro itonxiboabaxaria Merexisere. Ineni inti igobeenxariegite Saremexuniria aixiro inti isaserorotete Tasorentsisanoria. Inpo ineni inosixaxe pan ontiri bino
20 Maixa irisinebentaxenxania inxantaxenxania pairotyo yabisaxe yagabeabagetia, yagabeaxagaxenpitari jerotyo pagabeantaigaxariria pitentaigaxaria pixentabaxagaigaxara”.  Inpo yogari Jaberame ipagarantaxeri yagapitsaigaxeriria itentaigaxaria ixentabaxagaigaxara, onti ipaxeri 1/10.
21 Inpo inianaxe igobeenxariegite Soromaxuniria ixantiri Jaberame: —Intagani pinpaigaena matsigenxaegi. Ogari jaraxintsipage iroro pinxante sintenparo.
22-23 Xantanxitsya ineni ixantiri: —Jaratyo tataxona nagumata pasintaxaria bineni. Jaratyo tatakona nagumata iroxa patsatiroa otsa ontiraxa isibitsate sapato nogusotantaxenparia nosapatote tyapae janiri pixanti bintia sintabagetagaxena, aryotari noxantaxeriri Tasorentsi xurayoxuniria betsixaxeroria inxite ontiri xipatsi noxanti: “Jara tatoita nagumati”.
24 Jaratyo tata nagumati naneni. Ogari isexataigaxaria nonperaneegi iroro pinxante mataxa isexataigaxaro. Xantanxitsya yogaegiri Aneri, Jesexoro intiri Manere ineni pinxante iragagarantaigaxetyo, iritari notsipaiganaxa noxentabaxagaigaxara.
31 Ixantaxeriria Tasorentsi Jaberame 15
1 Inpogini yogari Tasorentsi iniaxeri Jaberame, onti oxanyotimotaxari igisanire ineaxeri ixantaxeri: —Jara pitsarogi, nantitari xisaxobentinpiria. Nonxabintsaabagetaxenpityo xara, panirotari pogiaxotanara naneni.
2-3 Xantanxitsya ineni ixantiri: —Notinxami Tasorentsi, pinxabintsaabagebetaxenatyo xantanxitsya pogataxetari bineni maneri notomi. Aryo tsini sintaxenparome inpogini mayatiro pinpagetaxenaria, teanixa pinpumatenanixa notomi, maixa irityo sintaxenparome nonperame Jeriesere ponianxitsyaria Iramasixoxu.
4 Ixantiri Tasorentsi: —Yogari sintagetaxenparomeria intityo pitomisanoria, jaratyo pasini sintaro.
5 Inpo itentanaxari sotsixu ixantiri: —Atsi guntete xurayo pagabeaxerixara pogataxeria mayaniro inpoxiro. Aryotari inxanyoigaxenpariri pogonteireegi inpogini intobaigabageiganaxea.
6 Inpo yogari Jaberame ixematsataxeri jerotyo ineantaxariria xanyomataxa tenirixatyo irobetsixumatero teria ontyapaete.
13 Inpo ixantiri Tasorentsi: —Maixa nonxamantaxenpi yogari pogonteireegi onti irobasigananpiantaigaxe, aixiro irasintaigaxenxani ironperaperaigaxenxania xogapage. Irotsimanxabageigaxenxani xigonxiro agabagetanaxenpara 400 siryagarini,
14 xantanxitsya naneni nontsimanxasiigaxenpari mayaniro peraigaxenparimeria xogapage. Inpogini irapaxuaiganaeria iriaigae iramageiganaxe posantepage irasintabageigaxenpara.
15 Bineni pisyabinxasanobagetanae tyapaetya pinxamanaea.
16b Inpogini yogari 32 pogonteireegi iripigaigae jaxa
18 nasintagaigaxenparitari mayatiro oxa xipatsi ontsititanaxenpa onaxea nia Jepitoxutiria onxarabagete onaxea nia aryonatoani opaita Jeoperatesi.
20 ititaegi, pereseoegi, irepaitaegi,
21 jamoreoegi, xananeoegi, jerejeseoegi intiegiri jeboseoegi. Jagare intiri otomi
1 Ogari Sarai tea ontomintenpa, teanixa oneimateri oananexite. Xantanxitsya ainyo onperane poniatsyaria Jepitoxu opaita Jagare.
2 Inpogini oxantiri Sarai Jaberame: —Atsi guntete. Yogari Tasorentsi tea inxogaxagena nontomintaxenpara, xantanxitsya maixa noxogaxe pinxoritaxeroa nonperane Jagare iroxa tomintanxitsyame nasintaxenparia xanyomataxa nantinirixatyo sintaxari. Inpo ineni ixanti: —Atsina.
3 Jataxe isiryagaxotanaxa 10 siryagarini yobasigaigaxara Xanaanxu. Inpo ogari Sarai amanaxero Jagare opaxeria oxoritiria
4 itomintagaxaroa. Inpo oneabaxara oxaramonxitanaxea oga oxenaxe otsimanxanaxero Sarai.
5 Inpo oneni oxantiri Jaberame: —Maixa otsimanxanaxena Jagare birotari xanyotanxitsya. Tsitsyata naneni nopabetaxenpiro, xantanxitsya maixa oneabaxara paenitya ontomintaxenpa otsimanxanaxena oneiri aryori abisaxena. Maixa tsitsyata inxantaxe Tasorentsi tsini xanyotanxitsya, binenixa ontirixa naneni.
6 Ixantutarotyo Jaberame: —Bironpatyo, birotari sintaro. Tsitsyata bineni pineaxe tyaxa pinxantaxero.
33 Inpo Sarai osi otsimanxabagetanaxero Jagare xigonxiro osiganaxa oataxe osarigagitetapaaxea osabinxaxe janta osotogaatia nia abotsixutiria jatatsyaria Syoroxu. Inpo ineaxero isaanxarite Tasorentsi
8 ixantiro:
7 —¿Tyara piponiaxara xara? ¿Tya piatea? Nogotaxenpitari bintia Jagare onperane Sarai. Oxanti: —Onti nosigapitsataxaroa peratanaria.
9 Inpo ineni ixantiro:
—Maixa piatae piganae onperataenpia pinxematsabagetaeroa.
10 Aixiro ixantiro:
“Nogitobaigabagetaxerityo pogonteireegi jaratyo tsini gabeatsya irogataxeria.
Ineaxenpitari Tasorentsi pasinonxaabagetaxara itsarogaxagaxenpi.
12 Yogari pitomi boganxitsyameria onti inxanyotaxenpari xaxintyoxiri asino.
Irotsimanxaxenxanityo xara inpo aryo inxanyotaxenpa ineni irotsimanxaigaxeri mayaniro. Irotsimanxaigabetaxenparityo irirentiegi ineniegi, xantanxitsya jaratyo yagabeimaigiri”.
34 15 Inpogini obogaxeri Jagare otomi. Yogari Jaberame ipaitaxeri Isemaero.
16 Jantari itomintaxara jataxe isiryagaxotanaxa Jaberame
86 siryagarini. Tasorentsi ixantaxeria Jaberame irisegaraatsaigaxenpara mayaniro
1 Inpogini isiryagaxotanaxara Jaberame
99 siryagarini ixoneatimotaxeri Tasorentsi ixantiri:
—Nanti Tasorentsi Gabeabagetatsyaria. Pinxantaxania pinxematsatasanotaxena pinegintebagetaxenpara.
2 Pinxanyotaxenparixa maixa naneni nogitobaigabagetaxerityo pogonteireegi.
3 Yogari Jaberame ixemaxeria Tasorentsi ixantaxeria maixa oga ixenaxe yonpasabeabentanaxarityo ineaxeria pairo yagabeabageti. Inpo ineni aryonpatyo ixantanaxeriri:
4 —Maixa nonxantaxenpi bineni gonteireigaxerime tobaeni matsigenxaegi.
5 Maixa janxi pipaitaa Jaberame, aryotya pinpaitaenpa Jaberan, nonpegaxagaxenpitari gonteireigaxerimeria tobaeni a matsigenxaegi.
6 Nogitobaigabageigaxerityo xara intiabageiganaxerotyo xipatsi, inxonogagarantaigaxenpa inpegaigaxenpa xobeenxaripage.
7 Nonxantaxenpi aixiro nonxantaxani nonpegaxenpa Pitinxami bineni, aixiro Itinxamiegi pogonteireegi.
9 Inpo ixantaxeri aixiro:
—Xantanxitsya bineni pinxenaxagasanotaxeroa nonxantaxenpiria maixa. Aryo inxanyoigaxenpa aixiro mayaniro pogonteireegi inxenaxagasanotaxeroa.
10 Irotari noxogaxe osegaraatsaitaxenxania a
17.5 Jaberan ‘Abraham’: Ibairo Jaberan onti onxantaxea “gonteireiganaxeriria tobaeni”.
35 pisibumesinaegi mayaniro bineniegi.
11 Maixa bineniegi pinsegaraatsaigaxeroa ogataxenxania bineniegi nasiegi, aixiro ogataxenxania noxenaxagasanotaxero mayatiro noxantaxenpiria maixa.
12 Mayaniro surariegi bogaiganxitsyameria aganaxenpara
8 xutagiteri osegaraatsaitaxenxania isibumesina. Mayanirosanotyo aryo inxanyoigaxenxani maixa osegaraatsaitaxenxania, irixa pasiegi pitobaireegi intirixa pasinipage pinpunabentaigaxeria pomperaigaxenparia.
13 Jara itimumati paniro jaria osegaraatsaitagani tyapae janiri omagisantumatagani noxantaigaxenpiria maixa.
14 Yogari jaria osegaraatsaitagani jara yagabei inxonoiigaxenpia, teanixa inxenaxagero noxantaxeria.
15 Inpo ixantiri aixiro:
—Ogari pixoritiria janxi opaitaa Sarai, onti onpaitaenpa Sara. Nonxabintsaabagetaxerotyo xara osi ontomintaxenpa, binenitari sintaxagaxenparome. Arisanotyo nonxabintsaasanotaxero nonpegaxagaxero gonteireigaxerimeria tobaeni matsigenxaegi, inxonogagarantaigaxenpa inpegaigaxenpa xobeenxaripage.
17 Yogari Jaberan ineaxeritari Tasorentsi pairo yabisaxe yagabeabagetia osi yonpasabeabentamatanaxarityo ixabaxabatanaxea ixenxiamatanaxa ixantaxea: “¿Matsi aryo iragabeaxe intomintaxenpara siryagaxotanaatsyaria
100 siryagarini? ¿Matsi agabeaxe Sara ontomintaxenpara?, jataxetari osiryagaxotanaa
90 siryagarini”.
19 Xantanxitsya Tasorentsi ixantiri:
—Noxantaxenpini pasintagaxenparoa Sara inpo obogaxeria pinpaitaxeri Bisaxo. Iritari neagetaxerome mayatiro noxantagetaxeria maixa. Ineagetaxero ineni intiri aixiro pogonteireegi.
20 Yogari Isemaero nonxabintsaaxerityo, noxemaxenpitari piniaxobentaxeria maixa. Nogitobaigaxeri itomiegi intiri aixiro irogonteireegi. Ineni
36 intomintaxenpa
12 pegaiganxitsyameria xobeenxaripage. Intobaigabageigaxetyo irogonteireegi.
21 Xantanxitsya ogari oxetyoria noxantaxenpi inti neagetaxerome Bisaxo pasintagaxenparoria Sara. Maixa panibati siryagarini ontomintaxenpara.
22 Inpo yagatanaxea Tasorentsi iniaxeria Jaberan iatai.
23 Iroro iatanaia yogari Jaberan iataxe isegaraatsaitaxeria isibumesina Isemaero. Imaigaxeri aixiro mayaniro ironperaneegi bogaiganxitsyaria ibanxoxu itentagantaigaxaria ipunabentaigaxeria ironperaigaxenparia. Mayanirosanotyo isegaraatsaigaxeria ixenaxagaxeroa ixantaxeriria Tasorentsi.
24 Jantari yosegaraatsaitunxania Jaberan onti isiryagaxotaxa
99 siryagarini.
25 Yogari Isemaero onti isiryagaxotaxa
13. Tasorentsi ixantaxeria Jaberan intomintaxenpara
1 Inpogini yogari Tasorentsi ixoneatimotaxeri Jaberan irintsyatositexu Mamere isabinxaxea sotsimoroxu igamisapanxote. Jataxe yapagatsixaatanaxe syabogaenxari.
2 Inpo yogari Jaberan isyonxanaxa ineaigiri ixenaigapaaxe mabani surari. Ixabirimatanaxatyo iataxea itonxiboaigabaxaria yotigeretotasitabaxari yogibosetanaxatyo xipatsixu
3 ixanti: —¿Boxaigaxenpi? Maixa atsi jatata taina piaigi.
5 Aryotari pixenaigapaaxeri jaxa nanenixu, maixa noboxitagantaxe pisexataiganaxenpara tyapaeniri piaigae janiri pitasegaiganaxe abotsixu. Ineniegi ixantaigi: —Nejee tyapae.
6 Yogari Jaberan ixianaxe tsonpogi ixantiro Sara:
37 Pagaxea
20 xiro turigopane sipetyapanetasanotanxitsyaria a pobetsixaxeroa pan pinxatimataxeroa.
7 Inpo isiganaxa inaxea ibaxane yagaxiti paniro tsiripexiniria timanxitsyaria imasanxaxa ipapaaxeri ironperane. Ineni ixatimataxerityo xara tsitsyari irobosateri.
8 Inpo Jaberan yamaiganaxeneri ipaigaxeria isexataigaxara. Ipaigaxeri aixiro itsomia xameyo intiri ixota yobetsixantunxaniria itsomia baxa. Ineniegi ontitari yobioitaigaxa otapinaxu entsina isexataigaxenpara. Yogari Jaberan b aryo yaratinxaxe xara ipaxoigaxeria ixogaxoigaxaria.
9 Inpo yagataiganaxea isexataigaxara ixogaxotagantaigaxeri ixantaigiri: —¿Ogari pixoritiria? Ixanti: —Ainyo janta tsonpogi opitaxe.
10 Inianaxe irapitene ixanti:
—Omatanaenpara aixiro siryagarini ontomintaxenpa Sara, nanenitari xantanxitsya. Ogari Sara oxemaxero mayatiro ixantaigaxeria, aryotari onaxeri itisitaxu Jaberan sotsimoroxu.
11 Yogari Jaberan ontiri Sara jataxe ipisaribagetanae. Ogari Sara teanixa onpitae.
12 Jerotyo oxabaxabatantanaxaria oxenxianaxea oxanti: “Tyara nonxantaxenpara nontomintaxenpara jataxetari nopisaribageiganae piteniro”.
13 Xantanxitsya yogari Tasorentsi ixantiri Jaberan: —¿Tyara oxantaxa oxabaxabatantanaxaria Sara? ¿Matsi aryo oneaxe jara agabei ontomintaxenpara maixa?
14 ¿Matsi aityora xomutapitsataxenparimeria Tasorentsi? Maneritari. Irobentia omatanaenpara aixiro siryagarini ontomintaxenpa Sara, nantitari xantanxitsya. a b
18.6 Xiro ‘kilos’onti yogatantaria jaxati otenataxe. 18.8 Xameyo ‘camello’; ixota ‘queso’.
38 15 Inpo oxemabaxea Sara otsarogabagetanaxetyo osi oxantaxe:
16 Inpogini yagataiganaxea ixabiriiganaa iaiganaxea Soromaxu. Yogari Jaberan yogaboxiigaatiri iriniaigabaeria.
17 Inpo ixenxiianaxe Tasorentsi ixanti: “Matsi jara notsabetiri Jaberan nobetsixaxeria maixa,
18 iritari nonpegaxagaxe gonteireigaxerimeria tobaeni matsigenxaegi gabeabageiganxitsyameria. Aixiro noxantaxeritari intimaxe irogonteire xabintsajaigaxerimeria mayaniro matsigenxaegi.
19 Noxogaxagaxeri irogatagaigaxeria itomiegi intiegiri irogonteireegi inxematsaigaxenara inegintebageigaxenpara tyapae nonxenaxagaxeroniri mayatiro noxantaxeriria”.
20 Osi ixantaxeri Jaberan: —Yogaegiri Soromaxuniria intiri Jomoraxuniria ixemaxoigunxani pairotyo yobetsixabageigaxe teria ontyapaete ibegagabageigaxetyo xara.
21 Maixa noatanaxe janta noneaigaxiteria tyapae nogatasanotaxea naneni arisanorixa ixanyoigaxero maixa.
22 Iaiganaxe piteni Soromaxu. Panibani inai Tasorentsi itentaaria Jaberan.
23 Ineni yainyonitanaxari ixantiri: —Jantari pinpogereaigaxeria yogaegi betsixaigatsyaria teria ontyapaete, ¿aryo pintentagantaigaxenpari teria irobetsixaigero?
24 Ainyorixa janta
50 teria irobetsixaigero teria ontyapaete ¿matsi aryo pintentagantaigaxenpari ineniegi aixiro? ¿Matsi jara pabisaaxoigiri mayaniro?
25 Jaroxa otyapaeti pinxanyoteroa maixa pogamagaigaxeria teria irobetsixaige teria ontyapaete pintentagantaigaxenparia betsixaigiroria xanyomataxa aryonirixatyo ixanyoigaxa ineniegi aixiro yobetsixaigaxeroa. Jara pixanyotiro maixa. Binenitari xantanxitsyameria inpogini ontsonxataenpara xipatsi tyara inxantaigaxenxani
39 mayaniro. ¿Matsi jara intagani potsimanxaigi betsixaiganxitsyaria teria ontyapaete?
26 Ixanti Tasorentsi:
—Irobentia maixa noneaigaxeririxa
50 teria irobetsixaige teria ontyapaete aryo pinxante nabisaaxoigaxerityo mayaniro Soromaxuniria.
—Atsi jara potsimanxana nonxantaxenpia maixa, binenitari Tasorentsi, naneni nanti matsigenxa.
28 Xantanxitsya aryorixa intaganibani irinae
5 isatyogaxenpara
50, ¿matsi aryo pinpogereaigaxeri mayaniro pineaxea tesano isatyogenpa
50? Ixanti ineni: —Aryorixa noneaxe
45 teria irobetsixaigero teria ontyapaete jaratyo nopogereaigiri mayaniro.
29 Ixantutaatyo aixiro Jaberan:
—Jantari ontirixa intagani irinaxe
40, ¿tyara pinxantaigaxeri? Ixanti Tasorentsi: —Jaratyo nopogereaigiri.
30 Xantanxitsya Jaberan aryonpatyo ixantanaxeriri:
—Atsi jara potsimanxana nonxantaenpia aixiro. Jantari intaganirixa pineaxe
30, ¿tyara pinxantaigaxeri? Ixantutaarityo aixiro Tasorentsi: —Intaganityo noneabetaxenpa
30 nabisaaxoigaxerityo mayaniro.
31 Aryonpatyo ixantanaxeri Jaberan:
—Notinxami, atsi jara potsimanxana pineaxenatari xanyomataxa tenirixatyo nonpinxenpi, xantanxitsya onti noxogaxe nonxantaxenpia, jantari intaganirixa pineaxe
40 Ixanti Tasorentsi: —Intaganityo irinabetaxenpa
20 jaratyo nopogereaigiri mayaniro.
32 Ixantutaatyo aixiro Jaberan:
—Notinxami, atsi jara potsimanxana, xantanxitsya panibati nonxantaxenpi inpo jara noberaimatainpi aixiro. Jantari intaganirixa pineaxe
10, ¿tyara pinxantaigaxeri? Ixantiri Tasorentsi: —Intaganityo irinaigabetaxenpa
10 jaratyo nopogereaigiri.
33 Inpo yagatanaxea Tasorentsi iniaxeria Jaberan iatanai. Aryo ixanyotaxa Jaberan ineni ipiganaa ibanxoxu. Ipogereaigaxeria Tasorentsi Soromaxuniria intiri Jomoraxuniria
1 Inpogini paenityara ontsitenitanaxe yoboxaigapaaxa isaanxariite Tasorentsi Soromaxu. Yogunteigapaaxeri Jirote yosabinxaxe sotsimoroxu otantatsaitaxotara otsirotanxutia panxotsi, aryotari xara omirinxa yapatoitaigaxari magaiseniro basigaigatsyaria xara. Inpo ineni yogunteigabaxeria ixenaigapaaxea ixabiritanaxa yotigeretotasitabaxari yogibosetanaxatyo xipatsixu iniaigabaxeria
2 ixanti: —¿Aryo poboxaigaxe? Atsi poboxaigaxea nobanxoxu pinxibabonxitiigapaaxenpara pimagimoiganaxenara inpo onxutamani aryo piaigamanae. Xantanxitsya ineniegi ixantaigi: —Jara noboxaigi, onti nomagaigaxe xogapage onanpinapoxixu abotsi.
3 Xantanxitsya aryonpatyo ixantaiganaxeriri osi yagabeaiganaxeri iaigaxe ibanxoxu. Inpo yoboxaigapaaxara yoboxitagantaigaxeneri 41 isexaegi, aixiro yobetsixaxagantaigaxeneri pan teria onxonogenpa opoegantaria. Ineniegi isexabageigaxa.
4-5 Inpo tetyara irimagaige yoboxaigapaaxe mayaniro surariegi Soromaxuniria yonxuataxoigapaaxari ibanxoxu ixaemaxoigapaaxeria: —¿Tsinityoa maixa yogaegi boxaiganxitsyaria xara? Atsi sotogaigerinityo nonpomatsanaigaxeria.  Magaisenirotyo yoboxaigaxe imaiganaxatyo ityaenxasanoria timagaigananxitsya itentagaiganaxaria pairoria yabisaigaxe ipisaribageiganaia.
6 Xantanxitsya yogari Jirote yosotoganaxe iriniaigaxeria. Yasitasanotanaxerotyo xara sitaxomentontsi
7 inpo ixantaigiri: —Notobaireegi, atsi jara pixanyoigiro maixa.
8 Naneni ainyo piteni nosinto tetyaenxa oneimateri surari. Maixa oneni nosotogaigaxenpi tyapae oneniri pinpomatsaigaxe, xantanxitsya yogaegiri boxaiganxitsyaria jara tyara pixantumaigiri, narotari xaemaigaxeri irimagimoigaxenara.
9 Xantanxitsya ineniegi ixantaigiri:
10 xantanxitsya yogaegiri boxaiganxitsyaria yasireaigutarotyo inosixaigairia Jirote asatyo yasitasanoigairo.
11 Inpo yotasonxaxoigaxeri mayaniro naiganxitsyaria xara sotsi oga ixenaigaxe tenige irogunteigae. Mayanirosanotyo ixanyoigaxeri maixa, jerotyo ixogaxogaigabetaxaro sitaxomentontsi tea ineaigaero niganxi iperaiganaxa.
12 Inpo yogari boxaiganxitsyaria ixantaigiri Jirote:
—¿Ainyo pasini pitimaigia jaxa? Maixa gaiganaxeri pitomiegi, pisintoegi intiri pitineriegi ontiri aixiro mayatiro pasintagetaxaria
42 magetanaxero parixoti samani,
13 nonpogereaigaxeritari mayaniro naiganxitsyaria jaxa, jataxetari iperaiganaxari Tasorentsi yobetsixagisebageigaxea teria ontyapaete jerotyo yomitiganxantaigaxenaria nonpogereaigaxeria.
14 Inpo yogari Jirote iataxe ixamosoigaxeria iritineriegi, ineniegitari sariaigaxaro irisintoegi inxoriigaxeroa inpo ixantaigiri: —¡Piaige pisigaiganaxea parixoti, inpogereaigaxeritari Tasorentsi mayaniro naiganxitsyaria jaxa! Xantanxitsya ineniegi tea inxematsaigeri, ineaigiri aryori iniabagetaxe xogapage.
15 Inpo yogaegiri isaanxariite Tasorentsi ineaigabaxea paenitya onxutamanitanaxe ixantaigiri Jirote: —¡Tsatimatanaxenityo! Ganaxero pixoritiria ontiri pisintoegi pisigaiganaxea tyapae janiri notentagantaiginpiri mayaniro nontsimanxaigaxeria nonpogereaigaxeria.
16 Xantanxitsya ineaigaxeria tea intsatimate ixatsaigamatanaxerityo isigaxagaiganaxaria, itsarogaxagaigaxaritari Tasorentsi. Itentaiganaxaro aixiro ixoritiria ontiri irisintoegi isigaxagaiganaxaro parixoti janiri oxamaigi.
17 Inpo yagaiganaxeroa jantaxona janta ixantaigiri: —¡Maixa piate siganaxe pabisaaxotaeniri! Jara pisyonxapanaata. Jara tatoita pipirinibentumati jaxa opanpataxea. Piabagetaxea janta otonxoaraxu janiri pixami.
18 Xantanxitsya ineni ixantaigiri:
—Atsi jara pomitiganxana otonxoaraxu.
19 Bineniegi pixabintsaabageigaxena xara pabisaaxoigaxenara, xantanxitsya maixa tea nonxoge noataxea otonxoaraxu ontiroxa nonxamaxe tatarixa gaxename janta.
20 Atsi guntete. Jantari janta tsyoeni aityo otsirotanxutia panxotsi tea ontobaige. Aryo noxogaxe nosiganaxea janta iroro nabentanaxenpa tyapae janiri noxami, pineaigaxerotari maixa tesano ontobaige panxotsi.
43 Inpo ineni ixantaigiri:
22 xantanxitsya piatepagenityo tsitsyari poboxenpa. Jantari jatatainarixa poboxa jara nagabei nonpogereaigaxeria mayaniro. Osi opaitantaxaria oga otsirotanxutia panxotsi Soare.
23 Inpo oxutamanitanaxea yoboxaxa Jirote Soarexu.
24 Yogari Tasorentsi yobarigaxero tsitsi oxonogaxaro asopuripane otagaxeroa Soroma ontiri Jomora.
25 Ipogereasanoigaxatyo mayaniro basigaigatsyaria xara, aixiro otagaxero mayatirosanotyo siboxagetanxitsyaria.
26 Ogari ixoritiria oxenabetanaxari inpo osyonxapanaata onebentaxotapanaateroa oxagetanaxeria osi opeganaxa tibi. Aryo opirinigotitaxe xara.
27 Inpo oxutamanitanaia yogari Jaberan iataati janta iniaxeria Tasorentsi tsyapi.
28 Isyonxabetanaxa yoguntetutaro oxatsiasematanaxetyo xara tsitsienxa xanyomataxatyo opoamatagania omarane tsamairentsi. Onti oxatsiaenxasetaxe
44 Soromaxu ontiri Jomoraxu otsotenxasanotaxerotyo xara. Omataxero aixiro mayatiro opanpataxea.
29 Aryo oxanyotaxa maixa ipogereaigaxeria Tasorentsi mayaniro basigaiganxitsyaria xara yobasigabetaxara Jirote, xantanxitsya yabisaaxotaxeri ineni, ixenxiiaxotaxaritari Jaberan. Yobogaxea Bisaxo
1 Inpogini yogari Tasorentsi ixenxiiairo Sara ixenaxagaxero ixantaxeria
2 osi oxaramonxitanaxe yasintaxagaxaroa Jaberan. Ineni jataxe ipisaribagetanae. Yogari itomi onti yobogaxea aganaxara ixantaxeriria Tasorentsi intimaxea.
3 Inpo ineni ipaitaxeri Bisaxo.
4 Jantari aganaxara
8 xutagiteri isegaraatsaitaxero isibumesina ixenaxagaxero ixantaxeriria Tasorentsi.
5 Ineni onti isiryagaxotaxa
6 Inpo oxenxiianaxa Sara oxanti: “Yogixaaxena Tasorentsi yogisineaxenara ipaxenara notomi osi mayaniro xemaxoigaxenameria notomintaxara irisineigaxenpa ineniegi aixiro intentagaigaxenara.
7 Jantari otyara mayaniro yogataigabetaxena jaratyo notomintumata, xantanxitsya maixa ipisaribetanaara Jaberan yasintaxagaxenatyo, inenitari xantanxitsya Tasorentsi”. Jagare intiri Isemaero yomitiganxaigunxania parixoti
8 Yogari Bisaxo imaranetanaxe inpo yasirianaxa. Jantari yasirianaxara yogari Jaberan yobetsixaxeneri ibiesetate.
9 Xantanxitsya ogari Sara oguntetaxeria otomi Jagare ixantanataxeria
10 oataxe oxamantaxeria Jaberan oxantiri: “¡Mitiganxero parixoti oga anperane ontentanaxeria otomi! Jaratyo itentasitumatari notomi Bisaxo irasintaigaxenparoa mayatiro irasintagetaxenparia pinxamanaea inpogini”.
12 Yogari Jaberan yasinonxaaxotanaxari xara, iritari sintari itomi. Xantanxitsya Tasorentsi ixantiri: “Jara pasinonxaaxotari pitomi
45 ontiri ponperane. Pinxematsataxerotyo Sara pomitiganxaigaxerotyo parixoti, iritari pitomi Bisaxo gonteireigaxerime mayaniro inxantaigaxenxaniria intiegi irogonteireegi Jaberan.
13 Yogari otomi ponperane aryo nonxanyotagaxeri ineni nogitobaigabageigaxeria irogonteireegi, intitari pitomi”.
14 Inpo oxutamanitanaxea mapunatya yogari Jaberan yomitiganxaxero. Ipabaxeroa pan ontiri nia ipiaatabaxenero xaberataxixu inpo ixiaxagabaxero. Ipabairo aixiro otomi. Oneni oataxe anuintebagetaxea a osarigagitetapaaxea Beresebaxu, tea ogate tyaxa oataxe.
15 Inpo otsoatanaxara oniate oxanaxeri otomi otapinaxu intsyasinpo
16 oataxe osabinxaxea janta parixoti, teanixa onxoge oguntetabaxeria inxamaxea. Inpo oataxea osabinxaxea janta, ineni iraganaxa,
17 xantanxitsya Tasorentsi ixemaxerityo inpo inianaxe isaanxarite xurayo ixantiro iriniro: “Jagaare, ¿tata ginpi? Maixa jara pitsarogi, yogari Tasorentsi ixemaxeritari pitomi iragaxara.
18 Piate pogitinajaeria paganaeria, noxantaxetari nogitobaigabageigaxeri irogonteireegi inpogini”.
19 Inpo Tasorentsi ioxotagaxero nia. Osyonxabetanaxa oguntetiro omonxiataxe maajani nia, osiganaxa opiaataxero ogaberataxitexu amanaxea ogitaxeria otomi.
20-21 Inpogini yogari Tasorentsi ixabintsaabagetaxeri osi ixoraxonatanaxe. Inpo xantaxa yobasigaxara xara osarigagitetapaaxea opaita Pajaran, yogatabagetityo imatsagabagetara. Inpogini ogari iriniro agaxeneri tsinane Jepitoxuniria ixoritaxeroa. Jaberan iritagaxenerimea Tasorentsi itomi
21.14 Xaberataxixu ‘en un cuero de cabra’.
46 —Jaberan. Ixanti ineni: —¿Tyari pixanti?
2 Ixantiri:
—Ganaxeri pitomi paniroria potasanotaria pamanaxeria Moriaxu pintagaxenaria janta otonxoaraxu nonxantaxenpiria.
3 Inpo oxutamanitanaxea mapunatya yogari Jaberan itinaanaxa ipasimititsatanaxeri iasinote ipatyareagetanaxe tsitsi intagantaxenpariria iatanaxe janta ixantaxeria Tasorentsi iriataxea. Itentanaxari itomi intiri aixiro piteni ironperaneegi.
4 Inpo aganaxara mabati xutagiteri yoguntetaxotapaaxaro otonxoara onabagetaxe samani.
5 Inpo ixantaigiri ironperaneegi: —Aryo pogiaigabaena jaxa. Aryo noganaeri aixiro asino. Naneni nontentanaxeri notomi noaigaxea janta noniaigaxiteria Tasorentsi inpo nonpigaigae.
6 Inpo yaganaxero tsitsi ixiaxaganaxeri Bisaxo. Yaganaxero aixiro yobetseigantaria ontiri samenxiri tsitsi iaiganaxe.
7 Inpo osamanitanaxea yogari Bisaxo ixantiri Jaberan: —¡Apaxarii! Ixantiri: —¿Tyari pixanti? Ixanti ineni: —Atsi guntete. Maixa aityo tsitsi ontiri samenxiri, xantanxitsya ¿tsinityoa piratsi maixa pintagaxeneriria Tasorentsi?
8 Ixantiri:
—Irinpatyo Tasorentsi inpaigaxaeroxa.
Aryonpa iaiganaxeri.
9 Inpo yoboxaigapaaxara janta ixantaxeriria Tasorentsi yobetsixapaaxero intagantaxeneriria, aixiro yogisaxero tsitsi. Inpo yogusotaxeri Bisaxo yogaxeria jenoxu tsitsixu,
10 xantanxitsya irotyo inosixanaxeroa yobetseigantaria imoxoroaxerimea
11 xatsixetyo ixemutarityo xurayoxu isaanxariite Tasorentsi ixaemaxotaxeria ixantaxeria: —¡Jaberan! ¡Jaberan! Ixanti ineni: —¿Tyari pixanti?
—Aryone pitomi. Maixa nogataxe arisano opaitaxa pixematsatasanotaxeria Tasorentsi, teanixa pintsaneapitsatenpari pitomi, panirotyo inabetaxa ineni.
13 Inpogini isyonxabetanaxa Jaberan yoguntetutarityo obisya satetaxa intsyasinpoxu yasatetantaxaro itsei. Iataxe yagaxitiria itagaxeneria Tasorentsi ipugaxagaxeria itomi.
14 Inpo osi ipaitaxero oga otonxoara: “Tasorentsi ipimanti oxogaxotunxaniria”. Jerotyo oxantantaganiria: “Jantari otonxoaraxu yogari Tasorentsi ipimanti oxogaxotunxaniria”.
16 Inpo yogari isaanxariite Tasorentsi ixaemaxotutaarityo aixiro ixantiri:
—Ixantaxe Tasorentsi: ‘Maixa pixematsataxenatari tea pintsaneapitsatenari pitomi paniroria maixa nonxantaxenpi
17 arisanotyo nonxabintsaasanobagetaxenpi nogitobaigabageigaxerityo pogonteireegi inxanyobageiganaxenparityo inpoxiro ontiri aixiro inpanexi otsapiaxutiria aryonatoane nia. Aixiro nagabeaxagaigaxeri omirinxara iragabeaigaxeri tsinirixa tsimanxaigaxenparime.
18 Maixa pixematsataxenatari bineni, intimaxe pogonteire xabintsajaigaxerimeria mayaniro matsigenxaegi’.
19 Inpogini ipiganaa Jaberan inaigaxea ironperaneegi. Inpo iaiganai Beresebaxu aryo xara yobasigapaaxa. Oxamaxea Sara
1 Ogari Sara osiryagaxotaxa
127 siryagarini aryo oxamanai. Onti oxamaxe janta Xiriatarebaxu Jeberonxu. Ogari Jeberon onti onaxe Xanaanxu. Yogari Jaberan yasinonxaaxobagetanaxarotyo xara iragatsixataxaro ixaemababagetaxe.
19 Inpo yogairo inperitanaxixu Maxaperaxutiria. Ogari Maxapera onti onaxe Mamerexu oataxara yosotogia syabogaenxari. Ogari Mamere onti oxantagani aixiro Jeberon, onti onaxe Xanaanxu.
20 Osi yasintaxaro Jaberan oga xipatsi onantaxaria inperitanaxi ipaigaxeriria ititaegi inxitatantaenparoa. Jaberan ixogaxeneria ixoritiria Bisaxo
1 Yogari Jaberan jataxe ipisaribagetanai. Ixantaxanityo ixabintsaasanobagetaxeri Tasorentsi.
2 Inpogini ixaemaxeri inampina negintebagetiniriria mayatiro. Ineni igantaga yantimobagetiria yabisaigaxeri itobaire. Inpo ixantiri: —Tsyontena notapiporixu
3 tyapaeniri nogataxea arisano pinxenaxagaxero nonxantaxenpiria maixa, pogataxetari ineaxenpi Tasorentsi betsixiroria inxite ontiri xipatsi. Jarixa pixenaxagiro irotsimanxaxenpityo. Onti nonxantaxenpi tea nonxoge inxoritaxea notomi tsinane Xanaanxuniria noxonoitaxaria.
5 Ixantiri:
—Jantari jarixa oxogi oboxea ¿tyara nonxantaxenpa? ¿Aryo nontentanaxeri pitomi janta?
6 Ixantiri ineni:
—¡Jaratyo pitentari!
7 Yogari Tasorentsi timatsyaria xurayo ixantaxenatari pairani: ‘Maixa janxi pobasigaa jaxa pigipatsitexu, onti pioxaiganaxeri pitobaireegi piataxea parixoti pasinixu xipatsi nonxantaxenpiria, irotari nonpaigaxeriria pogonteireegi irasintaigaxenparoa’. Maixa ineni iromitiganxaxetyo isaanxariite iriibatanaxea tyapae paguteneriniri ixoritiria notomi.
8 Jantari jarixa oxogi oboxea jaratyo bineni xanyotatsya, jara tsini xantinpi. Xantanxitsya yogari notomi jaratyo pitentumatari janta.
9 Inpo osi itsyontaxeri itapinaporixu ixantaxeria arisanotyo inxenaxagaxero ixantaxeriria.
10 Inpo iataxe onagetaxea iaraxipage
50 Jaberan ixogagetanaxea pairoria abisagetaxe otyapaetasanogetaxea iramagetanaxeneroa. Yaganaxe
10 igameyote iatanaxe Mesopotamiaxu a otsirotanxutia panxotsi yobasigabetara Naxori.
11 Inpogini yoboxapaaxa otsyoenitapaaxea jataxe omapunagitetanae. Oxanyotanaara maixa aryo oatapiniigi tsinaneegi agajaigia nia otsienxatia. Aryo xara yapesigopireaxagaigapaaxari igameyote
12 yosabinxanaxea iniaxeria Tasorentsi ixanti: “Notinxami Tasorentsi, binenitari ixematsati peratanaria Jaberan, maixa noxogaxe pinxabintsaaxenara naneni, aixiro pinxabintsaaxeria ineni.
13 Aryo nosabinxapaaxe jaxa otsienxaatia nogiaxea oboxaigaxea tsinaneegi onxiaxoigea nia.
14 Tsitsyata bineni pomitiganxaxe pixogaxeria naguteneria Bisaxo. Jantari oboxaigaxerixa tsinaneegi xiaxoigatsyameria nia, naneni nonxantaxe paniro: ‘Atsi guitaxotero piniate nobiixaxenpara’. Onxantaxenarixa: ‘Atsi nani jero oxa, biixenpa bineni inpo nonpaigaxeri aixiro pigameyote irobiixaigaxenpara’, iroro nogatantaxenpa oneni pixogaxagaxeria Bisaxo. Aixiro nogataxe arisano pixabintsaabagetaxeri peratanaria”.
15 Inpo tetyaenxara iragatumate iriniaxeria Tasorentsi yoguntetiro oxenapaaxe Bexexa onatapaaxero agaatantaria nia. Oneni onti irisinto Betoeri otomi Mirixa. Yogari iriri inti Naxori irirenti Jaberan.
17 Ineni isigamatanaxatyo ixenabaxeroa ixantiro: —Atsi pena piniate nobiixaxenpara.
18 Oxantiri:
—Jero oxa, biixenpa. Oguitaxotaxero airixaxotaxeneri yobiixaxara.
19 Inpo yagatanaxea yobiixaxara oxantiri:
a
24.10 Igameyote ‘sus camellos’
51 —Nonxitajaigaxeria aixiro pigameyote irobiixaigaxenpara inxemaiganaxenpara.
20 Osapanutiro oniate otenixu yobiixantaigaria piratsipage osiganaxa oxitaatapinitaxea pasini osaigaxeneria yobiixaigaxara mayaniro xameyo.
21 Ineni yoguntetaxero tea tya inxantumatero, ixogaxetari irogatasanotaxea iroxari ixogaxagaxeri Tasorentsi Bisaxo.
22 Inpo yagataiganaxea xameyo yobiixaigaxara inosixaxeri aniyo yobetsixantunxaniria xori ixorixitaxeneroa otyonaxu. Onti itenataxe
6 geramo. Ipaxero aixiro piteti maretsi yobetsixantunxaniria xori a otenataxe
100 geramo.
23 Ixantiro: —Atsi xamantena tsini sintinpi, aixiro pinxamantaxenara tyapaerixara nomagaxea pibanxoxu nontentaigaxenparia yogaegi notsipaigaxaria.
24 Oxantiri:
—Inti sintana Betoeri otomi Mirixa. Yogari iriri inti Naxori. Tyapaeni poboxaxea pimagaxea nobanxoxu. Aixiro aityo irinoriantaigaxenparia xameyo, aixiro irisexataigaxenparia.
27 ixanti: “¡Pairo ityapaebageti Tasorentsi ixematsatiria peratanaria Jaberan! Tea imagisanteri onti ixabintsaabagetaxeri itentaxena jaxa yobasigara itimaigia naguteneria itomi inxoritaxeria”.
28 Inpo oneni osigabagetanaa oataia obanxoxu oxamantagetapairoa iniro.
29 Ainyo obiaririte ipaita Jiraban. Ineni isiganaxa janta otsienxaatia nia inxamosotaxeria.
30-49 Inpo itentanaxari panxotsixu. Ineni ixamantaigaxeri tsini mitiganxaxeri, aixiro tata yomitiganxabitaxeri. Ixamantaigaxeri aixiro tyara oxantaxa yoboxapaaxara otsienxaatia nia ineapaaxeroa Bexexa.
50 Inpogini yogari Jiraban intiri Betoeri ixantaigiri:
52 —Naneniegi tyanpa nonxantaige, intitari xoganxitsya Tasorentsi onxanyotaxenpara maixa.
51 Maixari maixa jero oga Bexexa. Tyapaetaxe paganaxeroa pintentanaxenparoa piataea pinpaxeria itomi mitiganxaxenpiria inxoritaxeroni, aryotari ixogaxeri Tasorentsi onxanyotaxenpara maixa.
Ineni yaganaxero itentanaxaro.
66 Inpo yoboxaia ixamantagetapaaxeri Bisaxo mayatiro.
67 Yogari Bisaxo itentanaxaro Bexexa obanxoxu iriniro ixoritaxeroa. Yotasanotaxarotyo xara osi imagisantanairo iriniro oxamaxea.
53 Ixamaxea Jaberan
7-8 Inpogini isyabinxasanobagetanaia Jaberan isiryagaxotanaxara 175 siryagarini aryo ixamanai.
9a Inpo yamaiganairi Bisaxo intiri Isemaero yogaigaatiria inperitanaxixu Maxaperaxutiria.
10 Irotari ipunabentaxeria Jaberan inebiigaxeria ititaegi irogaeroa Sara. Aryo xara yogaagani ineni itentagantaagania ixoritiria.
11a Antari ixamanaia yogari Tasorentsi osi ixabintsaabagetanaxeri Bisaxo. Yobogaigaxea Jaxobo intiri Jesao
22 Inpo oxemaxeri yotsimanxabaxagaigaxara tsonpogi omotiaxu, ontitari yapitetaxa. Oxenxiianaxe oxanti: “Tyaxa, natsipereabagetaxetyo xara. Aryome nonxamaxeme”. Inpo oniaxeri Tasorentsi oxantaxeria: “¿Tyaxa oxantaxa ixanyoigaxara maixa?”
23 Ineni ixantiro:
“Jantari tsonpogi pimotiaxu ainyo piteni pitomi. Inpogini piteniro ineniegi intimaigaxe tobaeni irogonteireegi inpo irotsimanxabaxagaigaxenpa, jerotyo yotsimanxabaxagantaigaxaria maixa tetyara irobogaige. Paniro ineni irabisaxeri irapitene. Yogari xaraxutananxitsyaria ironperataxenpari itsitixi”.
24 Inpo aganaxara obogantaxenparia obogaxe piteni inaigaxe. Yogari ixetyoria boganxitsya inpitibageteatyo xara xiraapitimataxe ibiti ipaita Jesao.
26 Inpo yobogapaaxe irirenti yairixaxero itsonagitya irapitene ipaitaxa Jaxobo. Yogari Bisaxo onti isiryagaxotaxa
60 siryagarini yobogaigaxea itomiegi.
54 Jaxobo ipugaxeria irirenti
27 Inpo ixoraxonaiganaxea Jesao intiri Jaxobo itimagaiganaxe. Yogari Jesao onti ipirinibenti imatsagabagetara ixobintsabagetityo xara. Yogari Jaxobo tea inxanyotenpari ineni, onti isinebenta irinaxea panxotsixu irantabagetaxea xara isentagetaxeria ipirapage.
28 Yogari Bisaxo pairo yotasanotaxari Jesao, ineaxeritari ixobintsaabagetiria, xantanxitsya ogari Bexexa inti otasanotaxa Jaxobo.
29 Inpogini yoboxibagetaxea Jaxobo isexa, yogari Jesao yoboxapaaxe ixenabagetia isigopibagetaxetari ixantiri:
30 —Igee, pinpaxena majani oga xiraapatsatanxitsyaria poboxitaxeria, paenityatari aganaxena notasegane. (Irotari ixantantaganiria Jerome.)
31 a
Ixanti Jaxobo:
—Atsi nani nonpaxenpi, xantanxitsya oxetyo pinxantaxena nonpugaenpia xanyomataxa nanenitya tsitixitanxitsya.
32 Ixanti Jesao:
33 Inpo ixantiri:
—Atsi niagantsitea, ineaxenpitari Tasorentsi, jarixa pixenaxagiro irotsimanxaxenpityo. Osi ixantaxeri: —Ineaxena Tasorentsi nonxantaxenpia maixa. Jarixa noxenaxagiro irotsimanxaxenatyo. Maixa bineni pugaename xanyomataxa binenixa tsitixitanxitsya. a
25.30 Jerome ‘Edom’: jantari jebereoxu onti onxantaxea “xirajari”.
34 Inpo yogari Jaxobo ipaxeri pan ontiri sogutyoxi yoboxitaxeria inxaara. Inpo yagatanaxea isexataxara ixabiritanaxa iatai. Aryo ixanyotaxero maixa yaparagetaxeroa mayatiro irasintagetaxenparimea impogini, aixiro tea inxenxiimatero ixantaxeriria Tasorentsi pairani Jaberan inxabintsaabageigaxeria irogonteireegi. Iataxea Bisaaxo Jeraraxu
1 Inpo otsonxatanaxara turigoxi tea ontimumatae isexataigaenparia basigaigatsyaria xara onti oxanyobetaxaro pairani itimabetara Jaberan. Inpo yogari Bisaaxo iataxe Jeraraxu yobasigara Abimerexe igobeenxariegite pirisiteoegi.
2 Inpogini ixoneatimotaxeri isaanxarite Tasorentsi ixantiri: “Jara piati Jepitoxu onti pobasigaxenpa tyaxa xara nonxantaxenpi pobasigaxenpara.
3 Maixa basigenpata jaxa. Naneni nonxantaxani nontentaxenpi nonxabintsaabagetaxenpia, nonpaigaxenpirotari oxa xipatsi pasintaigaxenparoa bineni intiegiri pogonteireiganaxeria nonxenaxagaxeroa mayatiro noxantaxeriria pairani tomintanaxenpiria Jaberan.
4 Nogitobaigabageigaxeri pogonteireegi inpogini intobaigabageiganaxe inxanyobageiganaxenpari inpoxiro nonpaigaxeria oxa xipatsi, aixiro nonxabintsaabageigaxeri mayaniro matsigenxaegi tsinirixa xabintsajaigaxerime pogonteireegi,
5 ixematsatasanotaxenatari Jaberan ixenaxagasanotaxeroa mayatiro noxantaxeriria ontiri nogatagetaxeriria”. Bisaxo iniabentaxeria Jaxobo
1 Yogari Bisaxo jataxe isyabinxanae, teanixa iroguntetae. Inpogini ixaemaxeri Jesao ixantiri:
—¡Tsyaarixa! Ixanti: —Apaxari, ¿tya pixanti?
2 Ixantiri:
56 —Maixa jataxe nosyabinxanae paenityaroxa nonxamanae.
3 Irotari noxogantaxaria maixa nonxantaxenpia paganaxea pitsyaxopite piataxea pinxenabagetutea.
4 Inpo pagutea poboxitaxenara tsienxarisanoria nogabintsatasanotaria naneni pamaxenara nosexataxenpara, osi noniabentaxenpi inxabintsaasanotaxenpia Tasorentsi.
6 oxantiri Jaxobo: —Atsi guntete, notomi. Noxemaxeri sintinpiria iniaxeria pirenti inxaara ixantaxeria:
7 ‘Noxogaxe piataxea pinxenabagetutea. Inpo pagutea poboxitaxenara tsienxarisanoria nogabintsatasanotaria naneni pamaxenara nosexataxenpara, osi noniabentaxenpi inxabintsaasanotaxenpia Tasorentsi’.
8 Maixa noxogaxe pinxematsatasanotaxenara nonxantaxenpia.
9 Piate gute piteni tsiripexiniria xabera xeitasanotana xitsyaria noboxitaxeneria yogabintsatasanotaria.
10 Bineni manaxenerime isexataxenpara tyapae iriniabentaxenpiniri inxabintsaasanotaxenpia Tasorentsi.
11 Xantanxitsya ineni ixanti:
—Yogari ige aityotari tobai ibiti, naneni tea ontimenixa. Intagaroa intsyontenara irogataxena ineiri aryori nopomatsanataxeri osi jara iniabentana ontiroxa irotsimanxaxagantaxena.
13 Oneni oxantiri:
—Naronpa naneni irotsimanxaxagantaxe, narotari xantaxenpi. Maixa pinxematsataxenara paguteria xabera noxantaxenpiria.
14 Jerotyo ineni iataxe yagaxitiniro oboxitaxeneria Bisaxo tsienxasanoria yogabintsatasanotaria.
15 Inpo agaxitiniri isapiro Jesao tyapaerisanoria nanxitsyaria xara panxotsixu osapitaxeria Jaxobo.
16 Inpo agaxero itaxi xabera asaragaxeria osabobaxogetaxeri,
a
27.9 xabera ‘cabra’
57 opasitaxeri aixiro isigitixu tyapae janiri yogatiri iriri.
18 Ineni ixianaxe inaxea iriri ixantapaaxeri:
—Apaxarii, ¿ainyobi? Ineni ixantiri: —Nejee, ainyona. ¿Tsinityoa bineni? ¿Bineni Jaxobo? Ixanti:
19 —Tea. Nanti Jesao naxetyoria pogixoneataxe. Mataxa noxenaxagaxero pixantaxenaria. Maixa atsi tinaanaxe pisexataxenpara nagaxitinpiria tyapae piniabentaxenaniri.
20 Inpo ineni ixantiri:
—¿Matsi sintsi pagaxiti? Ixanti Jaxobo: —Yamutaxenatyo Tasorentsi pixematsatiria, irityo paxenari.
21 Osi ixantaxeri:
—Atsi taajina jaxa nontsyontaxenpia noneaxenpia arisanorixara bintia Jesao.
22 Ineni iataxe itsyontaxeria. Inpo ixanti:
—Jantari piniaxea onti pisigaxeri iniia Jaxobo, xantanxitsya jantari maixa notsyontaxenpia paxoxu bintia Jesao.
23 Osi tea irogate, ineaxeritari iraxoxu pitimataxe isigasanotairi Jesao. Xantanxitsya paenityara iriniabentaxeri
24 ixantutaarityo aixiro: —¿Arisanotyo bineni Jesao? Ineni ixantiri: —Nejee, naneni.
25 Osi ixantaxeri:
58 —Irobentia maixa xitenanityo nosexataxenpara pagaxitanaria osi noniabentaxenpi. Yogari Jaxobo ixitaxeri isexataxara inpo ipaxeri aixiro bino. Ineni isexabagetaxa, aixiro yobiixaxa, inpo ixantiri:
26 —Atsi taajina axa paseritaxenara.
27 Ineni yainyonitanaxari yaseritaxeria. Yogari Bisaxo ixemaenxatabairo isapiro onti irasi Jesao osi iniabentaxeri ixantaxea: “Maixa noxemaenxataxero onti isapiro notomi Jesao, noxemabairotari oenxagia xipatsi tyapaetasanotanxitsyaria yobarigiroa Tasorentsi inxani osiboxantagetaria.
59 Intobaigabagetaxea ponperaneegi.
Intigeretotasiigaxenpityo tobaeni matsigenxaegi inpinxatsaigaxenpia. Bineni peganxitsyame igobeenxariegite pirentiegi, ineniegi intigeretotasiigaxenpityo inxematsaigaxenpia. Tsinirixa tsimanxaigaxenpime irotsimanxaigaxenxanityo ineniegi aixiro. Yogari xabintsajaigaxenpimeria inxabintsaabageigaxenxanityo ineniegi”.
30 Inpo yagatanaxe Bisaxo iniabentaxeria Jaxobo. Iroro yosotoganaia Jaxobo sotsi ityaenxa boxapaatsya Jesao ixenabagetia.
31 Aryo ixanyotaxa ineni yoboxitapaaxeneri iriri tsienxarisanoria inpo yamanaxeneri ixantapaaxeri: —Apaaxari, atsi tinaanaxe pisexataxenpara nagaxitinpiria piniabentaxenara.
32 Yogari Bisaxo ixantiri:
—¿Tsininpatyoa bineni? Ixanti: —Nanti Jesao pitomi naxetyoria jibatanxitsya nobogaxea.
33 Yogari Bisaxo yogabagetanaxetyo sorerere yomogexanaxa itsaroganaxea ineaxea onti yamatabitaxeri itomi irapitene ixanti: —Irobentia maixa tsininpatyoa jataxitatsyara ixenabagetutia inpo yoboxitapaaxena yamaxotaxena. Mataxa nosexataxa inxaara tetyara poboxe, inpo noniabentaxeri. Maixari maixa mataxa.
34 Iroro ixemabaxea Jesao iragamatanaxatyo ixaemanaxea:
—¡Apaaxariii! ¡Atsi niabentenatyo naneni aixiro!
35 Xantanxitsya ineni ixantiri:
60 —Mataxa yoboxuti pirenti yamatabitaxena inpo naneni noniabentaxeri noxantaxeri Tasorentsi inxabintsaasanobagetaxeria. Notsotenxaxero mayatiro nonxantaxenpimeria inxabintsaaxenpimea bineni.
36 Ixanti Jesao:
—¡Irobentia maixa ipaitantunxaniria Jaxobo! Maixa pitetanaxa ixanyotana maixa. Joxetyo ixantaxena inpugaenara xanyomataxa irinirixatyo tsitixitanxitsyame. Maixari maixa aryotya yamatabitaxenpi tyapae iriniri piniabentaxe. Maixa ¿manerisano pinxantaxeria Tasorentsi piniabentaxenara naneni?
37 Ixantiri:
—Atsi guntete. Mataxa noxantaxeri pirenti ineni gabeaxenpime pinxematsataxeria. Aixiro noxantaxeri ironperaigaxenparia itimaigia. Inpo noxantaxeri aixiro ontimasanobagetaxea iturigoxite ontiri aixiro bino. Maixa ¿aryo tyara nonxantea pasini noniabentaxenpia bineni?
—¿Matsi maneri pasini pinxantaxeriria Tasorentsi? ¡Atsi niabentena naneni aixiro! Inpo iragutanaatyo aixiro ixaemagematityo xara.
39 Osi ixantaxeri Bisaxo:
“Onti pobasigantaxenpa xipatsi jaria otyapaetasanoti. Jara osiboxagantsibageti panxirentsipage, jaranixa opariginixa inxani.
40 Onti pabentaxenpa piboroantaria pinxisaxobentaxenpara.
Inti pinxematsataxe pirenti ironperataxenpia, xantanxitsya inpogini pisintsitasitanaxeri janxi yagabeainpi”.
61 Jaxobo isigapitsatanaxaria Jesao
41 Yogari Jesao osi yotsimanxanaxeri Jaxobo ineaxea intia iniabentaxe iriri. Ixenxianaxa ixanti: “Maixa sintsi inxamanae apa inpo inxamanaerixa noginoriaxeri ige”.
42 Inpo oxemaxea iriniro ixantaxea iroginoriaxeria irirenti osi oxaemaxeri Jaxobo oxantaxeria: —Atsi guntete. Yogari pirenti ixogaxe iroginoriaxenpia inxenxibentaxenpara.
43 Irotari maixa pinxematsataxenara nonxantaxenpia. Piatepage siganaxe sintsi Jaranxu yobasigara nobiaririte Jiraban.
44 Aryo pobasigaxenpa xara inenixu xigonxiro irisinetanaenpara pirenti
45 imagisantanaeroa mayatiro, inpo nonxamantaxagantaenpi poboxaea. Teanixa nonxoge pinxamaigaxea piteniro.
1 Inpogini yogari Bisaxo ixaemaxeri Jaxobo iniabentaxeria inxabintsaaxeria Tasorentsi ixantiri:
—Jara pixoritiro tsinane basigatsyaria jaxa Xanaanxu.
2 Onti piataxe Paranaramexu ibanxoxu pibisarite Betoeri aryo pinxoritaxe janta irisinto pigonxirite Jiraban.
3 Inxabintsaabagetaxenpia Tasorentsi Gabeabagetatsyaria irogitobaigabagetaxeria pogonteireegi.
Inpo yomitiganxaxeri iriataxea.
Tasorentsi ixoneatimotaxeria Jaxobo Beterexu
10 Inpogini yogari Jaxobo iatanaxe iponianaxa Beresebaxu iatanaxea Jaranxu.
11 Inpo imapunataxotanaxe abotsixu. Aryo xara imagaxe.
62 Yagaxe mapu nanxitsyaria xara itinagitotaxaroa osi imaganaxe.
12 Inpo ixisanibagetaxe ineaxero opabitunxani oabagetaxe xurayo inxitexu. Yogari isaanxariite Tasorentsi yaguitapiniigaxe.
13 Ineaxeri aixiro Tasorentsi yaratinximotaxeria ixantaxeria: “Nanti Pitinxami, narotari
63 ixematsati pibisarite Jaberan intiri piri Bisaxo. Oxari oxa xipatsi pimagantaxaria maixa nonpaxenpiro bineni pasintaxenparoa inpo iritya sintaigaenparome pogonteireegi.
14 Ineniegi intobaigabageiganaxetyo xara inxanyobageiganaxenparotyo xipatsipane iritsotenxaiganaxenparoa xara iriaiganaxero xatonxu ontiri xamatitya ontiri aixiro yosotogia syabogaenxari ontiri isyonxaroa. Inpogini intimaxe pogonteire xabintsajaigaxerimeria mayaniro matsigenxaegi.
15 Naneni noxantaxani notentaxenpi. Maixa nosentasanotaxenpityo tyaxa xara piataxe, inpo nontentaenpi jaxa. Jaratyo nomagisantinpi, onti nonxenaxagaxero noxantaxenpiria”.
16 Inpo ixireanaia ixenxianaxe ixanti: “Aryoatyo inaxe Tasorentsi jaxa, naneni tea nogate”.
17 Itsarogabagetanaxe ixanti: “¡Oxobeenxabagetityo xara! Aryoatyo yobasiga Tasorentsi jaxa. Aryoatyo oxenapinitagani jaxa oatagania xurayo”.
18 Inpo oxutamanitanaxea mapunatya yotinaamanaxa inosixaxero mapu yotinagitotaxaria yobirinitaxeroa isagutaxeroa aseite yasintaxagaxaria Tasorentsi.
19 Xarari xara aryo otimi otsirotanxutia panxotsi opaita Jirosi, a xantanxitsya ineni aryotya ipaitairo Betere.
20 Inpo ixanti: “Maixa ixantaxe Tasorentsi inxantaxania intentaxena, aixiro irisentaxena. Aryorixa inxenaxagaxero oxa, aixiro omirinxarixa inpaxena mayatiro noxogaxotaxaria
22 Oxari oxa mapu nobirinitaxeria onti ibanxo Tasorentsi, aryotari jaxa ixoneatimotaxenari”. Inpo iniaxeri Tasorentsi ixantiri: “Omirinxa nonpagarantaxenpi mayatiro tatarixa pinpaxena, onti nonpaxenpi
1/10”. Inpogini iatanaxe yoboxabagetaxa ibanxoxu Jiraban itomi Betoeri poniatsyaria Jaramexu. Yogari Jiraban intitari obiaririte Bexexa iriniro Jaxobo intiri Jesao. a
28.19 Betere ‘Betel’: onti onxantaxea “ibanxo Tasorentsi”. Xamosotero versículo
22.
64 13 Ineni ixemaxotabaxeria isigabagetanaxatyo iriniabaxeria yabinatabaxeria yaseritabaxeri itentanaxaria ibanxoxu. Itsabetapaaxeri tya oxantaxa yoboxaxea.
14 Inpo ixantiri Jiraban:
29 —Irobentia maixa bintia notinerisanoria, noguntematinpityo. Jaxobo yantimotaxeria Jiraban
Yogari Jaxobo imagimotaxeri Jiraban paniro tsitenixuniria.
15 Inpo ixantiri ineni: —¿Aryori tsyoeni nontinerintaxenpi osi pantabagetimotaxena xogapage? Jaratyo noxanyotinpi maixa. Atsi xantena. ¿Tata pixogaxe nonpaxenpia pantabagetimotaxenarixa?
16 Yogari Jiraban ainyo piteni irisintoegi. Ogari oxetyoria jibatanxitsya obogaxea onti opaita Jirea. Ogari apitene onti opaita Iraxere.
17 Ogari Jirea pasiniaamataxe xara, xantanxitsya ogari Iraxere pairotyo abisaxe osinxoreretaxea osinxorerebagetea xara.
18 Yogari Jaxobo ixogaxerotari Iraxere ixantiri: —Aryonpa nantabagetimotaxenpi
7 siryagarini tyapae pinpaxenaroniri pisinto Iraxere.
19 Ixantiri:
—Tyapae, bironpa nonpaxe, birotari notimia janiri pasini nopi teria ineni notimia. Maixa xantaxani pobasigimotaxenara jaxa.
7 siryagarini tyapae inxoritaxeroa Iraxere, xantanxitsya ineni ineaxero xanyomataxa tenirixatyo ontobaige siryagarini, pairotari yabisaxe ixogaxeroa.
21 Inpogini aganaxara
7 siryagarini ixantiri Jiraban: —Maixa pinpaxenaroa pisinto nonxoritaxeroa, mataxatari nantimotaxenpi
7 siryagarini, aryotari noxantaxenpiri otyara.
22 Inpo ineni yobetsixaxe ibiesetate Jaxobo ixaemaigaxeri mayaniro tsyoeniiganxitsyaria iroboxaigaxea isexatimoigaxenparia.
23 Xantanxitsya jantari tsitenigetixu onti yaganaxe Jirea yamanaxeneria iputiria inxoritaxeroa.
24 Ipaxero aixiro onperabagetaxenparia opaita Suripa.
25 Inpo oxutamanitanaxea yoguntetiro Jaxobo ontinpa Jirea osi ixantaxeri Jiraban: —¡Jantari jara pixanyotana maixa! Matsi tea oneni nantimobitenpi Iraxere. ¿Tya oxantaxara pamatabitaxenara?
26 Ixantiri Jiraban:
—Jaxari jaxa onti nogameiga oxetyo nopimantaigi otsitixi onxoritaxenxania.
27 Maixa otyatari pixoritaxe Jirea, jantari abisanaxea pibiesetate, inpo ontominxotaea aixiro, nonpaxenpiro Iraxere, xantanxitsya pantabagetimotaena aixiro pasini
7 siryagarini.
28 Inpo Jaxobo ixantaxe:
—Neje, atsi nani. Inpo abisanaxara ibiesetate irotya ipaxeri Iraxere ixoritaxeroa. Ipaxero oneni aixiro paniro onperabagetaxenparia opaita Bira.
30 Inpo yogari Jaxobo ixoritaxeroa aixiro Iraxere, xantanxitsya pairotyo yabisaxe yotasanotaxaroa oneni. Ogari Jirea tesaxona iritenparo. Inpo ineni yantimotairi Jiraban aixiro pasini
29 Itomiegi Jaxobo
31 Yogari Tasorentsi ineaxeria Jaxobo tea iritasanotenparo Jirea ixogaxe ontomintaxenpara, xantanxitsya ogari Iraxere tea ontomintumatenpa.
32-35 Osi otomintaxa Jirea 4, ineniegitari yoxaegi: Iroben, Sumeon, Jirebi intiri Jora. Inpo aryo oxarataxe otomintaxara.
1 Inpo oneaxea Iraxere tea ontomintenpa otsimanxanaxero obire inpo oxantiri Jaxobo: —Atsi pintomintagaxenara naneni. Jarixa pitomintagana nonxamaxetyo.
2 Xantanxitsya ineni yotsimanxutarotyo ixantiro: —¿Matsi naneni Tasorentsi?, iritari xanyotanxitsya tea inxoge pintomintaxenpara.
3 Osi oxantaxeri: —Atsi guntete. Irobentia maixa pinxoritaxeroa nonperane Bira inpa iroxa tomintanxitsyame nasintaxenparia xanyomataxa nantinirixatyo tomintaxari.
4 Inpo opaxeri ixoritaxero xantanxitsya intaena yogaxero.
5 Inpo itomintagaxaro.
6 Ogari Iraxere oxanti: “Inpaitaxenpa Jiran, ixemaxenatari Tasorentsi noniaxeria itsarogaxagaxena ipantaxenaria notomi, yogataxetari tea tatoita nobetsixe tyapae janiri notominta”.
7 Inpo otomintaa aixiro Bira.
8 Ogari Iraxere oxanti: “Yoxari yoxa onti inpaitaxenpa Nepetari, nagabeaxerotari nobire”.
9 Inpo oneaxea Jirea teanixa ontomintaenpa oneni aganaxero onperane paitatsyaria Suripa opaxeria Jaxobo ixoritaxerora xantanxitsya intaena yogaxero oneni aixiro.
10 Inpo otomintaxara
11 oxanti Jirea: “¡Tyapaetyo! Irobentia maixa inpaitaxenpa Gare”.
12 Inpo otomintaa aixiro,
18 “Maixari maixa ineni inpaitaxenpa Jisaxare, ixabintsaaxenatari Tasorentsi ineaxea nopaxeria noxoritiria nonperane”.
19 Inpogini otomintaa aixiro
20 oxanti: “Inti paxenari Tasorentsi. Maixari maixa pairo irotasanotanaxena noxoritiria, itomintaganaxenatari
6 notomiegi. Ineni onti inpaitaxenpa Saboron”.
21 Inpo aryotya osintotaxa opaitaxero Irina.
22 Xantanxitsya Tasorentsi ixenxiiairo Iraxere. Ixemaxero oniaxeria osi ixantaxe ontomintaxenpara.
23 Jantari otomintaxaria otsitixitaxeria oxanti: “Yogari Tasorentsi itsarogaxagaxena janiri nopasibentaa noneaxea tea nontomintenpa.
24 Aryorixa inpogini inxogaxe nontomintaenpara pasini”. Jerotyo opaitantaxariria Jose. Jaxobo isigapitsatanaxaria Jiraban
25 Inpogini yogari Jaxobo ixantiri Jiraban:
—Maixa noxogaxe noataea noponiara.
26 Pinpaigabaenaria notomiegi ontiri aixiro piteniro noxoritiria, oneniegitari nantimobiigaxenpi. Maixa panpaxuaenara noataea, pineaxenatari nantimotagantsibagetaxenpi.
27 Xantanxitsya ineni ixantiri:
—Atsi jara piati, xantaxa pinaxea jaxa nanenixu, noneaxetari maixa pinaxea nanenixu yogari Tasorentsi ixabintsaabagetaxena.
28 Atsi xantena tatoita nonpaxenpi nonpaxenpityo. Inpo ixantaxeri inpagarantaxeria ipira osi yantabagetimotairi.
17-24 Inpogini Jaxobo ipintsatanaa aixiro iriataea Xanaanxu. Inpo ineaxea iataxea Jiraban parixoti itomaibagetaxea irobisyate iatanai isiganaa. Itentaiganaxaro ixoritiria, itomiegi intiegiri ironperaneegi. Aixiro yamagetanaxero ipirapage. Xantanxitsya omabatanaxara xutagiteri yogari Jiraban ixemaxotaxeri jataxe isiganaa. Yotsimanxanaxatyo yapatoiganaxeri ironperaneegi ipatimaiganaxeria, xantanxitsya paenityara irogiatabaxeri ixisanitaxeri Tasorentsi ineiri
26 —Jantari jara pixanyotana maixa. Jantari jara pamatabitana. Pitentaigaxaroni nosintoegi xanyomataxa ontinirixatyo pixentaxobentaxaro.
27 Jantari jara pixanyotana maixa pisigapitsatanaanara tea pintsabetanaena. Nogataxeme nobetsixabaenpime pibiesetate asinebageigaxenpame mayaniro.
31 Ixanti ineni:
—Notsarogaxetari, noneiri aryori pagapitsaigabaenaro pisintoegi. Inpo osi yogametiabaxagaigaa. Yogari Jiraban ipiganaa ibanxoxu. Yogari Jaxobo aryonpa iatanairi.
Ixenxiianaxara Jaxobo tyara inxantaxenpa irogisineaeria irirenti
3 Inpogini yogari Jaxobo paenityara iroboxapaenpa yomitiganxaxe ironperaneegi Seirexu Jeromexu inxamantaigaxeria Jesao.
4 Ixantaigabaxeri: —Piaige pinxantaigaxeria ige Jesao pinxante: ‘Boxapaaxe pirenti ixantaxe: Jantari otyara noataxea inti noatimotaxe Jiraban, iritari nobasigimotaxe janta xigonxiro maixa.
5 Maixari maixa boxaana namagetaxe baxa, asino intiri obisya. Notentaigaxa aixiro nonperaneegi surariegi ontiri tsinaneegi. Onti noxamantaxagantaxenpi nogataxea tyapaetyarixa pagabaena’.
13 Inpo aryo imagaxe xara. Oxutamanitanaia yagagarantagetaxe ipirapage iramaxagantaxeneria irirenti.
22 Inpo niganxigitexu ixitareanaxa Jaxobo yagaiganairo piteniro ixoritiria ontiri aixiro piteniro yogaigiria intaena intiegiri aixiro itomiegi inaigaxe
11 yogimonteaigaxerira mayaniro.
23 Yogimonteaxotaxero aixiro mayatiro yasintagetaria
24 osi panibani yapuntaa. Inpo itentaxari isaanxarite Tasorentsi yobetaxabaxagaigaxara, tea irapaxuae xigonxiro oxutamanibagetanaxea.
25 Inpo yogari isaanxarite Tasorentsi ineaxea tea iragabeeri Jaxobo ipatoaxeri isyoritaxu oga ixenaxe isyoritareanaxa.
26 Inpo ixantiri: —Atsi paxuaena, jataxetari oxutamanitanai. Ixanti Jaxobo: —Jarixa piniabentana inxabintsaaxenara Tasorentsi jaratyo napaxuinpi.
—¿Tyara pipaita? Ixanti: —Nopaita Jaxobo.
28 Inpo ixantiri ineni:
—Maixa janxi pipaitaa Jaxobo. Onti pinpaitaenpa Biseraere, pitentaxaritari Tasorentsi pobetaxabaxagaigaxara inpo pagabeaxeri. Aryo onxanyotaxenpa inpogini pagabeaigaxeri matsigenxaegi.
31 Inpo iatanai iponianaaroa Penoerixu ityaenxasano sotogapaatsya syaboxaenxari. Iatanai ixantanaxe syobe, syobe, isyoritareaxetari. Ineabaxagaigaara Jaxobo intiri Jesao
1 Inpogini yogari Jaxobo ineabaxeria Jesao yoboxapaaxea itentaigapaaxaria
400 surariegi yasirixogeigaxeri itomiegi. Irasirixoni yogaigaxeri otomiegi Jirea intiri asi Iraxere intiri aixiro asiegi piteniro yogaigiria intaena,
2 inpo yobetsaenxaigaxeri. Joxetyo yogiibaigaxe yogaigiria intaena itentagantaigaaro otomiegi. Inpo imataxero Jirea oneni itentagantaigaaro otomiegi. Ogari Iraxere oneni xaraxubagetananxitsya itentagantaaro Jose.
3 Inpo ineni iibatanaxe ixanagapinitaxatyo xara ineabaxeria yainyonitapaaxara irirenti.
4 Xantanxitsya Jesao isigatetanaxarityo itsatimatasitapaaxeri yabinatapaaxeria yaseritaxaria oga ixenaxe iragaiganaxa piteniro.
16 Inpo ipiganaa Jesao Seirexu.
17 Yogari Jaxobo onti iataxe Soxotixu yobetsixapaaxea ibanxo ontiri aixiro yobasiigapaaxeria ipira, a irotari ipaitantaxaroria Soxoti. a
33.17 Soxoti onti onxantaxea “obasitunxania”.
18 Jantari iponianaara Jaxobo Paranaramexu tyapaetya yoboxaa Xanaanxu yobasigapaaxa otsyoenitia otsirotanxutia panxotsi paitatsyaria Suxeme.
Tasorentsi iniairia Jaxobo Beterexu
1 Inpogini yogari Tasorentsi ixantiri Jaxobo: “Maixa piate Beterexu pobasigaxea janta. Aryo xara pobetsixaxena itagantaganiria piratsi pintagaxenaria, narotari xoneatimotaxenpiria otyara pairani pisigapitsatanaxaria pirenti Jesao”.
3 Tsamexari ajaigaxea Beterexu nobetsixaxeneria Tasorentsi itagantaganiria piratsi nontagaxeneria, iritari tsarogaxagaxena pairani natsipereabagetaxea. Ixantaxani itentaxena tyaxa xara noataxe.
4 Inpo ineniegi ipaigaxeri mayaniro ipegagetaganiria tasorentsi xogapage ontiri aixiro jarete ogasigenpitaigaria tsinaneegi. Ineni ixitataxeri otapinaxu entsina otsyoenitia Suxeme.
5 Inpo iaiganaxea isentaxoigaxari Tasorentsi jerotyo mayaniro basigaigatsyaria xara itsarogaiganaxe osi tea inpatimaigeri.
6 Inpo yoboxaigaxa Jirosixu, irotari paitatsyaria Betere. Onti onaxe Xanaanxu.
7 Aryo xara yobetsixaxeneri Tasorentsi itagantaganiria piratsi itagaxeneria. Ipaitaxero JereBetere, aryotari xara a ixoneatimotaxeriri Tasorentsi pairani isigapitsatanaxaria irirenti.
8 Aixiro aryo oxamaxe xara Tebora sentiroria Bexexa tsiripexitsyania
35.7 Jere-Betere ‘El-Betel’: jantari jebereoxu onti onxantaxea “irasi Tasorentsi xoneatimotaxenaria jaxa Beterexu”.
72 otentaxaria otyara oboxaxea. Inpo oxitataagani otapinaxu jentsina otsyoenitia Betere. Yogari Jaxobo ipaitaxero “Jentsina oragunxania”.
10 Inpogini ixoneatimotairi Tasorentsi aixiro xara Beterexu ixantiri: “Bineni onti pipaita Jaxobo, xantanxitsya maixa janxi aryo pipaitaa, onti pinpaitaenpa Biseraere”.
11 Inpo ixantiri:
“Nanti Tasorentsi Gabeabagetatsyaria. Pintomiegintanaxenpara intimaiganaxea pogonteireegi. Nogitobaigabageigaxerityo xara irontiabageiganaxerotyo xipatsi inxonogagarantaigaxenpa inpegaigaxenpa xobeenxariegi.
12 Ogari xipatsi nasintagaigaxariria Jaberan intiri Bisaxo nasintagaxenpiro bineni aixiro,
inpogini iritya nasintagaigaxenpa pogonteireegi”.
13 Inpogini iatanaia Tasorentsi
14 yogari Jaxobo yagaxe mapu yogaratinxaxero xara iniaxeria Tasorentsi inpo yosagutaxero aseite ontiri bino
16 Inpogini iaiganaxe iponiaiganaxara Beterexu iriaigaxea Jeperataxu. Paenityara ontsyoenitapaaxe Jeperata ogari Iraxere obogaxotaxe, xantanxitsya atsipereabagetaxa teanixa sintsi oboge.
17 Inpo pairoa abisanaxe atsipereasanobagetanaxea oxantiro sentaxeroria: —Jara pitsarogi, mataxatari bogaxotainpi pasini pitomi.
18 Xantanxitsya oneni paenityara onxamanaxe maani oniapanuti opaitanaxeria Benoni, xantanxitsya yogari iriri ipaitairi Bejamin.
19 Osi oxamaxea Iraxere. Inpo oxitataagani abotsixu Jeperataxu
73 paitanxitsyaria maixa Beren.
20 Inpo yogari Jaxobo yogaratinxaxe mapu oxitataara, maixa aityotya aratinxi xara.
21 Inpo iatanai aixiro yabisanaxero panxotsi tsyobanxatsyaria paitatsyaria Jerare. Inpo aryo imagapaaxe jantaxona janta.
22 Jantari yobasigaxara xara yogari Iroben ixiasitaxero Bira yonanpitaria iriri. Inpo ixemaxea ineni yotsimanxabagetaxatyo xara. Itomiegi Jaxobo
Yogaegiri itomiegi Jaxobo onti inaigaxe
12.
23 Yogari itomintagaxaroria Jirea intiegi Iroben itsitixitaxeria, Sumeon, Jirebi, Jora, Jisaxare intiri Saboron.
24 Yogari itomintagaxaroria Iraxere inti Jose intiri Bejamin.
25 Yogari itomintagaxaroria Bira onperane Iraxere inti Iran intiri Nepetari.
26 Yogari itomintagaxaroria Suripa onperane Jirea inti Gare intiri Jasere. Ineniegi onti yobogaigaxe Paranaramexu. Ixamaxea Bisaxo
27 Inpogini iataxe Jaxobo Mamerexu inxamosotaxiteria iriri. Ogari Mamere aryotari opaitari aixiro Jareba ontiri Jeberon. Aryotari xara yobasigaigaxari Jaberan intiri Bisaxo.
180 siryagarini ixamanaia,
29 jataxetari isyabinxabagetanai. Inti xitaigairi Jesao intiri Jaxobo.
Yogari Jesao itimaxe
5 itomiegi ixoritaxetari mabani tsinane Xanaanxuniria.
6-7 Inpogini iataxe irobasigaxenpara parixoti yontainatanaxaria irirenti, teanixatari osatyogaenpa isexa ipiraegi, itobaigabagetitari. Itentanaxaro ixoritiria intiegiri itomiegi ontiegiri aixiro irisintoegi. Yamagetanaxeri ipirapage ontiri mayatiro yasintagetaria.
8b Iataxe yobasigaxara otonxoaraxu Sere.
74 Inpogini itobaigabageiganaxe irogonteireegi. Ineniegi onti ixantaigunxani Jeromitaegi.
1 Yogari Jaxobo xantaxa yobasigaxara Xanaanxu, aryotari xara yobasigabetari iriri. Jose intiegiri irirentiegi
2b
Inpogini isiryagaxotanaxara Jose
17 siryagarini itentaiganaxari irirentiegi yosentaigaxeria irobisyate iriri.
3 Yogari Biseraere pairo yotasanotaxari Jose yabisaxetyo yotaigaria itobaire, ontitari itomintaxari jataxe ibisaribagetanae. Jerotyo
75 a4
yobetsixaxagantaxeneri isapiro pairotyo abisaxe otyapaetaxea. yogaegiri irirentiegi ineaigaxea pairoa yotasanotaxari ineni osi yotsimanxaiganaxeri, teanixa iriniaigaeri irisineigaenparia.
Inpo
6 ineaigaxetari onti ixantaxe: —Maixa noxogaxe pinxemisantaigaxenara nonxamantaigaxenpia noneaxeria nogisanirexu.
7 Onti nonei anaigaxe tsamairentsixu agabageigaxea turigo agusobatuigaxeroa. Inpo noneiro nasi otinaanaxa aratinxanaxe. Ogari pasiegi oga oxenaxe apatobentaiganaxaro onxuataxoiganaxaroa inpo oxanagabentaiganaxaroa.
8 Inpo ineniegi ixantaigiri: —Matsi bineni peganxitsyame inpogini nogobeenxariegite ponperaigaxenara. Aryonpatyo yotsimanxasanoiganaxeriri yotsimanxabiigaxeria ixisanitaxeria, aixiro ineaigaxeria onti yabentaxotanaxa.
9 Inpogini ixisanitai aixiro, inpo ixamantaigaxeri irirentiegi ixantaigiri: —Atsi xemisantaigena nonxamantaigaxenpia noxisanitaxeria, noneitari syabogaenxari intiri tsitenixuniria intiri aixiro inpoxiro inaigaxe
11. Mayaniro ineniegi ixanagabentaiganaxena.
10 Jantari ixamantaigaxeria ineniegi intiri aixiro iriri, yogari iriri ixanomaaxeri ixantiri: —¿Tatatyo oitara gisaniaxenpira? ¿Matsi aryo nonxanagabentaxenpi naneni ontiri piniro intiri aixiro pirentiegi?
11 Yogari irirentiegi yotsimanxabiigaxerityo xara, xantanxitsya yogari iriri ixenxianaxerotyo tatarixara gisaniaxeri.
a
37.3 Biseraere (Israel): iritari paitatsyaria aixiro Jaxobo.
76 Ipimantaigaxeria Jose irirentiegi
12 Inpogini yogari irirentiegi iaigaxe Suxemexu yamaiganaxeria irobisyate iriri isexataigaxenpara sinpena.
13 Inpo yogari iriri ixantiri Jose: —Tsyaarixa, noxogaxe piataxea pinxamosoigaateria pirentiegi. Ixanti Jose: —Tyapae. Ixanti: —Irobentia maixa atsi piate pinxamosoigaateria ainyoegirixara tyapaerixa inaigaxe ineniegi intiegiri aixiro obisya, inpo pinpigae pintsabetapaaxenara. 17b
Inpo iataxe ineaigapaaxeri Jirotanxu.
18 Xantanxitsya ineniegi iroro ineaigabaxeria samani tetyara iroboxenpa inaigaxea iniabaxagaiganaxa isariaigaxaria iroginoriaigaxeria ixantabaxagaiganaxa:
19 —Neri yonta boxapaaxe xisanibagetatsyaria.
21 Iroro ixemabaxea Iroben ixogaxe irabisaaxotaeria ixantaigiri itobaire: —Aryonpa jara aginoriaigiri.
22 Jara tyara axantumaigiri. Onti agiagaigaxeri xogapage jaxa obegantaxara. Onti ixantaxe maixa ixogabetaxatari irabisaaxotaerimea irogipigaeria iririxu.
23 Inpo yoboxapaaxara Jose inaigaxea ineniegi onti isapitaxa isapiro pairoria otyapaetasanotaxe ipaxeriria iriri.
77 Ineniegi yagaigabaxeri isapoxaigaxeria
24 yogiagaigaxeria obegantaxara oxigantasibetunxania nia xantanxitsya tea ontimaate.
25 Aryo xara ipioitaigaxa isexatabageigaxara. Inpo ineaigutari ixenaigapaaxe isemairotaegi iponiaigaxa Xararexu iaiganaxea Jepitoxu ixenantaigapaaxaria igameyoegite. Onti yamaiganaxe xasanxaari,
78 a b
26 baresamo ontiri aixiro mira inpimantabageigea janta. , ixantaigiri irirentiegi:
Yogari Jora
—Aryo tyara anxantaigaxeri aginoriaxeria abirentiegite inpogini amanaxoigaxeria.
27 Aryonpatyo irityo anpaigaxe yogaegi isemairotaegi tyapae agantaigaxenparini xorixi, intitari abirentiegite. Mayaniro irirentiegi ixantaigaxe tyapae.
28 Inpo yoboxaigapaaxara ineniegi inosixaigaxeri Jose ipaigaxeria. Ineniegi ipaigaxeri
20 xoriximenta yamaiganaxeria Jepitoxu.
29 Inpo yoboxai Iroben iabetaxa janta obegantaxara xipatsi ixamosobetari Jose maneri. Itisaraamatanaxerotyo isapiro ixenxianaxeritari.
30 Ipiganaa inaigaxea irirentiegi ixantaigiri: —¡Yogari Jose maneri! ¡Maixa tyaxa itsataxe! ¡Tyaxa nonxante!
32 osi iaigai yamaiganaxeneria iriri ixantaigapaaxeri: —Atsi guntete. ¿Tsini sintaro oxa isapiro? ¿Ineni sintaro pitomi? Onti nagaigaxero janta osarigagitetapaaxea.
33 Iroroa ineabaxeroa Jaxobo ixanti:
—¡Ironi irasi notomi! ¡Tataxa gaxeri! Aryoraxa yaagataxe.
34 Osi itisaraanaxero isapiro isapitaxaroa tontaporoxiri yasinonxaaxotanaxaria. Inpo ixenxiintebagetaxerityo xara.
35 Mayaniro itomiegi ontiri irisintoegi ixogaigabetaxa irogisineaigaerimea, xantanxitsya ineni teatyo inxoge irogisineaxenxania. Aryonpatyo iraganaxari iragatsixatanaxaria itomi ixantaxea: —Xantanaxani nonxenxiintebageteria xigonxiro nonxamanaea. a
37.25 Isemairotaegi (ismaelitas): intiegi irogonteireegi Isemaero, (Ismael), itomi Jaberan. Jen.
16.15 37.25 Igameyoegite (sus camellos): xasanxaari, baresamo ontiri aixiro mira: (perfumes, balsamo y mirra). c 37.31 Xabera (cabra). b
79 Jose ontiri ixoritiria Potipae
1 Inpogini yoboxaigaxara isemairotaegi Jepitoxu ipimantaigaxeri Jose. Inti ipaigaxe paitatsyaria Potipae. Ineni inti itinxamiegi isoraroegite igobeenxariegite Jepitoxuniria. Ineni onti ixantagani paraon.
2 Xantanxitsya yogari Tasorentsi itentaxari Jose jerotyo tyapae yobasigaxa janta ibanxoxu imagimotiria.
3 Ineni ineaxeri inti tentaxari Tasorentsi jerotyo tyapae inaxe.
4 Osi isinebentanaxari ipegaxagaxari inanpina ineni neagetaxeroneria mayatiro yasintagetaxaria ibanxoxu.
5 Iroroa ipegaxagaxaria inanpina, yogari Tasorentsi ixabintsaabagetaxeri ineni aixiro, ontitari xantanxitsya inaxea Jose xara.
6 Jantari ixantaxeria ineagetaxeneria mayatiro yasintagetaria ibanxoxu, teanixa inxenxiiagetaero ineni, intaganibati ixenxiiai isexa. Yogari Jose intyapaebagetetyo xara,
7 jerotyo otobaigabagetanaxea xutagiteri ogari ixoritiria Potipae onintanaxeri. Inpo oxantaxeri: —Taajina pineaxenara.
9 Jaxari jaxa ibanxoxu tea intime bisaxenameria, aryotari ixantaxeri ineni. Tea tatoita intsaneapitsatumatena, paniro pixantaxara bineni, bintitari ixoritiria. Jaroxa notsyontumatinpi. Jaroxa noxanyotumatiro maixa nobetsixaxea ixantabitantiria Tasorentsi.
80 10 Oneni omirinxatyo xutagiteri oxantanabetaxari ineaxeroa, xantanxitsya ineni teatyo inxematsatumatero.
11 Inpogini agaxara xutagiteri ixiabetanaxara tsonpogi irantabagetaemea manerigitebagetaxe, paniro onaxe oneni.
12 Onosixaxotutaarityo isapiroxu oxantaxeria: —Atsi taajina neena. Ineni isigamatanaxatyo yosotogapanutia sotsi yoxanaxero isapiro onenixu.
13 Inpo oneni oneaxea yosotogapitsatanaxeroa ioxanaxeroa isapiro onenixu
14 oxaemaigaxeri onperaneegi oxantaigiri: —Atsi guntete. Yogari noxoritia yamaxeri jaxa yoga jebereo, maixa onti ipomatsanaiganaxai. Yoboxasibetaxena inosixabetaxenara, xantanxitsya naneni noxaemanaxetyo nosyaroenxarixatyo xara.
15 Inpo ineaxea noxaemanaxea yosotogapanuti isigabagetanaxa ioxapanutiro isapiro jaxa.
17 Inpogini ogaxero janta isapiro ogiaxeria oxoritiria iroboxapaaxea. Inpo yoboxapaaxea oxantiri:
—Yogari anperaigaria jebereo pamaxeria ixiasibetaxena inosixabetaxena,
18 xantanxitsya naneni noxaemanaxetyo nosyaroenxarixatyo xara, osi yosotogapanuti isigabagetanaxara ioxanaxero isapiro jaxa.
19 Aryo ixanyotaxena maixa ponperane. Iroro ixemabaxeroa otsabegetaxeria yotsimanxanaxatyo
20 osi yasitaxotaxagantaxeri Jose itentagantaigaxari yasitaxotaxagantaigiria xobeenxari. Yasitaxobetunxanityo
21 xantanxitsya yogari Tasorentsi ixantaxani itentaxari ixabintsaabagetaxeri osi isinebentanaxari sitaxotantatsyaria
22 ixantaxeri ineginteigaxeneria mayaniro sitaxoiganxitsyaria, aixiro ineni neagetaxerome mayatiro xara panxotsixu yasitaxotantaigaria.
23 Yogari sitaxotantatsyaria teanixa inxenxiaero mayatiro irantane yogisyonxagetaxeneriria Jose inpirinibentaxeroa, itentaxaritari Tasorentsi jerotyo neginte inabagetaxe. Tatarixa yobetsixagetaxe negintetya yogaxero.
1-2 Inpogini yogari paraon igobeenxariegite Jepitoxuniria yotsimanxaigaxeria piteni ironperaneegi. Paniro inti paxotiriria bino, yogari irapitene inti betsiximotiriria pan.
3 Inpo yasitaxotaxagantaigaxeri ibanxoxu itinxami isoraroegite, aryotari onaxeri xara yasitaxotantaigaria yotsimanxaigaxeria. Yogari Jose aryo yasitaxotunxani ineni aixiro xara.
4 Yogari itinxami soraroegi ixantaxeri ineaigaxeria. Inpo xantaxa yobasigabageigaxara xara.
5 Inpogini ixisanibageigaxe piteniro. Paniropage aityo gisaniaigaxeriria.
6 Inpo oxutagitetamanaxea yoboxamanaxea Jose inxamosoigamanaxeria ineaigapaaxeri sinonxajaigamataxa.
7 Ixantaigiri: —¿Tata gaigaxenpia?
8 Ineniegi ixantaigi:
—Onti noxisanibageigaxe. Maixa maneri tsininpa xamantaigename tatoita gisaniaigaxena. Ixantaigiri ineni: —Matsi tea ineni Tasorentsi gataxerome xisanirentsi. Atsi tsabeigena tata pixisaniigaxe.
9 Inpo yogari paxotiriria xobeenxari bino ixanti:
—Naneni onti noxisanitaxe noneiro oba aratinxaxe nanenixu mabati onaxe otsa. Irotyo opesiganaxea sintsi otegatanaxe
11 inpo ogari otega oga oxenaxe opeganaxa oxitsoxi iraxaga. Inpo naneni nonei napagotaxero yobiixantaria paraon nagaxero oba nobiogaxero noyagiataxero inpo nopaxotaxeri.
12 Ixantiri Jose:
—Maixa nontsabetaxenpi ogari pineaxeria otsa oba mabati onaxe onti oxantaxotaxe mabati xutagiteri.
13 Maixa omabatanaxenpara xutagiteri yogari paraon irosotogaenpi inxaemaenpia
82 pinpaxobagetaeria irobiixaenpara.
15 Naneni nanti jebereo onti ixositantaitaxena yamaitaxenara jaxa. Tea tatoita nobetsixumate tyapae irasitaxoitaxenara.
16 Inpo yogari betsiximotiriria paraon pan ineaxea itsabetaxeria yogisineaxeria ixanti ineni: —Naneniri onti noxisanitaxe noneiro tsibeta mabati onaxe opirinigetaxe nogitoinaxu osyatexantagetaxaro pan xutari.
17 Ogari jenoxutanxitsyaria onti syatexantagetaxaro potsyaripage irisexataxenparoa paraon, xantanxitsya inti parigasiigaxero tsimeripage isexataigaxaroa.
18 Ixantiri Jose:
—Maixa nontsabetaxenpi bineni, ogari tsibeta nanxitsyaria mabati onti oxantaxotaxe mabati xutagiteri.
19 Maixa omabatanaxenpara yogari paraon irisitixaxagantaxenpi intsataxagantaxenpia intsyatoxu inpo irisexataigaxenpi syoxentiri.
20 Inpogini omabatanaxara xutagiteri iroro agantaxa igutagiterite paraon. Ineni yobetsixaxagantaxe ibiesetate ixaemaigaxeria mayaniro igoraxaegite. Jantari yapatoitaigaxara mayaniro ixaemaigaxeria ineni yagaxagantaxeri paxotiriria bino intiri betsiximotiriria pan.
21 Yogari paxotiriria bino ixantaxeri inpaxobagetaeria,
22 xantanxitsya yogari betsiximotiriria pan onti yositixatsanotagantaxeri itsataxagantaxeria jenoxu. Oxenaxaganaxatyo ixantaxeria Jose,
23 xantanxitsya yogari paxotiriria paraon bino teatyo inxenxiaeri. Jose ixamantaxotaxeroa igisanire paraon
1 Inpogini abisanaxa piteti siryagarini. Inpo ixisanibagetaxe paraon ineni inei yaratinxaxe otsapiaxu nia paitatsyaria Niro.
2 Ineiro osotogaigapaaxe
7 baxa tyapaepagerixa xara xarapatsapagetyo
83 osexabageigaxa osinpenasite totorasixu.
3 Inpo inei osotogaigapai pasini
4 osexataigapaaxaroa. Inpo ixireanaxe,
5 xantanxitsya axiro imaganai ixisanitutaatyo aixiro ineiro patiro turigo aratinxaxea aisano xara oxitsoxi otyapaerepagetyo xara aryosixoxipagetyo, onaxe
7.
6 Inpo inei otimanaxe pasini oxitsoxi pairabagetaxe xamagisemataxe syanpitexisemataxe, aixiro tsiripexixosiegitisano, ontitari xantaxero tanpia poniaenxatanxitsyaria yosotogia syabogaenxari. Aryo oxanyotaxa oneni onaxe
7.
7 Inpo osexataigaxaro tyapaetanxitsyaria.
8 Inpo ixireabetanaxa maneri, ontitari ixisanibagetaxe. Inpo tsipetyamani yobanxinabagetaxatyo xara ixaemaxagantaigaxeri mayaniro gatabageigatsyaria Jepitoxuniria intsabeigaxeria tatoita gimanataxeri. Inpo itsabeigabetaxari ixisanitaxeria, xantanxitsya tea intimumate paniro gataxeromeria.
9 Inpogini yogari paxotiriria bino ixantiri: —Maixa noxenxiianaxero onti nobetsixaxe teria ontyapaete, tea nontsabetenpinixa otyara.
10 Jantari pairani potsimanxaigaxenara pitentagantaxenaria betsiximotinpiria pan pasitaxotaxagantaigaxenara ibanxoxu itinxami pisoraroegite
11 ixisanibagetaxe betsiximotinpiria pan. Aryo noxanyotaxa naneni noxisanibagetaxe. Paniropage aityo gisaniaigaxenaria.
12 Xarari xara aryo inaxe paniro jebereo yonperabetaxaria itinxami pisoraroegite. Naneniegi notsabeigaxeri noxisaniigaxeria inpo ineni itsabeigaxena tatoita gisaniaigaxena.
13 Inpo aryo oxanyotaxa itsabeigaxenara. Naneni pixaemaana nopaxobagetainpia, yogari ineni onti yositixatsanotunxani itsatunxania jenoxu.
14 Iroro ixemabaxea paraon ixaemaxagantaxeri Jose igenanetya yasireaxotagantairi. Inpo ineni yogarabeatanaxero igisi isapitanaxa pasini isapiro iataxea inenixu.
15 Inpo ineni ixantiri: —Noxisanibagetaxe, maneri gabeanxitsyameria intsabetaxenara tatoita gisaniaxena. Xantanxitsya maixa noxemaxotaxenpi bineni pogabageti pitsabetantiroa xisanirentsi.
16 Ixantiri Jose:
17 Osi itsabegetaxeri ixantiri:
85 —Onti noxisanitaxe nonei naratinxaxe otsapiaxu nia Niro. Noneiro osotogaigapaaxe
7 baxa otyapaerepagetyo xara xarapatsatabagetaxetyo osexabageigaxa osinpenasite totorasixu.
19 Inpo nonei osotogaigapai pasini
7 baxa onxobeenxarepagetyo xara tsiripetyonxitabagetaxe. ¡Teatyo noneimate Jepitoxu ontimea baxa obegaga onxanyotaxenpara maixa!
20 Inpo oneniegi osexataigaxaro oxetyoria sotogaigananxitsya xarapatsaiganxitsyaria.
21 Osexataigabetaxarotyo xantanxitsya xantaxanityo oxanyoigaxara maixa pairotari ogagaigaxa otsiripetyonxiigaxea.
18 Inpo noxireanaxe,
22 xantanxitsya nomaganai noxisanitutaatyo aixiro, irotya noneaxe turigo aratinxaxe aisano xara oxitsoxi otyapaerepagetyo xara aryosixoxipagetyo, onaxe
7.
23 Inpo nonei otimanaxe pasini oxitsoxi pairabagetaxe xamagisemataxe syanpitexisemataxe, aixiro tsiripesixoxiegitisano, ontitari xantaxero tanpia poniaenxatanxitsyaria yosotogia syabogaenxari. Aryo oxanyotaxa oneni onaxe
7.
24 Inpo osexataigaxaro tyapaetanxitsyaria. Notsabeigabetaxari gatabageigatsyaria, xantanxitsya teatyo intimumate paniro gabeanxitsyameria intsabetaxenara tatoita gisaniaxena.
25 Inpo ixanti Jose: —Jantari pixisanitaxeroa baxa ontiri turigo patiro gisaniaxenpi, ontitari ixamantaxenpia Tasorentsi tatoita irobetsixaxe inpogini.
26 Ogari
7 siryagarini. Aryo oxanyotaxa turigo oneni pineaxeria
7 onaxe tyapaesixoxitanxitsyaria oxiro oxantaxotaxe
7 siryagarini.
27 Ogari
7 baxa tsiripetyonxitanxitsyaria inpogityaria osotogaigapaaxe aixiro onti oxantaxotaxe
7 siryagarini. Aryo oxanyotaxa turigo oneni syanpitexisetanxitsyaria oxantaxeroa tanpia poniaenxatanxitsyaria yosotogia syabogaenxari oxiro oxantaxotaxe
7 siryagarini. Pitetiro onti oxantaxotaxe
7 onaxe siryagarini jara oneaagani turigoxi.
28 Arisanotyo noxantaxenpi, yogari Tasorentsi onti ixamantaxenpia tatoita irobetsixaxe inpogini.
29 Oxetyo ontimaxe
7 siryagarini ontimantabagetaxenparia tobaiti turigoxi.
30 Inpo aryotya ontimaxe
7 siryagarini jara oneimataagani. Magaiseniro iratsipereabageigaxetyo itasegane.
31 Ontsonxatasanotaxenpatyo mayatiro jaratyo otimumatai
86 majani xanyomataxatyo tenirixatyo ontimabetenpa otyara.
33 Irotari nonxantantaxenpiria maixa tyapae pinxogaxea paniro gatatsyaria pinpegaxagaxeria itinxami ponanpinaegi tyapae ineniniri xantanxitsyame tata obetsixagetaxenxani maixa janiri agantanaxe tasegagantsi inpogini.
34 Aixiro pinxogaigaxea pasini tobaeni pegaiganxitsyameria xoraxaegi pomitiganxaigaxeria iriaigaxea intsotenxaigaxeroa Jepito iragagarantaigaxeroa turigoxi. Jantari agaxenxania ineniegi iragaigabaxe
1/5 irontaixaigabaxeroa irogaiganaxeroa oneniri osexataenxani inpogini. Aryo inxanyoigaxero maixa xigonxiro agabagetanaxenpara
7 siryagarini janxia otimai.
35 Inpo bineni pinxantabitantaxero janiri osexatagani, onti ontaixagetaxenxani tyaxa xara otsirotanxutia panxotsi tyapae oneniri osexataenxani inpogini ontsonxagetanaxenpara mayatiro.
36 Aryo inxanyoigaxero maixa irogaiganaxeroa tyapae janiri agantanaxe tasegagantsi inpogini aganaxenpara janxia otimumatai turigoxi Jepitoxu, jaranixa otimainixa xigonxiro agabagetanaxenpara
7 siryagarini. Paraon ipegaxagaxeria Jose itinxami inanpinaegi
37 Inpo yogari paraon ineaxeroa tyapaetaxe mayatiro ixantaxeria Jose. Aryo ixanyoigaxa inanpinaegi ineniegi ineaigaxero tyapaetaxe.
38 Yogari paraon ixantaigiri: —Manerisanotyo pasini sigaxerimeria ineni itentaxaritari Tasorentsi ixenxiiaxagaxaria.
39 Inpo ixantiri ineni:
—Manerityo pasini gatanxitsyameria irisigaxenpia bineni, intitari gataxenpi Tasorentsi.
40 Maixa bineni nonpegaxagaxe itinxamiegi nonanpinaegi. Bineni xantanxitsyame mayatiro obetsixaxenxaniria jaxa Jepitoxu. Mayaniro inxematsaigaxenpi tatarixa pinxantaigaxeri. Paniro nonxantaxenpa naneni nabisumataxenpia, narotari xobeenxari.
41 Maixari maixa bineni nonpegaxagaxe neagetaxenaromeria mayatiro Jepitoxu. Iroro ixantaxeria maixa
42 inosixanaxeri ianiyote iritya ipaxe Jose, iritari ipegaxagaxe itinxamiegi inanpinaegi. Inpo ixantaigaxeri ironperaneegi irosapitantaigaxenparia sapirontsi metsyori pairoria abisaxe otyapaetasanotaxea, aixiro inenxetagaxeri nenxetsixi a obetsixantunxaniria xori.
43 Inpo ipaxeri osigaxotantaganiria sigabetaxaroria isigaxotantaria ineni. Inpo tyaxa xara iataxe iibaiganaxeria ironperaneegi xobeenxari ixaemaiganaxetyo ixantaigi: “¡Eeee, atsi neaigabaxerii, sirinxaiganaxenpaa!” Osi xantaxa ixanyotaxara maixa ineni xantanxitsya mayatiro obetsixagetunxaniria Jepitoxu.
—Maixa jaratyo tsini betsixumatatsya tatarixa oita jaria bineni xantatsya, narotari xantaxenpi, narotari igobeenxariegite mayaniro.
45 Inpo ipaitaxeri Sapanatepanea, irotari irinianeegi Jepitoxuniria. Aixiro ipaxeri tsinane opaita Jasenate, oneni ixoritaxe. Oneni onti irisinto Potipera. Ineni inti saserorote basigatsyaria otsirotanxutia panxotsi paitatsyaria On. Aryo oxanyotaxa maixa ipegaxara Jose itinxamiegi inanpinaegi paraon neagetaxeromeria mayatiro Jepitoxu.
46 Ineni onti isiryagaxotaxa
30 siryagarini, Inpogini inianaxeri paraon iataxea itsotenxagiteanaxeroa Jepito yanuibentasitaxeroa ixantaxeriria xobeenxari.
47 Inpo aryo oxanyotaxa otimanaxe tobaiti turigoxi xigonxiro agabagetanaxara
7 siryagarini.
48 Ineni yagaxagantaxero mayatiro timanxitsyaria yogaxagantaxeroa otsirotanxutia panxotsi tyaxa xara agunxania yogaxeroa oneni isexataigaxenparia inpogini.
49 Yagaxagantabagetityo tobai xara oxanyobagetanaxarotyo inpanexi otsapiaxutiria aryonatoani nia. Otobaigabagetityo xara a
41.42 Ianiyote “su anillo”
88 niganxi yapaxuanaxero irogataeroa, teanixatari agabeaenxani ogataenxania.
50 Jantari tetyara abise oga siryagarini otimantaxaria turigoxi ineni itomintagaxaro ixoritiria piteni.
51 Yogari ixetyoria itsitixitaxe ipaitaxeri Manasesi, ixantaxetari: “Yogisineaanatari Tasorentsi nomagisantanairoa natsipereabagetaxea, aixiro teanixa nonxenxiiaigaeri notimaigia”.
52 Yogari irapitene onti ipaitaxeri Jeperain, ixantaxetari: “Onti notomintaxa jaxa xipatsixu natsipereabagetaxea, iritari paxenari Tasorentsi”.
53 Inpogini abisanaxara
7 siryagarini otimantasanotaxaria turigoxi Jepitoxu
7 siryagarini, oxenaxagasanotaxatyo ixantaxeria Jose. Inpogini yatsipereabageiganaxe itasegane mayaniro basigaigatsyaria parixotipagexu. Intaganibani Jepitoxuniria tea iratsipereaige, aityotari isexataigaxaria.
55 Inpogini itsonxataxogeiganaxara Jepitoxuniria iaigaxe inebiigaxeria paraon ogunxaniria. Ineni ixantaigabaxeri mayaniro: —Piaige piniaigaxeria Jose inpo tyaxa inxantaigaxenpi pinxenaxagaigaxeroa.
56 Inpo yogari Jose ineabaxeroa otsonxagetanaxara mayatiro turigoxi yasireaxagantagetaxero ogantagetunxaniria inpaigaxeria mayaniro, aryonpatari oatiri otsonxatanaxara isexaegi.
57 Yoboxaiganaxe aixiro parixotipagexuniria inebiigaxeria, mayanirotari itsonxasexataxoiganaxa. Aryo ixanyotaxa Jaxobo ineni intiegiri mayaniro itimaigia itsonxasexataxoiganaxa ineniegi aixiro.
89 Iaigaxea irirentiegi Jose Jepitoxu
1 Inpogini yogari Jaxobo ixamantunxania aryo otimaxe turigoxi Jepitoxu osi ixantaigaxeri itomiegi:
—Bineniegi onti pipirinibageiganaxe xogapage maneri tatanpa asexaigaxenpa.
2 Maixa ixamantaitaxena aryo otimaxe turigoxi Jepitoxu. Atsi piaigenityo janta pinpunabentaigaxitea iroxona asexaigaxenpa janiri axamaigi.
3 Inpogini
10 irirentiegi Jose iaiganaxe Jepitoxu inpunabentaigea turigoxi,
4 xantanxitsya Jaxobo tea iromitiganxeri Bejamin irirentisano Jose, ixantaxetari: —Tsitsyanirixa ixami.
5 Inpo iaigaxe ixenaiganaxeri pasini jaiganxitsyaria inpunabentabageigea turigoxi, mayatirotari otsotenxagiteanaxaro tasegagantsi Xanaanxu.
6 Yogari Jose iritari ipegaxagaxa paraon neagetaxeroria mayatiro Jepitoxu, irityo pimantanxitsya turigoxi ipaigaxeria mayaniro poniageiganxitsyaria parixotipagexu. Inpo yoboxaigapaaxea irirentiegi inenixu itigeretotasigapaaxari yonpasabeaiganaxatyo sabi, teanixa iragataigaerinixa.
7 Yogari Jose ineaigabetabaarityo irirentiegi yogataigabairityo, xantanxitsya ipegamanpeganaxatyo xanyomataxa tenirixatyo irogataigeri osi yotsimanxaigaxeri ixantaigiri:
90 —¿Tyatyo poboxaigaxea bineniegi? Ixantaigi ineniegi: —Onti noponiaigaxa Xanaanxu, onti noboxasiigaxe nonebitantaigea turigoxi.
9 Inpo ineni ixenxiianairo ixisanibagetaxea pairani inpo ixantaigiri: —Bineniegi ontityo poboxasiigaxe pineageigutea jaxa nogipatsitexu terixa ontime nabentaigaxenparia tyapae poboxasiigaxenara pinxentaigutenara.
10 Xantanxitsya ineniegi ixantaigiri:
—¡Teatyo! Naneniegi ontityo noboxasiigaxe nonebitantabageigea turigoxi.
11 Paniro inaxe tomintaigaxenaria, tyapaetya nonabageigi. Teatyo noatasitumaigero noneageigea pasinipagexu xipatsi nonxentantaigaxea.
12 Aryonpatyo inianaxeri Jose ixantaxea:
—Teatyo, ontityo pitsoegaigaxa. Irotyo poboxasiigaxe pineageigea.
13 Ixantaigi ineniegi:
—Naneniegiri onti nonaigabeta
12, paniro inaxe tomintaigaxenaria. Onti nobasigaiga Xanaanxu. Yogari xaraxutanaxenaria ainyo inai janta apaxu, yogari irapitene xamaxe.
14 Xantanxitsya Jose aryonpatyo ixantaiganaxeriri:
—Noxantasanotaxeni onti poboxasiigaxe pineaigea.
15 Iroro maixa atsi noneaigaxenpia iroxa arisano pixantaigaxeria. Maixa nonxantaigaxenpi jarixa yoboxi xaraxutanaxenpiria jaratyo piaigai.
16 Iriataxetyo paniro iragaxiteria. Mayaniro bineniegi nasitaxotagantaigaxenpi. Iragaxiteririxa osi nogataxe nonxantaxe: “Iroro maixa teni pamatagaigenpa”. Jantari jarixa yagaxitiri nonxantaxe: “Ironi poboxasiigaxe pineageigea”. ¡Jaratyo napaxuaigainpi!
17 Inpo yasitaxotagantaigaxeri mabati xutagiteri
18 inpo ixantaigiri:
20 Inpo
92 pamaigaxenaririxa pirenti xaraxutananxitsyaria noneaxe arisano pixantagantsiigaxe osi nanpaxuaigaenpi. Jantari jarixa pamaigiri pinxamaigaxetyo jaxa. Ineniegi ixantaigaxe: —Atsina, tyapae.
21 Xantanxitsya ixantabaxagaigaxa:
—Arisanoni abetsixaigaxe teria ontyapaete atsimanxaigaxeria arentiegi. Ixantanaigabetaxaityo antsarogaxagaigaxenparia teatyo anxematsaigeri. Aneaigabetaxarityo yasinonxaabagetanaxara aryonpatyo asintsiiganaxeri. Maixari maixa aneniegitya oxatinxaigaxe antsipereabageigaxea asinonxaigaxenpara.
22 Ixantaigiri Iroben:
—Noxantaigabetaxenpini otyara jara tya axantumaigiri aryome teni pinxematsaigena. Maixari maixa aryoni anxamaige.
23 Ineniegi ineaigiri tea inxemaigabaxeri Jose iniabaxagaigaxara, ineaigaxeritari onti iniantaxa irinianeegi Jepitoxuniria inpo ainyo gisyonxabaxeneriria.
24 Xantanxitsya Jose ixemaigaxerityo jerotyo isiganaxa parixoti iragaxara ixaemababagetaxetyo xara yasinonxaanaxatari ineaigairia irirentiegi. Inpo ixaratanaia iatai inaigaxea ineniegi iniaigairia osi yagabaxeri Sumeon yogusotaxagantaxeria. Ineaxoigaxeri mayaniro irirentiegi.
25 Inpogini isyatexaxagantaigaxeneri turigoxi iborisaegitexu. Aixiro ixantaxe irogipigageigabaenxania igorixiegite irogabaenxania iborisaegitexu. Inpo ixantaxe aixiro inpaigabaenxania irisexaiganaenparia abotsixu. Inpo aryo oxanyotunxani.
26 Ineniegi yagaigaxero turigoxi ixiaxagaigaxeri iasinote iaiganai.
27 Jantari itsitenitaxoiganaxea aryo yoguiigaxe irimagaiganaxea. Ixabiritanaxa paniro yogusoreaxotaxero iturigoxite intigaxeria iasinote ineitarityo igorixite yogaagani jenoxu.
28 Ixantaigiri irirentiegi: —¡Atsigu! ¡Yogipigaitaanari nogorixite! Jeri yoxa.
93 Ogatyo ixenaxe itsarogabageiganaxetyo mayaniro yomogexabageiganaxetyo ixantabaxagaiganaxara: —¡Ojojooy, tyaxa, ontityo yotsimanxaigaxaia Tasorentsi!
29 Inpo yoboxaigaara Xanaanxu itsabegeigapairi iriri mayatiro.
34a
35 Inpogini itsaaxogeigaxeroa iborisaegite ineaigaxeri igorixiegite yogipigaigaaganiria, onti iponatantaagani yoginoriaxotaagani jenoxu. Iroro ineaigaxeria itsarogabageiganaxetyo xara. Aryo ixanyotaxa Jaxobo ineni itsarogabagetanaxe
36 ixanti: —Pipogereitaiganaxenari notomi. Yogari Jose xamaxe. Yogari Sumeon pioxaiganaxeri Jepitoxu. Maixari iritya pagaxagantaigutaxena Bejamin. Natsipereabagetaxatyo xara.
37 Inpo ixantiri Iroben:
—Maixari maixa naneni tentanaxerime Bejamin noneasanotaxerityo janta inpo nontentaenpiri. Jantari jarixa notentainpiri poginoriaigaxerityo piteniro notomiegi.
38 Xantanxitsya Jaxobo ixantiri:
—Jaratyo iati. Jaratyo pitentaigari, xamaxetari irirenti, maixa panibani inaia ineni. Intagaroa tatarixa gerime nonxamaxetyo naneni nonxenxiianaxeria, bineniegini xanyotagantaigaxename. Itentanunxania Bejamin Jepitoxu
1 Inpogini aryonpatyo yatsipereasanoiganaxeri itasegane Xanaanxuniria.
2 Inpo yogari Jaxobo intiegiri itomiegi itsonxaiganaxero turigoxi yagaigaxitiria Jepitoxu, maneri tatanpa irisexataigaenpa. Osi ixantaxe Jaxobo:
94 —Atsi piaigaatea aixiro pinpunabentaigaatea turigoxi ironiri asexaigaxenpa.
3 Xantanxitsya ixanti Jora:
—Jaroxa noaigi, ixantaigaxenatari inanpina xobeenxari ixanti: “Jarixa pitentaigari pirenti xaraxotananxitsyaria jaratyo poboxaigi”.
4 Maixa panpaxuaxeririxa aryo pinxante noaigaxe nonpunabentaigaxitenpia turigoxi.
5 Jantari jarixa papaxuiri jaratyo noaigi, ixantaxetari: “Jarixa pitentaigari, jaratyo poboxaigi”.
6 Ineni ixanti:
—¿Jantari jara pixanyoigana maixa? Pixamantaigaxerini pixantaigaxea ainyo pasini pirenti.
—Ixogaxotaxagantasanoigaxenatari ixantaigaxenara: ‘¿Ainyotya piri? ¿Ainyo pasini pirentiegi?’ Naneniegi tyanpa nonxantaige, noxamantaigaxerityo mayatiro, aryo nogataigaxe aryoraxa inxantaigaxena nontentaiganaxeria janta ige.
8 Inpo ixanti Jora:
—Terixa pinxoge anxamaigaxea iroro maixa paxuerityo tyapae noaigaxeniri nagaigutea janiri axamaigi mayaniro.
9 Nontentaiganaxeririxa nanenityo xanyotanxitsyame. Tyaxa pinxantaxena bineni, bironpatyo.
10 Noaigutaxenpametyo sintsi gameroxa mataxa pigaigaana.
11 Ineni ixanti:
—Iroro maixa piaigetyo. Aryo tyara anxantaigaxenpara. Maixa piaige pamaiganaxea timatsyaria jaxa tyapaetasanotatsyaria. Iroro pamaiganaxe majani baresamo aixiro majani pitsi. Pamaiganaxe aixiro a xasanxaari, mira, oxitsoxi pisetatsyo ontiri jarementera. a
43.11 Baresamo aixiro pitsi “balsamo y miel”; xasanxaari, mira, oxitsoxi pisetatsyo ontiri jarementera “perfumes, mirra, nueces de pistacho y almendras”.
12 Pamaiganaxea xorixi pinpunabentantaigaxenparia pasini turigoxi. Inpo pamaiganaeri aixiro yogipigaigainpiria pinpaigaeria gipigaigainpiriria. Aryoraxa ixomutaxa.
13 Maixari maixa tentaiganaxeri pirenti piaige pinxamosoigaateria yoga inanpina xobeenxari.
14 Aryorixa iriniasurentaxeri Tasorentsi intsarogaxagaigaxenpia irapaxuaeria pirenti intiri aixiro yoga Bejamin. Xantanxitsya jantari inpogereapitsaigenara notomiegi inpogereapitsaigenaroxari.
15 Inpo ineniegi yagageiganaxe mayatiro iramageiganaxeneriria Jose intiri xorixi iaiganaxe Jepitoxu itentaiganaxari aixiro Bejamin. Inpogini yoboxaigaxara janta Jepitoxu
16 yogari Jose ineabaxeri Bejamin itentaiganaxaria ixaemanaxeri neagetiroria mayatiro ibanxoxu ixantiri: —Piate tentaiganaxeri yogaegi nobanxoxu. Pontsyanoxireaxagantaxea baxa poboxitagantaxea, nosexatagaigaxenparia paita irapagatsixaanaxenpara.
17 Ineni ixenaxagaxero ixantaxeriria itentaiganaxari.
18 Xantanxitsya ineniegi itsarogabageiganaxetyo xara ineaigaxea itentaiganaxaria ibanxoxu Jose ixantabaxagaiganaxa: —¡Ontityo yamatabinaigaxaia! Onti itentasiigaxai irotsimanxabiigaxaeria xorixi yogipigaigairia. Maixa iragaigaxae ironperaigaxaea intentagantaigaxaeria ajasinoegite.
20 —Maixa nonxamantaigaxenpi. Jantari pairani noboxaigutia nonpunabentaigea turigoxi arisanotyo iroro noboxasiigaxe,
21 xantanxitsya noaiganaia nagaiganairoa nomagaiganaxea aryo noguiigaxe nomagaiganaea. Inpo nogusoreaxoigabetaro noturigoxiegite noneaigaxeri xorixi yogagetaagani jenoxu. Isatyoniro tea iragagarantumatenpa. Maixari maixa namaigairi nogipigaigaeria,
22 aixiro namaigaxe pasini nonpunabentantaiganaeria pasini turigoxi,
96 xantanxitsya tea nogoige tsinirixara gipigaigaanari tyapae nonpaigaeria.
23 Ineni ixantaigiri:
—Jara pitsarogaigi. Yogari Tasorentsi pixematsaigiria bineniegi intiri aixiro piri iriroxa yagaigabainpiri pigorixiegite piborisaegitexu, noneaxotaxaritari yoga xorixi pipunatantaiganaxaroria turigoxi. Inpo iataxe yagaatiria Sumeon itentaari inaigaxea ineniegi.
24 Inpo yogiagaigaxeri tsonpogi ipaigaxeri nia inxibabonxitiigaxenpara, aixiro itigaxagantaigaxeneri iasinoegite.
25 Ineniegi yobetsixageigaxero yamageigaxeneriria Jose yogiaxagaigaxeria iroboxaxea irapagatsixaanaxenpara, yogataigaxetari aryo isexatagaigaxenpari xara.
26 Inpo yoboxapaaxea itigeretobentaigabaxari yogiboseiganaxatyo sabi ipaigabaxeria yamaigaxeneriria.
27 Ineni ixogaxotagantageigaxeri tyapaetyarixa inaigaxe, aixiro ixantaigiri:
28 —¿Yogari piri ainyo?
Ineniegi ixanagabentaiganaxari ixantaigi: —Ainyo, tyapae inaxe.
29 Inpo yogunteigaxeri ineitarityo Bejamin irirentisano ixanti:
—¿Ineni yoga xaraxuigaxenpiria pixantaigaxeria tsyapi? Isyonxatetanaxari Bejamin ixantiri: —¿Ainyobi? Noxogaxe inxabintsaabagetaxenpia Tasorentsi.
30 Iroro ixantaxeria ogatyo ixenaxe oboxasitapaaxeri isenxa paenityatyo iraganaxenpa, ineaxetari ineamatairia irirentisano. Sintsi ixiapanuti imagia iragaxara ixaemababagetaxea.
32 Inpo oguitanunxani. Yogari Jose irasirixoni isabinxaxe. Yogari irirentiegi onti yobioitaigaxeri irasirixoni. Aryo ixanyotagaigaxari
97 aixiro Jepitoxuniria sexatimoigariria irasirixoni yobioitaigaxeri, teanixa inxogaigenixa Jepitoxuniria intentaigenparia jebereoegi isexataigaxenpara.
33 Jantari yobioitaigaxeria irirentiegi ixetyo yogiibataxe tsitixitanxitsyaria aryonpa yagabagetanaxerori xaraxutananxitsyaria. Ineniegi ineaigaxea ixanyotaxeroa maixa yogabageiganaxetyo sorerere yoguntetabaxagaiganaxa.
34 Yogari Jose ipagarantaigaxeri irasi isexa nanxitsyaria imesanexu. Yogari Bejamin pairotyo yabisaxe ipasanotaxeria. Inpo yobiixabageigaxa mayaniro isinebageigaxa. Yobiixantaria Jose
1 Inpogini yogari Jose ixantiri neagetiniriria mayatiro ibanxoxu:
—Maixa syatexaxagantaigeneri turigoxi iborisaegitexu pogipigaigabaeneria igorixiegite.
2 Pogaxeroa aixiro nobiixantaria obetsixantunxaniria perata iborisatexu xaraxutananxitsyaria. Pogaxero a jenoxu pintentagantaenparia igorixite ipunabentantaxaroria turigoxi. Inpo ineni ixenaxagaxero mayatiro ixantaxeriria.
3 Inpo oxutamanitanaxea tsipetyamanisano yogari Jose ixantaigaxeri irirentiegi tyapae iriaigaea, aixiro iramaiganaeroa iasinoegite.
4 Inpo tetyaenxa iriatumaige samani yogari Jose ixantiri neagetiniriria mayatiro ibanxoxu: —Piate patimaiganaxeri yogaegi inxaaraniria pinxantaigaxeria: ‘¿Jantari jara pixanyoigiro maixa? Pineaigabetaxa ixabintsaabageigaxenpia peratanaria bineniegi onti pixosiiganaxeri yobiixantaria obetsixantunxaniria perata,
5 irotari yoviixanta, aixiro irota yogatanta tyaxa onxantanaxempa inpogini. Pobetsixaigaxe teria ontyapaete’.
7 a
Inpo yogiaigabaxeria aryo ixanyoigaxeri ixantaigaxeria. Xantanxitsya ineniegi ixantaigi:
44.2 Perata “plata”; iborisatexu “en la bolsa de” ontirixa “en el costal de”.
98 —¿Jantari jara pixanyoigana maixa? ¡Jaroxatyo noxanyotumaigiro maixa!
8 Xanyotari noneaigairia xorixi nagetanxitsyaria noborisaegitexu namaigairityo noponiaxagabageigaari janta Xanaanxu, aryonpari jaxa tyara nonxantaigaxenpara nonxosiiganaxeria peratinpiria iberatate intirixa igorine.
10 Inpo ixanti ineni:
—Irobentia maixa tyapaetyo pixantaigaxeria, xantanxitsya intagani yoga tsinirixa xositaxero irityo nonpegaxe nonperane. Inpo bineniegi mayaniro piaigae jara tyara ixantaitinpi.
11 Igenanexatyo yoguitaxoigaxero iborisaegite sabi yogusoreaxoigaxeroa.
12 Inpo ineni ixogaxero itsititapanutiro irasixu itsitixi aryonpa yagabagetanaxeri irasixu xaraxutananxitsyaria, irotyo onantaxa.
13 Inpo ineniegi ogatyo ixenaigaxe itisarajaiganaxero isapiro, yasinonxaabageiganaxatari. Paniropage ixiaxagaiganairo iasinote ipigaiganaara.
14 Inpo yoboxaigapaaxara panxotsixu yogari Jose ainyotya ini xara. Jantari ineaigapaaxeria ogatyo ixenaigaxe yonpasabeabentaigamatanaxarityo. Ineni ixantaigiri:
15 —¿Tatatyo pobetsixaigaxe bineniegi? Matsi tea pogaige naneni nogatabageti. Ixanti Jora:
16 —¿Tyara nonxantaige? Teatyo nonxosiigabetenparo, xantanxitsya aryo tyara nonxantaige. Ontitari yotsimanxabiigaxenara Tasorentsi nobetsixaigaxea teria ontyapaete. Maixari maixa pomperaigaxenatyo pintentagantaigaxenaria xositaxeroria pobiixantaria.
99 Xantanxitsya ineni ixanti:
—Jaratyo. Panirotyo nonperataxenpa xositaxeroria. Bineniegiri piaigaetyo pirixu jaratyo tsini berajaiginpi.
18-34 Inpo inianaxe Jora iniaxobentanaxaria Bejamin ixanti:
—Maixa noxogaxe nonxantaxenpia. Bineni pixantaigaxena nontentaigaxeria ige Bejamin, xantanxitsya yogari apa teatyo inxogabetenpa, itsarogaxagasanobagetaxaritari. Xantanxitsya naneniegi noxantaigaxeri pixantaigaxenara jarixa notentaigari xaraxutanaria jara noboxaigi. Maixari maixa pagabaxeririxa yogari apa irasinonxaabagetaxenpatyo xara osi inxamaxe. Irotari nonxantantaxenpiria maixa atsi naneni pagabaxe, iritya panpaxuae ige iriataea apaxu. Narotya puganaxerime, teanixa nonxoge noneaxeria apa iratsipereabagetaxea. Ixamantaxotaxara Jose
1 Inpo yogari Jose ixemabaxeria ixantaxeria oboxasimatapaaxerityo isenxa ixaemaxoigutarityo mayaniro ironperaneegi ixantaigiri: —¡Piaige sotogaiganaxe sotsi mayaniro! Osi yosotogaiganaxe mayaniro tea inxemaigeri Jose ixamantaxoigairia irirentiegi.
2 Inpo iragamatanaxatyo isyaroenxarixatyo xara ixemaigaxeri mayaniro Jepitoxuniria naiganxitsyaria xara. Ixemaxotaxeri aixiro paraon.
3 Inpo yogari Jose ixantaigiri irirentiegi: —Narotari Jose. ¿Yogari apa ainyo? Yogari irirentiegi itsarogabageiganaxetyo xara teatyo iragabeaigae iriniaigaea,
100 Inpo yainyoniiganaxaria ixantaigiri: —Narotari pirentiegi Jose. Narotari pipimantaigaxeria pairani yamaitaxenara jaxa Jepitoxu,
5 xantanxitsya maixa jara pasinonxajaiga pinxantaigaxea: ‘Narotari xanyotagantaxaro’. Iritari mitiganxaxena Tasorentsi noboxaxea jaxa janiri apogereaiga mayaniro.
6 Pitetanaxa siryagarini atsipereanunxani tasegagantsi. Maixari maixa aryo onxanyotaxenpa maixa xigonxiro abisanaea pasini
5 siryagarini. Jaratyo tatoita timumataatsya. Onxitagebetaxenxanityo jaratyo otimi.
7 Xantanxitsya inti mitiganxaxena Tasorentsi noboxantaxaria jaxa janiri pipogereaiga tyapae intobaiganaxeniri pogonteireegi inpogini.
8 Jantari jamea inti gameroxari nopegumata itinxamiegi inanpinaegi paraon, xantanxitsya irityo xoganxitsya jerotyo oxanyotantaxaria maixa nopegaxara neagetaxeneriria paraon mayatiro Jepitoxu, aixiro naneni xantanxitsyame tatarixa obetsixaxenxani. Jerotyo maixa tea bineniegi xanyoigatsyame nonaxea jaxa, intityo xoganxitsya Tasorentsi.
9 Maixa piaigepage sintsi apaxu pinxamantaigaxeria pinxante: ‘Ixantaxe pitomi Jose: Ipegaxagaxena Tasorentsi itinxami inanpinaegi paraon noneagetaxeneria mayatiro Jepitoxu. Maixari taajinapage sintsi poboxaxea pineaenara.
10 Onti pobasigapaaxenpa janta Josenxu pintentaigaxenparia pitomiegi intiri aixiro pibisariegite. Pamaigaxeria aixiro pipirapage ontiri mayatiro pasintagetaria tyapae a pintsyoenitaxotaenaniri
11 tyapae nonpasexaigaenpia bineni intiri mayaniro pitentaigaria janiri pixogaxobageigaa. Aityotyatari antsipereaxenxania tasegagantsi pasini
5 siryagarini’.
12 Pixemaigaxenatari maixa bineniegi intiri ige Bejamin, pogataigaxe naneni xantanxitsya.
13 Maixa pinxamantaigapaaxeria apa mayatiro pineageigaxeria jaxa Jepitoxu, aixiro pinxamantaigaxeria naneni xobeenxatanxitsya. Maixa piaigepage pagaiguteria.
14 Inpo ineni yabinatanaxeri Bejamin oga ixenaxe iraganaxa. Aryo ixanyotaxa Bejamin ineni iraganaxa yabinataxeria Jose.
15 Inpo a
45.10 Gosen “Gosen”: onti xipatsi oxantaganiria “distrito” ontirixa “region” nanxitsyaria Jepitoxu. Otimaxe tobaiti sinpenasi xara.
16-20 Inpo ixemaxea paraon isinebagetaxatyo xara. Inpo ixantaxeri Jose iramaxagantaxea osigaxotantaganiria inpaigabaxeria irirentiegi tyapae iragaigaxiteria iriri intiegiri mayaniro itimaigia ontiri aixiro mayatiro yasintagetaria. Aryo ixanyotaxa ineni ixantaxe jantari iroboxaigaxerixa inegintebageigaxeria inpaigaxeria xipatsi pairoria abisaxe otyapaepatsataxea abisagetaxero mayatiro xipatsi Jepitoxutiria.
Inpo yogari Jose ipaigabaxeri turigoxi ontiri pan ontiri aixiro pasini irisexatagagetapaaxenpariria iriri abotsixu
24 ixantaigabaxeri: —Maixari maixa piaigae, xantanxitsya tyapaetya piaigae. Jara potsimanxabaxagaiganaxa abotsixu. Inpo iaiganai
25 yoboxabageigaa Xanaanxu yobasigara iriri.
26 Inpo ixamantaigapaaxeri mayatiro, ixamantaigaxeri ainyo Jose ineni xobeenxatanxitsya Jepitoxu. Iroro ixemabaxea tyanpatyo inxante, yogabagetanaxetyo sorerere.
27 Xantanxitsya jantari ixamantageigaxeria mayatiro ixantaxeria Jose, aixiro ineagetaxeroa osigaxotantaganiria yamaxagantaxeneriria inxenantanaxenparia isinebagetanaxatyo xara
28 inpo ixanti: —Maixa noxemaxotairitari notomi ainyo, irobentia maixa noataxetyo noneaeria tetyara nonxame. Iatanaxea Jaxobo Jepitoxu
1 Inpo yogari Biseraere yobetsixanaxa iatanaxea Jepitoxu yamagetanaxero mayatiro yasintagetaxaria. Jantari a yoboxapaaxara Beresebaxu aryo xara itagaxeneri Tasorentsi piratsi. a
46.1 Biseraere “Israel”: iritari paitatsyaria aixiro Jaxobo.
102 2 Inpo tsitenigetixu ixemaxeri Tasorentsi iniaxeria onti oxanyotimotaxari igisanirexu ixemiri ixantiri: —Jaxobo. Ixantiri ineni: —¿Tata tatoina?
3 Ixantiri:
—Nanti Tasorentsi, nantitari ixematsataxe piri. Maixa jara pitsarogi piataxea Jepitoxu. Jantari janta nogitobaigaxeritari pogonteireegi intobaigabageiganaxetyo xara.
4 Nonxantaxani nosentaxotaxenpi janta Jepitoxu inpo tsitsyata naneni nontentaigaenpari pogonteireegi iroboxaigaea jaxa. Jantari pinxamanaea yogari Jose ineabaenpi.
5 Inpo oxutamanitanaxea yogari itomiegi yomateigaxeri osigaxotantaganiriaxu yamaxagantaxeneriria paraon. Imaigaxeri aixiro itomiegi ontiri ixoriigiria osi iaiganaxe.
6 Yamagetanaxero aixiro ibaxaneegi ontiri irobisyaegite ontiri aixiro mayatiro yasintageigaxaria Xanaanxu.
26 Mayaniro itomiegi intiegiri ibisariegite jaigananxitsyaria Jepitoxu onti inaigaxe
66. Ogari ixoriigiria itomiegi tea ogatenxani.
27 Yogari itomiegi Jose onti inaigaxe piteni, intiegitari bogaiganxitsyaria Jepitoxu. Jantari yapatoigaxara mayaniro Jepitoxu inaigaxe
70.
28 Inpogini yogari Jaxobo yomitiganxaxeri Jora inxamantaxeria Jose iroboxaxea intonxiboabaxenparia Josenxu.
29 Inpogini yoboxaigapaaxara Gosenxu yogari Jose ixantaigaxeri ironperaneegi iramaigaxeneria isigaxotantaria iriataxea intonxiboabaxenparia iriri.
103 Inpo ineapaaxeria ogatyo ixenaxe yabinatabaxagaiganaxa iragaiganaxara.
30 Osamanitanaxe inianaxe Biseraere ixantiri Jose: —Maixa, notomi, noneainpitari ainyobi tyapaetyo nonxamanaea.
31 Inpo yogari Jose ixantaigiri mayaniro:
—Maixa noataxe noneaxeria paraon nonxamantaxeria nonxanteri: ‘Boxaxe mayaniro notimaigia basigaigatsyaria Xanaanxu. Onti
104 yoboxaxe inxamosoigaenara’.
32 Aixiro nonxantaxeri: ‘Yamaigaxe irobisyaegite ontiri ibaxaneegi ontiri aixiro mayatiro yasintagetaria, ontitari ipirinibentabageigi ipirabageigara’.
33 Inpo ineni inxaemaxagantaigaxenpi inxogaxotagantaigaxenpia inxante: ‘¿Tata pantaigi?’,
34 bineniegi pinxantaigaxeri onti pipirinibentabageigi pipirabageigara obisya pixanyoigaxaria gonteireigaxenpiria. Pinxantaigaxeri maixa tyapae pobasigaigaxeniri pasirixoni jaxa Gosenxu, yogaegiri Jepitoxuniria teanixa inxogaige intentagaigenparia pirabageigatsyaria obisya.
27 Osi yobasigaigaxa xara Jepitoxu Gosenxu itobaigabageiganaxetyo xara.
17 siryagarini. Inpogini isiryagaxotaxara
147 siryagarini
29 ineabaxa paenitya inxamanaxe jerotyo ixaemaxagantaxariria Jose ixantiri: —Notomi, arisanorixa pinxogaxe pinxenaxagaxeroa nonxantaxenpiria pintsyontaxena notapinaporixu pinxantagantsitaxenara arisano pinxenaxagaxero nonxantaxenpiria.
30 Maixa nonxantaxenpi nonxamanaxerixa jara pixitatana jaxa Jepitoxu onti pamanaena ixitaigara gonteireiganaxenaria aryo pinxitataena pintentagantaigaenaria. Ixantiri Jose: —Nani tyapae.
31 Inpo ixantiri:
—¡Atsi xantagantsitasanotena! Inpo ineni itsyontaxeri itapinaporixu ixantaxeria: —Arisanoni nonxenaxagaxero. Iroro ixantaxeria maixa oga ixenaxe inorianaxa.
105 Jaxobo iniaxobentaigaxeria itomiegi Jose
1 Inpo tesaxona ontobaigagitetae yogari Jose ixemaxotaxeri iriri imantsigataxea. Iataxe inxamosotaxeria itentaiganaxari piteniro itomi paitatsyaria Manasesi, irapitene Eperain.
2 Inpo yogari Jaxobo ixemaxea boxapaaxe itomi inxamosoteria isintsitanaxe itinaanaxa ipirinitaxe
3 ixantiri: —Yogari Tasorentsi Gabeabagetatsyaria ixoneatimotaxena Irosixu janta Xanaanxu ixantaxena:
4 ‘Atsi guntete. Naneni nogitobaigaxeri pitomiegi intiegiri aixiro pogonteireegi intobaigabageiganaxea. Aixiro nasintagaigaxenparia oxa xipatsi xantaxani irasintaigaxenparoa ineniegi’.
5 Maixari maixa yogari pitomiegi Eperain intiri Manasesi bogaiganxitsyaria jaxa Jepitoxu tetyara noboxe nonxamosotaenpia inti nasiegi nasintasanoigaxarityo noxanyotagaigaxari Iroben intiri Sumeon.
9 ...Maixari maixa atsi maigaxeri ainyoni noniaxobentaigaxeria. Inpo yainyoniiganaxaria
15 iniaxobentaigaxeri ixanti:
“Yogari Tasorentsi ixematsataxeria nobisarite Jaberan intiri apa Bisaxo ixantaxani ixabintsaabagetaxena natyaenxara boganxitsya xigonxiro maixa.
Maixa noxogaxe inxabintsaabageigaxeria yoxaegi jananexiegi tyapae xantanaxania inxenxiiaitenara naneni intiri nobisarite Jaberan intiri aixiro apa Bisaxo. Aixiro noxogaxe inxabintsaabageigaxeria irogitobaigaxeria itomiegi intiegiri irogonteireegi intobaigabageiganaxea”.
106 21 Inpo ixantiri Jose:
—Atsi guntete. Maixa paenitya nonxamanae, xantanxitsya Tasorentsi inxantaxenpanityo intentaigaxenpi inpo intentaiganaenpi yobasigaigabetara gonteireigaxenpiria.
1 Inpogini ixaemaigaxeri mayaniro itomiegi ixantaigiri:
—Maixa atsi taajinaegi jaxa nanenixu tyapae nonxamantaiganaxenpia tyara pinxantaiganaxenpa inpogini.
Inpo ixamantageiganaxeri paniropage. Yogari Jora ixantiri: “Bineni Jora, mayaniro pirentiegi irisinebentaigaxenpi pagabeaigaxeritari tsimanxaigaxenpiria, mayaniro pirentiegi inpinxatsaigaxenpi.
10 Jara itimumati gabeaigaxerimeria pogonteireiganaxeria aixiro xantani intimaxea pogonteiretanaxeria peganxitsyameria pigobeenxariegite xigonxiro agapaaxenpara xutagiteri iroboxaxea pasini xobeenxatasanotanxitsyameria osi inxematsaigaxeria basigageigatsyaria xipatsixu”. 8a
29-30 Inpogini ixantaiganaxeri aixiro:
—Maixa paenitya nonxamanae. Jantari nonxamanaxea onti pamaiganaena Xanaanxu pogaigaenara inperitanaxixu Maxaperaxutiria nanxitsyaria Mamerexu pintentagantaigaenaria gonteireiganaxenaria. Ogari inperitanaxi irotari ipunabentutaxeria nobisarite Jaberan pairani inebitaxeria Eperon igipatsite tyapae inxitaigaenpara mayaniro itimaigia.
31 Aryotari xara ixitataaganiri ineni ontiri ixoritiria paitatsyaria Sara intiri apa Bisaxo ontiri aixiro ina Bexexa. Aryotari noxitatairori aixiro Jirea oneni.
33 Inpo yagatanaxea ixamantageiganaxeria jatya ituanai inorianaara osi ixamanaxe.
4-14 Inpo yogari Jose ineaxea ixamanaxea iriri iataxe ixamantaxeria paraon ixogaxea iriataxea inxitataateria janta Xanaanxu. Inpo yogari paraon ixantaxe tyapae iriataxea. Osi iataxe ineni intiegiri mayaniro itimaigia yamaiganairia iriri Xanaanxu yogaigaatiria inperitanaxixu Maxaperaxutiria ixenaxagaxeroa ixantaigaxeriria. Inpo ipigaigaa mayaniro Jepitoxu. Ixamaxea Jose
15 Inpogini yogari irirentiegi Jose ineaigaxea ixamanaxea iriri ixenxiiaiganaxe ixantaigaxea: “Maixa aryoraxa irotsimanxaiganaxae Jose inpugaigaxaea aneniegi inxisaxobentaenpara”.
16 Osi ixamantaxagantaigaxeri ixantaigiri: —Jantari tetyara inxame piri ixantaiganaana
17 nonxantaigaxenpia: ‘Maixa nonxantaxenpi, yotsimanxaigabetaxenpi pirentiegi pairani ipimantaigaxenpia, xantanxitsya maixa pabisaaxoigaeria jara pipugaigari’. Irotari nonxantantaigaxenpiria maixa pabisaaxoigaenara, noxematsaigiritari Tasorentsi ixematsatiria piri. Yogari Jose iroro ixemabaxea itsabetunxania ixanyotagunxania maixa iraganaxa ixaemababagetaxetyo.
19 Xantanxitsya Jose ixantaigirityo:
—Jara pitsarogaigi. Matsi naneni Tasorentsi tyapae nontsimanxabiigaxenpiroa potsimanxaigaxenara pairani.
20 Bineniegi otyara potsimanxabageigaxenatyo xara jerotyo pipimantantaigaxenaria iramaitaxenara jaxa Jepitoxu, xantanxitsya yogari Tasorentsi onti ixogaxe noboxaxea jaxa inpegaxagaxenara xobeenxari tyapae
108 nabisaaxoigaxeria tobaeni matsigenxaegi.
21 Irotari nonxantantaigaxenpiria maixa jara pitsarogaigi. Naneni nonpaigaxenpi pisexaegi bineniegi intiegiri aixiro pitomiegi. Inpo osi yogisineaigairi teanixa intsarogaigae, ineaigaxetari iniaigaxeria sineni yogaigaxeri. 22a
24 Inpo xantaxani yobasigaigara xara Jepitoxu.
Inpogini yogari Jose ixantaigiri irirentiegi:
—Maixa paenitya nonxamanae, xantanxitsya Tasorentsi jara imagisantaiginpi, inpogini intentaiganaenpi janta Xanaanxu, aryotari ixantaxeriri Jaberan, Bisaxo intiri Jaxobo, ixantaxeritari irasintaigaxenparoa irogonteireegi.
25 Maixa noxogaxe pinxantaigaxenara arisanorixa pinxogaigaxe pinxenaxagaigaxeroa nonxantaigaxenpiria. Jantari intentaiganaenpia Tasorentsi janta Xanaanxu pamaiganaeroa notonxi. Ixantaigi ineniegi: —Nani tyapae.
26 Inpogini yogari Jose isiryagaxotanaxara
110 siryagarini aryo ixamanai. Yogaegiri Jepitoxuniria yobetsixasanoigaxeri janiri ipaneti inpo yogiagaigairi xajonaxixu.
a
Yatsipereabageigaxea biseraereegi Jepitoxu
1 Maixari maixa ontsirinxaxotaxenxani ibairopage biseraereegi jaiganxitsyaria Jepitoxu itentaiganaxaria Jaxobo. Paniropage yamaiganaxeri itomiegi:
2 Iroben, Sumeon, Jirebi, Jora,
4 Jiran, Nepetari, Gare intiri Jasere.
5 Mayaniro itomiegi Jaxobo intiegiri ibisariegite onti inaigaxe
70. Yogari Jose ontitari inaxe Jepitoxu.
6 Inpogini ixamaigaxe Jose intiegiri irirentiegi intiegiri aixiro mayaniro itentagaigaria,
7 xantanxitsya yogaegiri irogonteireegi Biseraere itomintaiganaxa itobaigabageiganaxetyo xara yotiabageiganaxarotyo Gosen.
8 Inpogini itimaxe pasini igobeenxariegite Jepitoxuniria teria inxemaxoteri Jose jerotyo tea intsarogaxagaigenpari irogonteireegi ixantantaigaxariria itobaireegi ixanti:
9 —Yogaegi biseraereegi pairo yabisaigaxe itobaigaigaxea yabisaigaxai aneniegi.
10 Maixari maixa tsame aneaigaxea tyara anxantaigaxeri janiri jatanatsya itobaigia. Jantari jarixa tyara axantaigiri onti aryonpa intobaigasanoiganaxeri inpo iroboxasiigaxaerixa pasini inxentaigaxaea irimaiganaxenpa ineniegi intentaigaxenparia inxentaigaxaea inpo iragabeaigaxaea irisigaiganae parixoti.
11 Osi yomitiganximoigaxeri tsimanxabintsaigaxeriria yantabagetagaigaxeria yobetsixaxagaigaxeria panxotsipage ontaixantaganiria iturigoxite paraon. Ogari otsirotanxutia panxotsipage a
Jexisoro “Exodo” onti onxantaxea “iaiganaia parixoti”. Oxa sanxebanti onti oniaxoigaxeri biseraereegi iponiaigaara Jepitoxu iaiganaia parixoti, irotari opaitantaxaria Jexisoro.
110 yobetsixaxagaigaxeriria onti opaitaxa Piton. Ogari apitene onti opaita Jiramesesi.
12 Xantanxitsya aryonpatyo yotsimanxabintsaigaxeria aryonpatyo itobaigasanoiganaxeri osi ipinxaiganaxeri.
13-14 Inpo ineniegi aryonpatyo yotsimanxabintsabageiganaxeriri yatsipereaxagaigaxaria yonperaperaigaxaria yantabagetagaigaxeria. Yobetsixaxagaigaxeri ogusyomiriaxitaga xipatsi ontiri onxusotantaxenparia obetsixaxenxania panxotsi, aixiro itsamaitagaigaxeria teatyo iranpesigopireimaigenpa.
15 Inpogini yogari paraon irotya iniaigaxe tsinaneegi biseraereegi neaigiroria otobaireegi obogaxoigia. Oneni onti opaita Supera, ogari apitene onti opaitaxa Poa. Inpo ineni ixantaigiro:
16 —Jantari poguntetaxoigeroa pitobaireegi obogaxoigea pineaigaxerixa inti surari pogamagaigabaxeri, jantari ontirixa tsinane aryo jara pogamagaigiro.
22 Inpogini yogari paraon iritya ixantaigaxe mayaniro Jepitoxuniria ixanti: —Jantari obogaxoigea biseraereegi inenirixa surari pobuoxajaigaxeri. Jantari onenirixa tsinane aryone, jara pobuoxajaigiro. Yobogaxea Moisesi
1 Inpogini itimaxe paniro irogonteire Jirebi yagaxe tsinane, aryo oxanyotaxa oneni onti irogonteire Jirebi.
2 Inpogini itimaxe otyomiani obogaxeri inti otomi intyapaebageteatyo xara, osi omanaxeri mabani tsitenixuniria.
3 Inpo oneabaxea teanixa agabeae omanaeria agaxe totora obetsixasitaxeri tsibeta abitsaaxero, inpo ogiagaxeri ogimaataxotaxeri omanaxotaxeri totorasixu.
4 Omitiganxaxero ibitsiryote osabinxaxea parixoti osentaxotaxeria.
111 Inpo ogari irisinto paraon agateataxe niaxu onxaatea otentaigaxaro onperaneegi. Iroro ositeigabetanaxara oneiro tsibeta maabagetaxe totorasixu osi omitiganxaxero paniro onperane aguteroa.
6 Inpo amaxeroa otatareabetaro oneiri inti jananexi xaemabataxe. Otsarogaxaganaxari oxanti: —Onti tomintari biseraere.
7 Ogari ibitsiryote oxantiro:
—Atsi nonxantaxite paniro biseraere onanpitaxenpiria ontsotagaxenpiria.
112 8 Oneni oxantiro:
—Atsi nani. Osi oataxe oxantaxitiroa iriniro.
9 Inpo oboxaxea oxantiro: —Pamanaxeria yoxa jananexi pogimonxaxenaria inpo nonpunataenpi. Oneni aganaxeri amanaxeria obanxoxu ogimonxaxeria.
10 Jantari ixoraxonatanaxea amanainiro irisinto xobeenxari paraon osi oneni agaxeri opegaxeria otomi opaitaxeri Moisesi, oxantaxetari: “Ontitari nagairi niaxu”. Isiganaxara Moisesi
11 Inpogini itimaganaxara Moisesi iataxe ixamosoigaxeria itobaireegi, inpo ineaigaxeri yatsipereabageigaxea yantabageigaxea. Aryo xara ineaxe paniro Jepitoxuniria yotsimanxanataxeria paniro biseraere ipasapasataxeria. Itsarogaxaganaxarityo xara, intitari itobaire.
12 Inpo isyonxagetaxa parixoti inei manerigitebagetaxe tsininpa neaxerime yoginoriitarityo Jepitoxuniria ixitatanaxeri inpanexixu.
14 Iniamatanaxetyo ineni ixantutarityo:
—¿Matsi tsininpatyoa xantaxenpi pinpegaxenpara nogobeenxariegite? ¿Tsininpatyoa xantaxenpia pinxanomajaigaxenara? ¿Aryo pixogaxe poginoriaxenara naneni aixiro pinxanyotagaxenaria poginoriaxeria Jepitoxuniria? Osi itsarogabagetanaxe Moisesi ixanti: “Aryoatyo ogatunxaniatyo noginoriantaxea”.
15 Inpo ixemaxotaxeria paraon ixogaxetyo iroginoriaxagantaxerimea, xantanxitsya ineni isigapitsatanaxari iabagetaxe Marianxu, aryo yobasigaxa xara.
Inpo ixoritaxe tsinane xara Marianxu itomintaxa piteni. Paniro onti ipaitaxeri Jereson, yogari irapitene ipaitaxeri Jeriesere.
114 23 Inpogini otobaigagitebagetanaxea ixamaxe paraon. Yogari biseraereegi yatsipereabageigaxatyo xara iragaigaxa ixaemababageigaxetyo xara inpo yogari Tasorentsi ixemaigaxeri
24 osi ixenxianairo ixantaxeriria Jaberan intiri Bisaxo intiri aixiro Jaxobo, ixantaxeritari inxabintsaabageigaxeria irogonteireegi. Tasorentsi ixantaxeria Moisesi iromitiganxaxeria paraonxu
1 Inpogini yogari Moisesi yosentaxeneri irobisyate Jetero yagasintotiria. Ineni inti iseripigariegite Marianxuniria. Inpo yamaiganaxeri ixenaxagaiganaxeri osarigagitetapaaxea yoboxabagetaxa otonxoaraxu paitatsyaria Orebe inxoneatimotaxeria Tasorentsi inpogini.
2 Jantari inaxea xara yosentaxeria obisya ixoneatimotaxeri isaanxarite Tasorentsi jirinaxu ineiro oporexanaxe jaratsantsaenxagematanaxe yoguntetasanotanaxero ineiro opoamabetanaxa, xantanxitsya tea ontagenpa
3 osi ixantaxe: —Noateta nonxamosotaxiteroa tyara oxantaxa tea ontagenpa.
4 Yogari Tasorentsi ineabaxeria yainyonitanaxara inxamosotaxeroa inianaxe jirinaxu ixantiri: —¡Moisesi, Moisesi! Ixanti ineni: —¿Tata tatoina?
5 Ixantiri:
—Jara painyonita. Tsoxianaxeri pisapatone, ainyonatari naneni jaxa.
6 Inpo ixantiri aixiro:
—Nanti Tasorentsisanoria ixematsaigiria gonteireiganaxenpiria, narotari ixematsati Jaberan, Bisaxo intiri Jaxobo.
115 Yogari Moisesi oga ixenaxe ipasitanaxa iboroxu, ipinxanaxeritari Tasorentsi.
—Maixa noneasanoigaxeri yatsipereabageigaxea nasintaigaria naiganxitsyaria Jepitoxu noxemaigaxeri ixaemababageigaxea ineaigaxea yatsipereaxagabageigunxania. Maixa notsarogaxagaiganaxari.
8 Irotari noboxasitaxe nonxisaxobentaigaxenparia
116 irapaxuaigaeria Jepitoxuniria namaiganaeria parixoti otyapaegitetia omaranerixatyo xipatsi xara. Aryotari xara yobasigaigari xananeoegi, jeteoegi, jamoreoegi, pereseoegi, jebeoegi intiri jeboseoegi.
9 Noxemaigaxeritari ixaemababageigaxea, aixiro noneaigaxeri yatsipereaxagabageigaxaria Jepitoxuniria.
10 Maixari maixa bineni nomitiganxaxe paraonxu pinxantaxeria irapaxuaigaeria, narotari sintaigari.
11 Yogari Moisesi ixantiri:
—¿Matsi tsininpatyoa naneni tyapae noataxea paraonxu nonxantaxeria irapaxuaiganaeria?
12 Xantanxitsya ineni ixantiri:
—Piatetyo, nontentaxenpitari. Maixari maixa tyapae pogataxeniri naneni mitiganxaxenpi nonxantaxenpi: Jantari pamaiganaeria parixoti poboxaigaxe jaxa otonxoaraxu pisinebentasanoiganaxenara pinxenaxagageigaxeroa nonxantaigaxenpiria.
13 Inpo ixanti Moisesi:
—Jantari noataxerixa nonxantaigapaaxeria biseraereegi: ‘Inti mitiganxaxena Tasorentsi ixematsaigiria gonteireiganaxenpiria’, inpo ineniegi inxantaigaxenarixa: ‘¿Tyara ipaita yoga Tasorentsi?’ ¿tyara nonxantaigeri?
14 Ixanti Tasorentsi:
—NANTITARI NANTI. Onti pinxantaigaxeri: ‘Intitari mitiganxaxena NANTI’.
15 Aixiro ixantiri:
—Pinxantaigaxeria aixiro pinxante: ‘Inti mitiganxaxena Tasorentsi, Itinxami gonteireiganaxenpiria, iritari ixematsaigi Jaberan, Bisaxo intiri Jaxobo’. Aryotari nopaitari xantanaxani.
117 Bisaxo intiri Jaxobo, ixoneatimotaxena ixantaxena: Maixa noneaigaxeri nasintaigaria naiganxitsyaria Jepitoxu noneasanoigaxeri yatsipereaxagabageigunxania
17 osi noxantaxe: Namaiganaerityo parixoti janiri yatsipereabageigai Jepitoxu onti nontentaiganaxeri otyapaegitetia yobasigaigia xananeoegi, jeteoegi, jamoreoegi, pereseoegi, jebeoegi intiri jeboseoegi’.
18 Inpo ineniegi inxematsaigaxenpi osi pintentaiganaxenpari piaigaxea paraonxu pinxantaigaxeria: ‘Yogari Tasorentsi, Notinxami naneniegi jebereoegi, ixoneatimoigaxena, irotari maixa noxogantaigaxaria noaigaxea osarigagitetapaaxea nontagaigaxeneria piratsi. Nomagaiganaxe abotsixu mabati xutagiteri’.
19 Xantanxitsya naneni nogataxe jaratyo yapaxuaiginpi xogapage jarixa naneni tsimanxasitari tyapae irapaxuaigaenpia,
20 nontsimanxaigaxenparitari nogixoneatimoigaxeria nagabeane nogaxagabagetagaigaxeria sorerere nantsipereaxagaigaxeria mayaniro Jepitoxuniria osi irapaxuaigaenpia.
21 Jantari piaiganaea jara piaigi xogapage, ontityo inpaarantaigabaxenpi Jepitoxuniria, narotari xanyotagagetaxerome maixa.
22 Paniropage tsinane onebigetanaxero tsinaneegi Jepitoxuniria onpaigabaxeroa nenxetsixipage yobetsixantunxaniria perata intiri xori. Aixiro onebigetanaxero sapirontsipage pairoria otyapaetasanogetaxe ironiri irisapiigaxenpa pitomiegi ontiri pisintoegi. Onti onebigetanaxe ainyonitaxogeiganxitsyaria ontiri ixoriigiria tsipereaxagaigaxenpiria. Pinxanyoigaxea maixa pamapitsaiganaxeria Jepitoxuniria iaraxipage.
1 Inpo inianaxe Moisesi ixanti:
—Jaratyo ixematsaigana, ontityo inxantaigaxe: ‘Teatyo arisano inxoneatimotenpi Tasorentsi’.
2 Ixantiri ineni:
—¿Tatoita pairixaxe? Ixantiri:
118 a
—Onti noxotixiiro.
3 Ixantiri:
—Atsi buoxero sabi. Inosixi yobuoxiro oga oxenaxe opeganaxa maranxe ipinxanaxeri isiganaxa.
—Atsi nosixaeri irisixu. Iroro inosixaxeria irisixu ogatyo oxenaxe opeganaa ixotixiiro yapagotairoa.
5 Inpo ixantiri:
—Maixari maixa ineaigaxerorixa pinxanyotaxeroa maixa inxematsaigaxenpi arisano noxoneatimotaxenpi, narotari Tasorentsisanoria ixematsaigiria gonteireiganaxenpiria, narotari ixematsati Jaberan, Bisaxo intiri Jaxobo.
10 Inpo ixantiri Moisesi:
—Jaroxa ixematsaigana, teanixa nogatumate noniabagetea nonxenxiabagetea xantaxani noxanyotara pairani xigonxiro maixa piniaxenara. Teatyo noniagantsitumate.
11 Ixantiri:
—¿Matsi tsinityoa timaxagaxeria ibagante matsigenxa? Aixiro ¿tsinityoa betsixaxeria teria irinie intiri teria inxeme intiri aixiro neatsyaria intiri teria inee? ¿Matsi tea naneni betsixaigerime?
12 Irotari maixa nonxantaxenpi piataxea, nontentaxenpitari. Naneni niaxagaxenpime nogatabaxenpi tatarixa pinxantaxe. a
4.2 xotixiirontsi: yogari biseraereegi pairaniniria yogameiga yamaigia ixotixiiro tyaxa iaigaxe, irotari yabentaiga.
119 Xantanxitsya ineni ixantiri:
—Jejee, jaroxa noati. Atsi mitiganxe pasini gabeanxitsyameria.
14 Yotsimanxutarityo Tasorentsi ixantiri:
—¿Matsi tea noneeri pirenti Jaaron yogonteiretanaxeria Jirebi iniagantsitasanoti? Maixari maixa iroboxaxe inxogaxenpia inpo ineaenpia irisinebagetaxenpatyo xara.
15 Bineniri pinxamantagetaxeri mayatiro iriniaxeria, nanenitya mutaxoigaxenpime piteniro piniagantsiigaxea, aixiro nogatagaigaxenpi tyaxa pinxantaigaxenpa.
16 Tatarixa pinxogaxe pinxantaigaxeria pitobaireegi ineni nianxitsyame. Bineni xamantabaxerime xanyomataxa nantinirixatyo nianxitsya.
Ipiganaara Moisesi Jepitoxu
27 Inpogini yogari Tasorentsi iniaxeri Jaaron ixantiri:
—Piate pintonxiboabaxenparia Moisesi osarigagitetapaaxea. Inpo ineni iataxe yoguntetapaaxeri obonxutia ixoneatimotaxeria Tasorentsi yaseritapaaxari.
28 Yogari Moisesi ixamantagetaxeri mayatiro ixantaxeriria Tasorentsi, aixiro ixamantagetaxeri mayatiro tyaxa inxantaigaxero irogixoneaigaxeroa iragabeane Tasorentsi irogaxagantaxea sorerere.
29 Inpo iaigaxe Moisesi itentanaxaria Jaaron yapatoitaigapaaxeri mayaniro itinxamiegi biseraereegi.
30 Yogari Jaaron iniaigaxeri ixamantageigaxeria mayatiro ixantaxeriria Tasorentsi Moisesi, aixiro yogixoneatimoigaxeri iragabeane Tasorentsi ineaxagaigaxeria mayaniro biseraereegi
31 osi ixematsaigaxeri. Jantari ixemaigaxea ineaigaxeria Tasorentsi yatsipereaxagabageigunxania ixanagabentaiganaxari, ineaigaxetari pairo itsarogaxagantabageta.
120 Moisesi intiri Jaaron iaigaxea paraonxu
1 Inpogini yogari Moisesi intiri Jaaron iaigaxe paraonxu ixantaigaxeria:
—Yogari Tasorentsi, Notinxami naneniegi biseraereegi, ixantaxe: ‘Panpaxuaigaxeria nasintaigaria iriaigaxea osarigagitetapaaxea irobetsixaigaxea ibiesetaegite inxenxiiasanoigaxenara’.
2 Ixanti paraon:
—¿Matsi tsininpatyoa yoga Tasorentsi tyapae nonxematsataxeria nanpaxuaigaxenpia bineniegi biseraereegi? Teanixa noneimateri, jaratyo napaxuaiginpi.
3-19 Osi aryonpatyo yatsipereaxagasanoiganaxaria mayaniro biseraereegi.
1 Inpo ixantiri Tasorentsi Moisesi: “Maixa noxogaxe nomitiganxaxenpia piataxea janta paraonxu, irityo nianxitsyame pirenti janiri bineni niatsya.
2 Bineni xantaxerime Jaaron mayatiro noxantaxenpiria maixa, inpo iritya niaxerime paraon tyapae irapaxuaigaeria biseraereegi iriaigaea parixoti.
4 Yogari paraon jara ixematsatumatinpi bineniegi xantanxitsya naneni nogixoneatimoigaxeria mayaniro jepitoxuniria nagabeane ontiri aixiro nontsimanxaigaxeria nantsipereaxagaigaxeria tyapae namaiganaeriniri nasiegi nobiseraereegite parixoti.
5 Jantari nogixoneatimoigaxeria mayaniro jepitoxuniria nagabeane aixiro namaiganaeria parixoti nasiegi nobiseraereegite, aryo irogataigaxe ineniegi nanti Tasorentsisanoria”.
6 Inpo yogari Mosesi intiri Jaaron yobetsixaigaxero mayatiro ixenaxagasanoigaxero ixantaigaxeriria Tasorentsi.
8-24 Inpogini yogari Tasorentsi yagabeaxagaigaxeri Moisesi intiri Jaaron yogixoneaigaxeroa iragabeane Tasorentsi tyapae irapaxuaigaeriniri. Oxetyo yogiibataxe ixotixiiro ipegaxagaxeroa maranxe inpo axirotyo opeganaa ixotixiiro. Inpo aryotya iaigaxe niaxu ipasaatantaigaxaroa ixotixiiro oga oxenaxe opeganaxa jiraatsi ixamaabagetanaxe mayaniro timaatantaxaroria, osi ositiatanaxe tyatinpa obiixaenxani.
6-24 Inpo aryotya iaigaxe niaxupage ontiri niatenipagexu yosotogaigaxeroa jojajaipage otobaigabagetityo xara otiabagetanaxerotyo Jepito. Inpo irotya ipasatantaigaxaro ixotixiiro xipatsipane oga oxenaxe opeganaxa netsi intiri aixiro ixentiaxitite piratsipage yagintaiganaxari mayaniro Jepitoxuniria intiri aixiro ipirapage. Inpo yogari Tasorentsi yomitiganximoigaxeri aixiro tsigito intiri sitetsi yoberaabageiganaxerityo xara.
32 Xantanxitsya yogari paraon ineabetaxatyo oxanyotaxara maixa aryonpatyo itsaneaiganaxariri biseraereegi teatyo inxoge irapaxuaigeria.
123 Inpogini yogari Tasorentsi ixantiri Moisesi: —Piataatea paraonxu pinxantaxeria: ‘Yogari Tasorentsi, Notinxami naneniegi jebereoegi, ixanti: Panpaxuaigaxeria nasintaigaria iriaigaxea intagaigaxenara piratsi.
2 Jantari jarixa papaxuaigiri
3 yogari Tasorentsi irogamagagetaxero mayaniro pipiraegi omantsigabageiganaxea onxamabioiganaxe pigabayote, piasinote, a pigameyote, pibaxane, pobisyate, mayaniro.
4 Xantanxitsya mayaniro ipirapageegi biseraereegi jaratyo ixamumati paniro’.
5 Inpogini ixantaxe Tasorentsi:
—Onxutamanitanaxea aryo nogamagagetaxero.
6 Inpo aryo ixanyotaxero. Oxutamanitanaxea oxamabiotaxetyo mayaniro ipiraegi Jepitoxuniria, xantanxitsya yogari irasiegi biseraereegi teatyo inxamumate paniro.
7 Inpo yogari paraon ixamosotaxagantaxero ipiraegi biseraereegi teatyo inxamumate paniro, xantanxitsya ineni aryonpatyo isintsitanaxeri teatyo inxoge irapaxuaigeria.
8 Inpo yogari Tasorentsi ixantiri Moisesi intiri Jaaron:
9 Oga onxenaxe onpeganaxenpa xipatsipane ontsotenxagiteanaxenparo Jepito oga inxenaigaxe isonpoiganaxe mayaniro Jepitoxuniria. Osonpoiganaxe aixiro mayaniro ipiraegi.
12 Inpo aryo oxanyotaxa, xantanxitsya yogari paraon aryonpatyo isintsitanaxeri tea inxoge irapaxuaigeria inxenaxagaxeroa ixantaxeriria Tasorentsi Moisesi, iritari xanyotagaxeri Tasorentsi maixa.
a
9.3 Pigabayote “sus caballos”; piasinote “sus asnos”; pigameyote “sus camellos”.
124 23b
Inpogini yogari Tasorentsi yobarigaxero xaxoarexi omarapagetyo xara oxonogaxaro xareti osaatsantsagagematityo xara oxantagematityo pugarara pugarara
25 ixamabioigaxetyo mayaniro piratsipage nagetanxitsyaria tsamairentsixu. Ixamabioigaxetyo aixiro matsigenxaegi. Mayatirosanotyo obosasinxeataxero panxirentsipage ontiri mayatiro intsyatopage.
26 Xantanxitsya jantari Gosenxu yobasigaigara biseraereegi tea onparigumate.
Inpo iritya yomitiganxaxe Tasorentsi tsyosini yapagiteabagetanaxarotyo xara isexataxaroa mayatiro panxirentsipage aityotyaria onagebetaa ogamagagetaxeroa xaxoarixi.
21 Inpogini yogari Tasorentsi ixantiri Moisesi:
—Xontsae xurayo tyapae omapunasetanaxenpaniri mayatiro Jepitoxu onxantanaxea mapuna.
22 Yogari Moisesi yaxontsaanaxe xurayo oga oxenaxe omapunasetanaxe mayatiro Jepitoxu oga oxenaxe ma mapunase
126 23 mabati xutagiteri. Tyanpa inxantaigaenpa ineabaxagaigaenpara Jepitoxuniria, teanixa tatoita xoneatumataatsyame, aixiro tyanpa inxantaigaenpa inxenabageigaea, xantaxa oxanyotaxara maixa xigonxiro omabatanaxara xutagiteri. Intaganibani xoneagitetaxoigaatsya biseraereegi.
24 Inpo yogari paraon ixaemaxagantaxeri Moisesi ixantiri: —Maixa piaige pobetsixaigaxiteroa ixantaigaxenpiria Pitinxami. Tyapae pintentaiganaxeria pitomiegi ontiri pisintoegi, xantanxitsya jaratyo pamaigiro pobisyaegite ontiri pibaxaneegi. 25a
Inianaxe Moisesi ixantiri:
27 Xantanxitsya paraon aryonpatyo isintsitanaxeri teatyo inxoge irapaxuaigaxeria, iritari xanyotagaxaro maixa Tasorentsi.
28 Inpo ixantiri Moisesi: —Piataetyo, maixa jaratyo pineimataana. Jantari poboxaaterixa pineaenara pinxamaxetyo.
29 Ixanti ineni:
—Tyapaetyo, jaratyo noneimatainpi.
Ixantaxea Tasorentsi inxamageigaxea itsitixiigaxeria Jepitoxuniria
1 Inpogini yogari Tasorentsi ixantiri Moisesi:
—Maixa panibati nantsipereaxageri paraon intiegiri mayaniro Jepitoxuniria inpo osi irapaxuaigaenpi piaigaea parixoti,
127 inxatimaigaxenpityo iromitiganxaigaxenpia.
2 Maixa piniaigaxeria mayaniro pitobaireegi pinxantaigaxeria iriaigaxea paniropage inebiigaxeria Jepitoxuniria tsyoenitaxoigaxariria inpaigaxeria nenxetsixipage intiri aixiro yogasigenpitataganiria genpitantsixu yobetsixantunxaniria perata intiri xori. Aryo onxanyoigaxe tsinaneegi oneniegi.
3 Yogari Jepitoxuniria isinebentaigaxaritari biseraereegi intiri aixiro Moisesi isinebentaiganaxarityo xara ineaigaxeri pairo yagabeabageti. Aryo ixanyoigaxa inanpinaegi paraon intiegiri aixiro mayaniro, iritari xanyotagaxaro maixa Tasorentsi.
4 Inpo yogari Moisesi ixantiri paraon:
—Ixantaxe Tasorentsi: ‘Oniganxigitetanaxea noxenabagetaxe jaxa Jepitoxu
5 nogamagaigaxeria mayaniro itomiegi itsitixiigaxeria Jepitoxuniria. Nomataxeri aixiro itsitixitaxeria xobeenxari paraon nonxaratagabagetanaxeri otsitixitaxeria nanpiriantsiegi teria onpaitumaigenpa. Nomaigaxero aixiro piratsipage nogamagaigaxero oxetyoria tsitixitanxitsya oboitaxea.
6 Inxaemababageigaxetyo xara Jepitoxuniria inxenxiaigaxeria itomiegi. Tea oneimagetenxani onxanyotea maixa, aixiro jaratyo oneimataagani inpogini.
7 Xantanxitsya yogari biseraereegi jaratyo tyara noxantumaigiri. Aryo onxanyoigaxe aixiro ipiraegi jaratyo oxamumaigi paniro. Aryo onxanyotaxenpa maixa tyapae pogataigaxeniri nasirixoigaxeri biseraereegi nasintaigaxaria’.
9 Inpo yogari Tasorentsi ixantiri: —Yogari paraon jara ixematsaiginpi tyapae noneaxagaigaxeriniri Jepitoxuniria posante teria oneimagetenxani irogataigaxeniri naneni pairo nagabeabageti.
128 Pasexoa
1 Inpogini yogari Tasorentsi iniaxeri Moisesi intiri Jaaron ixantiri:
2 “Yoxari yoxa tsitenixuniria iriro pinpegaigaxe tsitenixuniria
1 omirinxa siryagarini.
3 Maixa piniaigaxeria mayaniro pitobaireegi pinxantaigaxeria tsinanetaxoiganxitsyaria: ‘Aganaxenpara xutagiteri 10, paniropage pagageigaxea paniro obisya.
4 Jantari jarixa itobaigi pitimaigia magimoigaxenpiria onti pinpaigaxeri tsyoenitaxoigaxenpiria tyapae pintsonxaigaxeriniri pisexataigaxenparia. Jantari pintobaigaxerixa panirotyo panpuntaigaxenpari.
5 Yogari obisya pagaigaxeria jaratyo tyara ixantumata, onti intyapaetasanotaxe. Inti pagaigaxe surari siryagaxotananxitsyaria patiro, inenixa obisya intirixa a xabera.
6 Inpogini aganaxenpara xutagiteri
14 aryo pontsyanoxireaigaxeri. Onti pontsyanoxireaigaxeri paenityara ontsitenienxatanaxe.
7 Ogari irirajana pagaigaxero pinpintaboatantaigaxenparoa intsyapoa sotsimoroxutiria ontiri aixiro jenoxutanxitsyaria.
8 Inpo ontsitenitanaxea aryo pisexataigaxenpari, onti pintasiigaxeri tsitsixu. Onti pisomanxantaigaxenpari pan teria onxonogenpa opoegantaria. Jantari pisexataigaxenparia onti pintentagantaigaxenpari panxirentsisipage xepisiri.
9 Jara pisexatumaigari xanianiro, aixiro jara poboxiigiri, ontityo pintasiigaxeri tsitsixu mayaniro igitoina, ibonxitipage ontiri iranigaxi ontiri aixiro iriraapana mayatiro.
10 Pintsonxatasanoigaxerityo pisexataigaxenparia mayaniro. Jara pogaiganai pisexataigamanaenparia. Jantari ainyotyarixa irinae pintagaigaxerityo tsitsixu.
11 Jantari pisexataigaxenpara pobetsixageigaxenpa pisapiigaxenpara pisapiro piatantaiganaxenparia. Pisapatogeigaxenpara, aixiro panpagoigaxe pixotixiiro, inpo pinxatimaigaxeroa pisexataigaxenpara, ontitari Ibasexoate Tasorentsi.
12.5 Xabera “cabra”
129 tsitixitanxitsya. Jara paniro nogamagaigiri ineniegi, nomatanaxerotyo aixiro ipiraegi nogamagutaigaxeria oxetyoria tsitixitanxitsya oboitaxea. Nontsimanxasiigaxenparityo mayaniro ipegageigaxeria itasorentsite Jepitoxuniria, nantitari Tasorentsi.
13 “‘Jantari noboxaxea noneapaaxerorixa irirajana pipintaboataxeroa intsyapoa sotsimoroxutiria panxotsi pinantaigaxaria, jara nomaiginpi
130 bineniegi onti nonxenaguiganaxenpi.
14 Xantaxa onxanyotaxenpara maixa omirinxa siryagarini aganaenpara oxa xutagiteri pobetsixaigaxe pibiesetaegite pinxenxiiaigaeroa noxenaguiganaxenpia nabisaaxoigaxenpia. Omirinxa aryo inxanyoigaxenpa mayaniro pogonteireegi inpogini xantaxani inxenxiiaigenparoa, narotari xantanxitsya.
15 Onti pisexatunteigaxenpa pan teria onxonogenpa opoegantaria xigonxiro aganaxenpara
7 xutagiteri. Jantari pintsitiiganaxeroa pisexataiganaxenparoa pioxageigaxerotyo mayatiro opoegantaria janiri otimumati pibanxoegixu. Mayanirotari tsinirixa sexataxenparome xonoganxitsyaria opoegantaria janxityo noxanyotagaari nasintaria.
16 Jantari pintsitiiganaxeroa onti panpatobentaigaxena. Aryo pinxanyoigaero aixiro aganaxenpara
7 xutagiteri. Jaratyo pantabagetumaigi, intagati oboxitaxenxaniria pisexataigaxenparia.
17 Xantaxani onxanyotaxenpara maixa omirinxa siryagarini pisexatunteigaxenpa pan teria onxonogenpa opoegantaria xigonxiro aganaxenpara
7 xutagiteri pinxenxiiaigaeroa oxa xutagiteri namantaiganainpiria parixoti pinaigabetaxara Jepitoxu. Aryo inxanyoigaxenpa aixiro mayaniro pogonteireiganaxeria inpogini.
18 Omirinxa siryagarini iraganaenpara tsitenixuniria
1 aryo pisexataigaenparo. Onti pintsititantaiganaxenparo xutagiteri
14 ontsitenitanaea xigonxiro aganaxenpara xutagiteri
21 ontsitenitanaea’ ”.
22 Ogari irirajana pagajaigaxero poyagiaigaxeroa tsotaxu, inpo pagaigaxe isopo pogiaataigaxeroa pinpintaboatantaigaxenparoa intsyapoa sotsimoroxutiria ontiri jenoxutanxitsyaria inpo jara tsini sotogumatatsya sotsi xigonxiro onxutamanitanaea.
23 Iroboxaxetari Tasorentsi irogamagaigaxeria Jepitoxuniria. Jantari ineapaaxeroa irirajana obisya pipintaboataxeroa intsyapoa sotsimoroxutiria jara
131 yogiagiri gamagantanxitsyameria onti inxenaguiganaxenpi.
24 Xantaxani pinxanyoigaxenpara maixa bineniegi intiegiri aixiro pogonteireegi. Omirinxa siryagarini pinxenxiiaigaero, intitari xantanxitsya Tasorentsi.
25 Jantari piaigaxea pobasigaigaxenpara janta xipatsixu ixantaxeria Tasorentsi inpaigaxenpiroa xantaxani pinxenxiiaigaeroa oxa pobetsixaigaxea pibiesetaegite.
26 Inpo inxantaigaxenpirixa pitomiegi: ‘¿Tata tatoina pobetsixaigaxea?’,
27 bineniegi pinxantaigeri: ‘Onti noxenxiiaigairoa pairani yoboxaxea Tasorentsi irogamagaigaxeria Jepitoxuniria, xantanxitsya naneniegi onti ixenaguiganaxena ineaxeroa irirajana obisya notsyanoxireaigaxeria’ ”. Iroro ixemaigaxea mayaniro isinebentaiganaxari Tasorentsi ixanagabentaiganaxaria.
28 Inpo osi iaigaxe ixenaxagaigaxeroa mayatiro ixantaxeriria Tasorentsi Moisesi intiri Jaaron. Ixamaigaxea itsitixiegi Jepitoxuniria
29 Inpogini oniganxigitetanaxea yoboxaxe Tasorentsi yogamagaigaxeria mayaniro itomiegi Jepitoxuniria ixetyoria tsitixitanxitsya. Yogamagaxeri ixetyoria itsitixitaxe xobeenxari paraon xigonxiro ixaratagabagetanaxeri itsitixitaxeria sitaxotanxitsyaria, imataxero aixiro ipiraegi oxetyoria tsitixitanxitsya oboitaxea.
30 Inpo itinaanaxa paraon niganxigitexu intiegiri inanpinaegi intiri aixiro mayaniro Jepitoxuniria ixaemababageigaxetyo xara, teanixa ontimumate patiro panxotsi jaria itimi igamaga.
31 Yogari paraon ixaemaxagantaxeri Moisesi intiri Jaaron tsitenigetixu ixantiri: —Maixari maixa piaigepage sintsi pintentaiganaxeria mayaniro pitobaireegi piaigaxea pintagaigaxemeria Tasorentsi pipiraegi aryotari pixantaigaxeri tsyapi.
32 Pamaiganaxeroa pobisyaegite ontiri pibaxaneegi piaigaxea, irotari pixogaigaxe bineniegi. Piniabentaigaxenara naneni aixiro.
33 Yogaegiri Jepitoxuniria ixatimaigaxerityo yomitiganxaigaxeria ixantaigaxetari: —Paenitya anpogeraigaxenpa mayaniro.
34-41 Osi iaiganai mayaniro, intitari tentaiganaari Tasorentsi. Jataxe abisanaxe
430 siryagarini inaigaxea biseraereegi Jepitoxu. Jantari iaiganaia ixarabageigaxetyo mayaniro surariegi 600,000. Ogari tsinaneegi intiri jananexiegi tea irogataigenxani.
2 “Maixari maixa mayaniro pitomiegi ixetyoria tsitixitanxitsyame pasintaxagaigaxenaria. Aryo pinxanyotagaigaxero aixiro mayaniro pipirapageegi tsitixitanxitsyameria pasintaxagaigaxenaroa”.
Mararo ontiri tsitsi
17 Jantari yapaxuaigairia paraon iriaigaea parixoti yogari Tasorentsi tea aryo inxenaxagaigeri igipatsitexu pirisiteoegi. Otsyoenibetaxatyo, xantanxitsya onti ixantaxe: “Onti inxentabaxagaigaxenpa inpo inxantaiganaxe: ‘Jameraxari noboxaigi’, osi inpigaiganae Jepitoxu”.
18 Jerotyo onti ixenaxagaiganaxeri osarigagitetapaaxea onaxea Xiraamonxeari Inxajare. Ineniegi yamageigaxe ixentantaigaria.
19 Yogari Moisesi yamanairo aixiro itonxi Jose, iritari xantaigaxeriria gonteireiganaxeriria biseraereegi ixanti: “Arisanotyo yogari Tasorentsi jara imagisantaiginpi, onti inxenxiiaigaenpi iramaiganaenpia parixoti. Jantari iramaiganaenpia parixoti pamaiganaeroa notonxi oneni”.
20 Inpogini iaiganaxe iponiaiganaxa Soxotixu xigonxiro yogabageigiro Etamaxu, aryo imagaigaxe. Xarari xara onti oxarataxea osarigagitetapaaxea.
21 Yogari Tasorentsi itentaiganaxari. Jantari xutagiterixu onti yogiibaigaxeneri mararo tyapaeniri ironiri irogiaiganaxe. Jantari tsitenirixu onti yogiibaigaxeneri tsitsi otsiboiganaxeria tyapae inxenaninxaiganaxeniri aixiro.
22 Oxantaxanityo ojibaiganaxeri mararo xutagiterixu. Jantari tsitenirixu oxantaxani otsiboiganaxeri tsitsi. Imonteiganaxaroa biseraereegi Xiraamonxeari Inxajare
14 Inpogini yogari Tasorentsi ixantiri Moisesi:
2 “Pinxantaigaxeria pitobaireegi iriaigaxea oataxara Piairotexu irimagaigapaaxea otsapiaxu inxajare Baareseponxu otsyoenitaxea Migorore.
3 Inxantaxetari paraon inxante: ‘Mataxa joxaigaxa osarigagitetapaaxea tyanpa inxenaigaxe’.
4 Inpo inpatimaiganaxenpi, narotari xanyotagaxerime maixa tyapae ineaxenaniri ineni intiegiri aixiro isoraroegite pairo nagabeabageti. Aryo inxanyoigaxe aixiro mayaniro Jepitoxuniria irogataigaxe nanti Tasorentsisanoria”.
135 Inpo ineniegi ixenaxagaigaxero ixantaigaxeriria iaigaxe.
5 Inpogini itsabetunxani paraon isigaiganaxara biseraereegi ogatyo ixenaxe yotsimanxanaxatyo ineni intiegiri aixiro inanpinaegi ixantaiganaxea: —¿Tyaxa axantaigaxara apaxuaigaxeria iriaigaxea? Maixa tsininpatyo tabagetimoigajaeme.
6 Osi yobetsixaxagantanaxero isigaxotantaria, aixiro yagageiganaxeri mayaniro isoraroegite.
600 isigaxotantaigaria ixentabaxagaigara pairoria abisaxe otyapaetasanotia. Aixiro yamaiganaxero mayatiro otobaire osigaxotantaganiria nanxitsyaria Jepitoxu. Patiropage onti ixenantaxaro paniro itinxamiegi soraroegi.
8 Inpo iaigaxe ipatimaiganaxeria biseraereegi, ineaxetari jataxe isigaiganaxa yamageiganaxea posantepage tyapaeripage yasintageigaria Jepitoxuniria. Onti ixanyotaxero maixa paraon ipatimaiganaxeria iritari xanyotagaxeri maixa Tasorentsi.
9 Jantari ipatimaiganaxeria itentaiganaxari mayaniro isoraroegite. Yamanaxero aixiro mayatiro isigaxotantaigaria ontiegiri aixiro mayaniro a igabayoegite, aryo inebentaxoigapaaxari Piairotexu Baareseponxu.
10 Jantari itsyoenitaxoigapaaxaria ineniegi inebentaxoigabaxari ixenaigapaaxea ogatyo ixenaigaxe itsarogabageiganaxetyo xara ixantaigaxeri Tasorentsi irosentaxoigaxenparia.
11 Inpo ixantaigiri Moisesi: a
14.9 Igabayoegite “sus caballos”.
136 —¿Matsi tea ontime Jepitoxu xipatsi nonxitatantaigaenparia nonxamaiganaea jerotyo pamaigaxenara jaxa nonxamaigaxea parixoti osarigagitetapaaxea? ¿Jantari jara pixanyoigana maixa? ¿Jantari jara pamaigana jaxa?
12 Noxantaigabetaxenpini janta Jepitoxu noxantaigi: ‘Jara pitentaigana, tyapaetyo nantabagetimoigaxeria Jepitoxuniria. Pairo abisaxe otyapaetaxea nantabagetimoigaxeria abisaxe nonxamaigaxea jaxa osarigagitetapaaxea’.
13 Xantanxitsya Moisesi ixantaigiri mayaniro:
—Jara pitsarogaigi. Atsi xemisantaxoigenpa. Yogari Tasorentsi inxisaxobentaiganaxenpitari maixa. Mayaniro ineniegi Jepitoxuniria jaranixa pineimaigairi.
14 Yogari Tasorentsi inenityo xisaxobentaiganaxenpime osi poguntebageiganaxe sorerere.
15 Inpo yogari Tasorentsi ixantiri Moisesi:
—Maixa intaga piniaigana. Xantaigeri iriaiganaxea.
16 Bineniri nosixero pixotixiiro panpagotaxeroa panxontsaaxagaxeroa inxajarexu onpatuaatanaxea onpiriatanaxea niganxi tyapae inxenaiganaxea.
17 Yogaegiri Jepitoxuniria inpatimaiganaxenpi, narotari xanyotagaigaxerime maixa inpo nonpogereaigaxeri mayaniro isoraroegite paraon nomataxero aixiro isigaxotantaigaria ontiri aixiro igabayoegite,
19 Inpo yogari isaanxarite Tasorentsi jibatananxitsyaria mararoxu aryotya iataxe itisitaegixu yonpogiiganaxeria
20 yotixaxoiganaxeria. Jantari otsyapinitanaxea ogari mararo aryotya opeganaxa tsitsi otsiboiganairia biseraereegi, xantanxitsya yogaegiri Jepitoxuniria onti ineaigaxero mapunasemataxa, jerotyo tyanpa inxantaigaxenpa irainyoniigaxenparia.
21 Inpo yogari Moisesi iataxe otsapiaxu inxajare yaxontsaanaxea oga oxenaxe otanpiabagetanaxe tanpia jiririri oponienxataxa yosotogia syabogaenxari xigonxiro oxutamanitanaxea osi opatuaatanaxe
137 niganxia. Oxanyotaxa mayatiro maixa, iritari xanyotagaxero Tasorentsi orobatsatasanotanaxea xipatsi.
22 Agaatanaxa nia xatonxu ontiri xamatitya opiriatanaxea inxajare, inpo yogaegi biseraereegi ixenaiganaxe opiriatanaxea imonteaiganaxara.
23 Inpo yogaegiri isoraroegite paraon ipatimaiganaxeri ixenaiganaxea ineniegi aixiro opiriataxea. Yamaiganaxero isigaxotantaigaria ontiri aixiro igabayoegite.
24 Yogari Tasorentsi inaxe janta mararoxu tsitsixu. Inpo oxutamanitanaxea ineaigaxeri Jepitoxuniria itasonxaxoigaxeri yomintsarogaigaxeria tyanpatyo inxantaigaxenpa.
25 Aixiro ogari otiguronxantaria isigaxotantaigaria ogatyo oxenaxe otsoxiagetanaxa tyanpa onxantaenpa osiganaea. Inpo ixantaigi ineniegi: —Tsamexario asigaiganaxea, ixisaxobentaiganaxaritari Tasorentsi biseraereegi, jaroegi onti yotsimanxaiganaxai.
26 Xantanxitsya yogari Tasorentsi ixantiri Moisesi:
—Xontsajae aixiro inxajarexu anpamanxaxoiganaxeria Jepitoxuniria ontiri isigaxotantaigaria ontiri aixiro igabayoegite.
27 Aryo ixanyotaxero ineni yaxontsaanaxe inxajarexu inpo oxutamanitanaxea ogatyo oxenai nia apamanxanairo mayatiro. Isigaigabetanaxa Jepitoxuniria xantanxitsya agaigabaxeri osi ioxaabioigaxa mayaniro, iritari xanyotagaxero maixa Tasorentsi.
28 Jerotyo osagantaataxotantaiganaxariria isoraroegite paraon ontiri isigaxotantaigaria ontiri aixiro igabayoegite. Teatyo irabisaaxotumatae paniro patimaiganaxeriria.
29 Xantanxitsya yogaegi biseraereegi jataxetari imonteaigaxa ixenaigaxea opiriatanaxea, agaataxatari nia xatonxu ontiri xamatitya.
30 Aryo ixanyotaxero maixa Tasorentsi yabisaaxoigaxeria janiri yatsipereaxagaigari Jepitoxuniria. Inpo ineniegi ineaigaxeri joxajaiganxitsyaria yamaabiobageigaxea otsapiaxu.
31 Jantari ineaigaxeroa oxanyotaxara maixa yogabageiganaxe sorerere, ineaigaxetari yogixoneatimoigaxeria Tasorentsi iragabeane ixisaxobentaigaxaria yotsimanxaigaxeria Jepitoxuniria. Osi ipinxatsaiganaxeri Tasorentsi ixematsatasanoigaxeria ineni intiri Moisesi, iritari ironperane.
Inpogini Moisesi itentaigaxari mayaniro biseraereegi imatixabentaigaxeria Tasorentsi.
Nia Maraxutiria
22 Inpogini yogari Moisesi itentaiganaxari biseraereegi iaiganaxea iponiaiganaxaroa Xiraamonxearixu Inxajare iaiganaxeroa osarigagitetapaaxea Syoroxu. Xarari xara tea ineimaigaero nia xigonxiro yomabataxoiganaxa xutagiteri.
23 Inpogini yoboxaigapaaxe Maraxu, xantanxitsya teatyo iragabeaige irobiixaigaxenparoa a oxepisiabagetitari, jerotyo ipaitantaigaxaroria Mara.
24 Inpogini ineniegi osi yotsimanxaiganaxari Moisesi ixantaigaxeria: a
15.23 Mara onti onxantaxea “xepisiari”.
139 —Maixa ¿tatatyo oita nobiixaigaxenpara?
25 Inpo ineni iniaxeri Tasorentsi. Yogari Tasorentsi ioxotagaxeri intsyato yagaxeroa ioxaataxeroa Maraxu oga oxenaxe teanixa onxepisiatae osi yobiixaigaxaro. Inpo yogari Tasorentsi iniaigaxeri ineaigaxeria arisanorixara inxematsaigaxeri ixantaigiri:
26 —Maixa bineniegi pinxematsaigaxenarixa pinxenaxagaigaxeroa nonxantaigaxenpiria pinegintebageigaxenpara jaratyo nobarienxatasitumaiginpi mantsigarentsi nonxanyotagaigaxenpia nobarienxatasiigaxeria Jepitoxuniria, nantitari Tasorentsisanoria begantatsyaria.
27 Inpo yoboxaigaxa Erimexu, aryo imagaigaxe itsyoenitaxoigaxaroa nia. Xarari xara ontitari osotogaagetaxe nia xipatsixu a onaxe
12, aixiro aryo otimaxe paremea onaxe
70. Tasorentsi ipaigaxeria biseraereegi manaa
1 Inpogini iaiganai mayaniro biseraereegi iponiaiganaxara Erimexu iaigaxea osarigagitetapaaxea paitatsyaria Sun. Aryo xara yoboxaigapaaxa. Ogari otonxoara Sunai onti onaxe janta oxaragetaxea osarigagitetapaaxea. Jantari yoboxaigaxara jataxe yaganaxa tsitenixuniria
2, ogari xutagiteri onti
15.
3 —Aryome irogamagaigaxename Tasorentsi janta Jepitoxu jameroxa noboxabageigi jaxa osarigagitetapaaxea nantsipereabageigaxea agaiganaxenara notasegane. Jantari janta ainyotari ibatsa ontiri pan nosexabageigara. Bineniegi pitentaigaxenani jaxa.
4 a
Xantanxitsya Tasorentsi ixantiri Moisesi:
15.27 Paremea “palmeras”: onti oxanyobetaxaro tsigaro.
140 —Naneni nonpaigaxerityo pan teria ineimaigero. Inpo ineniegi omirinxa tsipetyamani irapatoigamanaxe jaxarixa irisexataigaxenpa patiro xutagiteri, inpo osi noneaigaxeri aryorixa inxematsaigaxena nonxantaigaxeria.
5 Xantanxitsya omirinxa aganaxenpara xutagiteri
6 aryo pinxante irapatoigamanaxe jaxarixa irisexataigaxenpa piteti xutagiteri.
6 Inpo yogari Moisesi intiri Jaaron ixantaigiri mayaniro: —Paita paenityara irixianaenpa syabogaenxari yogari Tasorentsi irogixoneatimoigaxenpi pasini teria pineimaigero bineniegi tyapae pogatasanoigaxeniri ineni tentaigaxenpi jaxa.
7-8 Inpo onxutamanitanaxea irogixoneatimoigaxenpi pasini tyapae pogatasanoigaxeniri arisano yagabeabageti ineni, ixemaigaxenpitari piniasinaiganaxaria, iritari piniasinaigaxa potsimanxaigabetaxenara naneniegi, teanixa naneniegi Tasorentsi tyapae nonpaigaxenpia pixogaxoigaxaria. Maixa paenityara irixianaenpa syabogaenxari ineni inpaigaxenpi ibatsa. Jantari onxutamanitanaea onti inpaigaxenpi pan tyapae pisexabageigaxenpara pinxemamonxibageigaxenpara.
9 Inpo yogari Moisesi ixantiri Jaaron:
—Maixa xantaigeri mayaniro irapatobentaigaxenparia Tasorentsi inpo ineni iriniaigaxeria, ixemaigaxeritari iniasinaigaxaria.
10 Inpo ineni yapatoitaigaxeri iniaigaxeria. Inpo ainyotyara iniaigaxeri isyonxaiganaxa oataxara osarigagitetapaaxea ineaigutarityo Tasorentsi inporerenxanaxea mararoxu.
11 Inpo ineni iniaxeri Moisesi ixantiri:
12 —Naneni noxemaigaxeri iniasinaigaxenara yogaegi biseraereegi. Maixa pinxamantaigaxeria paita ontsitenitanaxea irisexataigaxenpa ibatsa. Jantari onxutamanitanaxea onti irisexataigaxenpa pan tyapae irogataigaxea nanti Itinxami, nantitari Tasorentsisanoria.
13 Inpo aryo oxanyotaxa. Paenityara irixianaenpa syabogaenxari ipoxaigapaaxe xentsori itsaisebagetapaaxatyo xara
14 Inpo orogitetanaia onti oxusotanaxe xanurobagetaxe entyatabagetaxe axamentyaxiegiti onxutabagetea xara.
15 Iroro ineaigaxeroa biseraereegi ixantabaxagaiganaxa: —¿Tatatyo oitara oxa? Teanixa irogataige tatoita. Yogari Moisesi ixantaigiri: —Onti pan ipaigaxenpiria Tasorentsi pisexataigaxenparia.
16 Ineni ixantaxe: “Paniropage iragaigaxe jaxarixa irisexataigaxenpa. Iragaigaxeneri aixiro mayaniro magimoigiriria, paniropage onti iragaigaxeneri
8 tasa”.
17 Inpo ineniegi aryo ixanyoigaxero, ixonogagarantaigaxa pairo yagasanoigaxe, pasini ogaxona yagaigaxe.
18 Inpo yamaiganaxero panxotsixu yogataigaxeroa xigonxiro oganaxero oxatinxaiganaxeria
142 paniropage
8 tasa. Yogaegiri gasanoiganxitsyaria oxigonxerotasanotaxaro
8 pamoxu irasiegi paniropage, tea abisumate. Aryo ixanyoigaxa aixiro teria iragasanoige oxigonxerotaxatyo.
19 Yogari Moisesi ixantaigiri: —Pintsonxasanoigaxeroa mayatiro jara pogumaiganai asi xamani.
20 Xantanxitsya ineniegi teatyo inxematsaigeri. Ixonogagarantaigaxa yogaiganaxero irisexataigaenparoa onxutamani, inpo oxutamanibetanaxa ma xenitaxe panetaxe osi yotsimanxaigaxeri Moisesi.
21 Inpo omirinxa ixanyoigaxero maixa omirinxa tsipetyamani yapatoigamanai jaxarixa irisexataigaxenpa. Inpo jantari iporeanaia oga oxenaxe obeanxanaa.
31 Inpo ineniegi ipaiigaxero manaa. Onti oxutataxe oxanyotaxaro oxitsoxi xorantero. Onti opotsyataxe oxanyotaxaro pan oxonogana tagania pitsi.
32 Inpo ixanti Moisesi: —Ixantaxe Tasorentsi: ‘Pagaigaxea
8 pamoxu manaa pogiagaigaxeroa xobitixu pogaigaxeroa ineaigaxeroa pogonteireegi irogataigaxea iroro nopaigaxenpi pisexataigaxenparia jaxa osarigagitetapaaxea nagaigaatinpia Jepitoxu’.
—Pagaxea xobiti pogiagaxea manaa
8 pamoxu pogaxeroa ibanxoxu Tasorentsi, xantaxani onaxea xara tyapae ineaigaxeroniri mayaniro irogonteireegi biseraereegi inpogini.
34 Inpogini yogari Jaaron ixenaxagaxero ixantaxeriria Tasorentsi Moisesi yogiagaxotaxero xajonaxixu nanxitsyaria ibanxoxu Tasorentsi.
35 Ineniegi omirinxa isexatunteigaxa manaa xigonxiro agabagetanaxa
40 siryagarini yoboxaigaxara Xanaanxu. a
16.31 Xorantero “culantro” ontirixa “cilantro”. Onti panxirentsi agaganiria oxonogantagania sexatsi tyapae ontsienxataxeniri.
143 Yosotogaataxeroa Moisesi nia inperitaxu
1 Inpogini yogari Tasorentsi ixantaigaxeri mayaniro biseraereegi iriaigaxea Irepirimixu. Inpo iaiganaxe iponiaiganaxara Sunxu iaigaxe imagaigapaaxe Irepirimixu, xantanxitsya tea ontime nia tatanpa irobiixaigaxenpa.
2 Osi yotsimanxaiganaxeri Moisesi ixantaigiri: —Paigenanityo nia nobiixaigaxenpara. Ineni ixantaigiri: —¿Jantari jara potsimanxaigana? ¿Jantari jara pixanyoiga maixa? ¿Matsi tea pinxematsaigeri Tasorentsi jerotyo pixogantaigaxaria maixa ineaxagaigaxenpia arisanorixara inimoigaxenpi ontirixa tea irinimoigenpi?
3 Inpo ineniegi imiregeiganaxetyo xara osi ixantaigaxeri Moisesi:
—Jameraxa pamaigana jaxa nantsipereabageigaxea nomire agaiganaxenara mayaniro naneniegi intiegiri notomiegi intiegiri aixiro nopiraegi.
4 Inpo ineni iniaxeri Tasorentsi ixantiri: —¿Tyaxatyo nonxantaigaxeria yoxaegi? Paenitya iripitanxaiganaxena.
5-6 Yogari Tasorentsi ixantiri: —Piate pintentaiganaxeria mayaniro inperitaxu Orebexutiria, xantanxitsya yogaegiri itinxamiegi pagagarantaiganaxeri pintentaiganaxeria pijibaiganaxea. Pamanaxeroa aixiro pixotixiiro pipasaatantaxaroria nia Jepitoxutiria. Naneni aryo nonaxe xara. Inpo bineni pinpasataxero inperita osotogaatanaxea nia irobiixaigaxenpara mayaniro.
7 Inpo ineni aryo ixanyotaxero, ineaigaxeri itinxamiegi biseraereegi. Yogari Moisesi osi ipaitaxero inperita Masa ontiri Meriba, aryotari
xara ipugatsaigaxariri Tasorentsi, aixiro yotsimajaigaxeri ixantaigaxea: “Teroxa irinimoigajae Tasorentsi”. Biseraereegi Sunaixu
3. Ogari xutagiteri onti
1. Aryo oxanyotaxaro otyara iponiaigara Jepitoxu xutagiterixu
1.
3 Inpo yogari Moisesi itonxoanaxe otonxoaraxu, ixogaxetari Tasorentsi iriniaxeria. Inpo jantari itonxoanaxea ixemaxeri iniaxeria ixantaxeria: —Pinxantaigaxeria biseraereegi irogonteireegi Jaxobo pinxante: ‘Ixantaxe Tasorentsi:
4 Bineniegi pineaigaxe tyara noxantaigaxeri Jepitoxuniria nopogereaigaxeria noxisaxobentaigaxenpia. Onti nagaigaatinpi Jepitoxu nabisaaxoigaxenpia, notsarogaxagaigaxenpitari osi nosentaxoigaxenpia xigonxiro namaigaxenpi jaxa.
5 Maixari maixa pinxematsaigaxenarixa pinxenaxagaigaxeroa nonxantaigaxenpiria nasintasanoigaxenpityo nontasanoigaxenpia. Ainyoigabetaxatyo tobaini matsigenxaegi basigaigatsyaria xipatsixu, xantanxitsya intaganityo bineniegi noxogaxagaigaxe nasintasanoigaxenpia. Naneni nasintagitearo mayatiro,
6 xantanxitsya intagani bineniegi noxogaxagaigaxe nasintaigaxenpia tyapae nonpegaxenpara Pitinxamiegi, aixiro bineniegi pinxanyoigaxenparia saseroroteegi pinpirinibentaigaxeroa mayatiro noxogagetiria naneni’. Maixa irotari noxogaxe pinxamantaigaxeria biseraereegi.
7 Inpo yogari Moisesi ipigaa inaigaxea mayaniro ixaemaigaxeri itinxamiegi ixamantaigaxeria mayatiro ixantaxeriria Tasorentsi.
8 Inpo magaisenirotyo ineniegi ixantaigaxe: —Mayatiro ixantaxeria Tasorentsi nonxenaxagaigaxerotyo. Inpo yogari Moisesi iritya xamantaxeri Tasorentsi ixantaigaxeria ineniegi mayaniro.
9 Inpo yogari Tasorentsi ixantiri:
145 —Maixari maixa noboxaxe noniaxenpia, onti nonantaxenpa mararo naamoxaxotaxe nomapunasetaxotaxe, noxogaxetari inxemaigaxenara mayaniro noniaxenpia tyapae xantaxaniniri inxematsaigaxenpia.
10 Maixa piate pinxantaigaxeria mayaniro irobetsixaigaxenpara maixa ontiri onxutamani. Pinxantaigaxeria inxaataigaxea, aixiro inxibatsaraigaxenpara tyapae irisaanxaigaxeniri,
11 noboxaxetari omabatanaxenpara xutagiteri ineaigaxenara mayaniro naguitaxea otonxoaraxu Sunai.
12 Inpo poxotagaigaxeri tyara onxarataxe iriageigaxeroa. Pintixaxoigaxeri janiri yoboxumaigi jaxa otonxoaraxu pinxantaigaxeria: ‘Tsitsyania piaigixari otonxoaraxu, aixiro jaratyo pitsyontumaigiro oxaragetaxea. Tsinirixa tsyontaxerome iroginoriaxenxanityo,
13 xantanxitsya jaratyo yairixumatagani, onti inpitanxaxenxani ontirixa inxentaxenxani. Aryo inxanyotagaxenxani maixa tsinirixa tsyontaxerome, onenixa piratsi intirixa matsigenxa, inxamaxetyo’. Jantari pinxemaigabaxeroa onpoimatanaxea tiborentsi aryo piaigaxe painyoniiganaxenpara otonxoaraxu.
15 Inpo ixantaigiri aixiro: —Pobetsixaigaxenpara pogiaigabaxeria Tasorentsi iroboxaxea omabatanaxenpara xutagiteri. Jara pineaigairo pixoriigiria.
16 Inpogini omabatanaxara xutagiteri mapunatya ixemaigabaxero xareti oxantanaxea pugarara pugarara. Ogatyo oxenaxe omararosexantanaxe otonxoaraxu omapunasetanaxetyo xara. Opoimatanaxe tiborentsi syaroenxarixatyo xara. Ogatyo ixenaigaxe itsarogabageiganaxe mayaniro yomogexabageiganaxetyo xara.
17 Inpo yogari Moisesi itentaiganaxari oxarataxea otonxoara inaxea Tasorentsi. Aryo inaigapaaxe xara.
18 Mayatiro otonxoara oxatsiasenxatanaxe, yaguitaxetari Tasorentsi tsitsixu. Oxatsiasenxabagetanaxetyo xara xanyomataxatyo opotagania tsamairentsi.
19 Ontininxanaxatyo otonxoara oxantanaxetyo tinin tinin tinin. Ogari tiborentsi aryonpatyo opoimatasanotanaxeri syaroenxarixatyo xara. Inpo yogari Moisesi itentaxari Tasorentsi iniabaxagaigaxara. Jantari
146 iniaxea Tasorentsi isyaroenxarixatyo xara xanyomataxatyo xareti.
20 Aryo oxanyotaxa maixa yaguitaxea Tasorentsi otsyobanxaxea otonxoara Sunai ixaemaxeria Moisesi iriataxea janta inaxea ineni.
21 Inpo yogari Tasorentsi ixantiri Moisesi: —Piatae pinxantaigaxeria mayaniro biseraereegi jara yabisumaigiro pitixaxotantaigaxariria. Jara yoboxaigi ineaigaxenara janiri nopogereaigiri.
22 Aixiro pinxantaigaxeria saseroroteegi niaiganaria irisaanxasanoigaxenpara janiri nopogereaigiri ineniegi aixiro.
23 Inpo ixanti ineni:
—Ineniegi jara yagabeaigi yoboxaigaxea jaxa otonxoaraxu pixantaxetari: ‘Poxotagaigaxeria tyara onxarataxe iriageigaxeroa pintixaxoigaxeria janiri yoboxaigi jaxa nonaxea naneni’.
24 Xantanxitsya yogari Tasorentsi ixantiri:
—Maixa piate pinxantaigaxeria mayaniro ineniegi intiegiri saseroroteegi jara yabisumaigiro pitixaxotantaigaxariria janiri yoboxaigi jaxa nanenixu onti nonpogereaigaxeri. Intagani bineni boxanxitsyame pintentaxeria Jaaron.
25 Inpo ineni yoboxai ixamantaigapaaxeri mayaniro. Ixantaigaxeriria Tasorentsi biseraereegi
1 Yogari Tasorentsi ixanti:
3 “Maixari maixa jaratyo pipegumati pasini pitasorentsite, panirosanotyo naneni nonxantaxenpara pinxematsataxenara.
4 “Aixiro jaratyo pobetsixi tatarixa oita pinpegaxeria pitasorentsite xogapage pinxanyotagaxenparia tatarixa iita ontirixa tatarixa oita
147 timagetatsya xipatsixu, ontirixa xurayo, ontirixa niaxu.
5 Jaratyo pixanagabentaigari, aixiro jaratyo tatoita pipumatiri, nantitari Pitinxami, aixiro nanti Tasorentsisanoria. Notsaneaxenpi tea nonxoge pinpegaigaxea pasini pitasorentsiegite xogapage. Omirinxa noneaigaxeri mayaniro tsimanxaiganaria inpo aryo noxanyotaxa naneni notsimanxaigaxari aixiro, nomaiganaxerityo itomiegi, ibisariegite intiri irogonteireegi.
6 Xantanxitsya notsarogaxagaigari mayanirosano tsinirixa tasanoigana xenaxagaigiroria noxantiria naneni.
7 “Jaratyo piniaxotana xogapage, onti pinpinxatsatasanotaxena, nontsimanxaigaxenparitari mayaniro tsinirixa niaxotaxename xogapage.
8 “Panpesigopireantaxenparoa xutagiteri apesigopireantaganiria jara pantabagetantaro.
9 Intagati pantabagetaxe
6 xutagiteri.
10 Ogari xutagiteri
7 iroro panpesigopireantaxenpa jara pantumati, ontitari napesigopireantaxaria naneni pairani nobetsixagetaxeroa mayatiro timagetanxitsyaria. Jaratyo tataxona pantumati bineni intiri pitomi, pisinto, ponperane surari ontiri tsinane. Aixiro jaratyo pantaxagumaigiro pipiraegi. Aryo inxanyotaxe pasinigetixuniria nanxitsyameria bineniegixu jaratyo yantumati.
11 Aryotari noxanyotaxerori naneni nobetsixagetaxeroa inxite ontiri xipatsi, aryonatoani nia ontiri aixiro mayatiro timantagetaroria, intagati nantabagetantagetaxaro
6 xutagiteri inpo ogari xutagiteri
7 iroro napesigopireantaxa osi noxantaxe jara antabagetantumatagani oga xutagiteri.
12 “Pinpinxatsaigaxeria piri ontiri piniro jara pipugatsanaigari tyapae samaniniri pinegiteaxero xutagiteri janta xipatsixu nonpaxenpiria.
14 “Jara piatasitiro tsinane.
15 “Jara pixositi.
148 16 “Jara pitsoebentari pitobaire.
17 “Jara pixogutantiro yasintagetaria pasini, onenixa ibanxo ontirixa tatarixa oita. Aixiro jara pixogi pasintutaxenparia ironperane surari ontirixa tsinane. Aryo inxanyotaxe itorone ontiri iasinote jara pixogi pasintutaxenparia. Jara pineaxotiri ixoritiria”. Itsarogaiganaxea biseraereegi
18 Mayaniro biseraereegi ineaigaxeroa xareti oxantanaxea pugarara pugarara, aixiro ixemaigaxeroa opoimatanaxea tiborentsi. Ineaigaxero aixiro otinxamisexantanaxea otonxoara. Iroro ineaigaxeroa oxanyotaxara maixa itsarogabageiganaxetyo xara yomogexabageiganaxe yointainaiganaxa.
19 Inpo ineniegi ixantaigiri Moisesi: —Bineni niaigaxename pinxamantaigaxenara tyara ixanti Tasorentsi inpo naneniegi nonxematsaigaxeri, xantanxitsya jaratyo iniaigana ineni janiri noxamaigi.
20 Ineni ixantaigiri:
—Jara pitsarogaigi, ontitari iboxasitaxe Tasorentsi ineaigaxenpia arisanorixa pinxematsaigaxeri ontirixa jara pixematsaigiri. Aixiro yogixoneatimoigaxenpiro iragabeane tyapae pinpinxaigaxeriniri janiri pobetsixaigi teria ontyapaete, onti pinxematsatasanoigaxeri.
21 Inpo ineniegi onti inaigaxe intaina. Yogari Moisesi iataxe omapunasetaxara inaxea Tasorentsi.
22 Inpo yogari Tasorentsi ixantiri Moisesi: —Pinxantaigaxeria biseraereegi: ‘Ixantaxe Tasorentsi: Maixa bineniegi pineaigaxena noponiaxara xurayo noboxaxea jaxa otonxoaraxu noniaigaxenpia.
23 Maixari maixa nonxantaigaxenpi jara pagaigi perata intirixa xori pobetsixaigaxea pasini pitasorentsiegite’.
149 Moisesi itentaigaxaria itinxamiegi biseraereegi otonxoaraxu Sunai
1 Inpogini yogari Tasorentsi ixantiri Moisesi:
—Maixa piatatea inaigaxea mayaniro inpo pinpigaxea pintentaxeria Jaaron, Narabe intiri Abio intiegiri aixiro itinxamiegi biseraereegi irinaigaxe
70, xantanxitsya ineniegi jara yainyoniiga jaxa, onti inxanagabentaigaxena jantaxona janta.
3 Inpo yogari Moisesi yoboxai inaigaxea mayaniro ixamantaigapaaxeri mayatiro ixantagetaxeriria Tasorentsi ixogagetaxeria inxenaxagasanoigaxeroa. Inpo ineniegi mayanirotyo iniaiganaxe ixantaigi: —Nonxenaxagaigaxerotyo mayatiro ixantaxeria Tasorentsi.
4 Inpo yogari Moisesi itsirinxagetaxero mayatiro ixantagetaxeria Tasorentsi. Inpo oxutamanitanaxea tsipetyamani yobetsixaxeneri otagantaganiria piratsi oxarataxea otonxoara, aixiro yogaratinxagetaxero syarotsantsapuni mapu oxarataxe
12, aryotari inaigaxeri itomi Biseraere
12. Ineniegitari gonteireiganaxeriria mayaniro biseraereegi.
5 Inpo yomitiganxaigaxeri ityaenxaria timagaigananxitsya intagaigaxeneria Tasorentsi piratsipage, aixiro irotsyanoxireaigaxeneria metsyomotiatyaniria toro arioanxiniri ixabintsaabageigaxeria.
6 Yogari Moisesi yagaatagarantaxero irirajana yoyagiataxeroa tsotaxu. Ogari aityotyaria onai onti yosagutantaxaro itagantaxaria.
7 Inpo inosixaxero sanxebanti itsirinxantaxaroria mayatiro ixantagetaxeria Tasorentsi iniabantaxeroa ixemaigaxeria mayaniro. Inpo ineniegi ixantaigi: —Nonxenaxagaigaxerotyo mayatiro ixantaxeria Tasorentsi, aixiro nonxematsatasanoigaxerityo.
8 Inpo irotya inosixaxotaxe irirajana oyagiataxeria tsotaxu yosagutantaigaxaria ixantaxea:
150 —Maixa nagataxe noxantaigaxenpia mayatiro ixantaxenaria Tasorentsi nonxantaigaxenpia, irotari noxanyotantaxaroria maixa nosagutantaigaxenpiroa jiraatsi tyapae pogataigaxeniri inxenaxagaxeroa Tasorentsi mayatiro ixantaxeria, ixantaxetari ineni: ‘Maixa omirinxa pinxematsaiganaxenara, narotya xabintsaabageigaxenpime’.
12 Inpogini yogari Tasorentsi ixantiri Moisesi:
—Maixa piataxea janta otonxoaraxu pogiaxea nonpaxenpia mapu notsirinxantaxaroria mayatiro noxogagetaxeria inxenaxagaigaxeroa mayaniro biseraereegi.
14 Inpo iataxe Moisesi itentanaxari Josoe, iritari ironperane. Yogari itinxamiegi biseraereegi onti ixantaiganaxeri:
—Pogiaigabaenara xara, ainyotari itentaigaxenpi Jaaron intiri Joro. Tatarixa pinxogaxoigaxenpa ineniegi pinxantaigaxe.
15 Inpo iatanaxe otonxoaraxu. Ogari otonxoara onti apamanxaxero mararo.
16-17 Mayaniro biseraereegi ineaigaxeri Tasorentsi xara otonxoaraxu otsyobanxaxea xanyomataxatyo tsitsi oparasetia. Ogari mararo apamanxaxero
7 yogari Tasorentsi ixaemaxeri Moisesi janta mararosexu.
18 Inpo ineni itonxoanaxe iataxea mararosexu. Aryo inaxe xara
40 xutagiteri. Tasorentsi ixantaigaxeria irobetsixaigaxeneria ibanxo
1 Inpogini yogari Tasorentsi ixantiri Moisesi:
2 “Pinxantaigaxeria biseraereegi iramageigaxenara posantepage inpaigaxenaria. Mayaniro xogaiganxitsyameria inpaigaxenara tatarixa oita iramaigaxeroa inpaigaxenpiroa.
3 Inti a iramaigaxenpi xori, perata, beronse
4 omagopage xamatsyonxamagori,
a
25.3 Perata “plata”, beronse “bronce”
151 a
xiraamagori ontiri saamagori. Iramaigaxe aixiro ibiti xabera
5 ontiri ibiti obisya otsaxantunxaniria xiraari ontiri aixiro pasinipage otaxipage b metsyotaxiri. Iramaigaxe aixiro intsyato axasia,
6a aseite joribo ogimorexaatantaxenxaniria gimorexaatantatsyariaxu,
7a ontiri aixiro mapupage tyapaeripage.
8 “Inpo pinxantaigaxeri irobetsixaigaxenara nobanxo nonantaxenparia janta ineniegixu.
10-21 Inpo yogari Tasorentsi ixantaxeri Moisesi tyara onxantaxenxani mayatiro obetsixaxenxania. Joxetyo ixantaxeri obetsixaxenxania xajonaxi ontsotenxasanotaxenxania ontsirexantaxenxania xorimesina. Jantari otapoxu irogaigaxenxania piteni isaanxariite Tasorentsi xerobine irobetsixantaxenxania xori.  Ineniegi intinpatsaranxaigaxero ibanxipage irapinegitebaxagaigaxenpara. Ogari mapu otsirinxantunxaniria ixantagetaxeriria Tasorentsi Moisesi onti onaxe tsonpogi. Xarari xara irinaigaxea xerobine onti osagutapinitaxenxani irirajana piratsipage janiri yotsimanxabiigiri Tasorentsi yobetsixabageigira biseraereegi teria ontyapaete onti intsarogaxagaigaxenpari, ixantaxetari ineni:
22 “Aryo nonaxe xara irinaigaxea xerobine otapaxu xajonaxi, aryotari xara osagutapinitaxenxaniri irirajana piratsipage janiri notsimanxabiigiri biseraereegi yobetsixaigaxeria teria ontyapaete, onti nontsarogaxagaigaxenpari. Aryo xara noniaxenpi nonxantaxenpia mayatiro pinxamantaigaxeria mayaniro biseraereegi”.
23-40 Inpo ixantaxeri aixiro irobetsixaxenxania mesa obebirixantaxenxaniria pan obetsixaxenxania irasi ineni. Aixiro a
25.4 Xabera “cabra” 25.5 metsyotaxiri tea ogatenxani tatoita sintaro otaxi. Oxonogaxa ogisyonxunxania oxantaxe otaxi “vaca marina”, pasini oxantaxe otaxi “tejon”, pasinitya oxantaxe “pieles finos”. b
152 ixantaxeri obetsixaxenxania gimorexaatantatsyameria ontiri aixiro ontagantaxenxaniria xasanxapaneri onxanyotagaxenxania ioxotagaxeriria otonxoaraxu.
1-37 Inpo ixantaxeri aixiro tyara onxantaxenxani obetsixaxenxania ibanxo omagopanxo. Ixantaxeri onti obetsixantaxenxani intsyaxota paitatsyaria axasia. Ogari obanxotantaxenparia onti omagopage. Oxetyo ogiibataxenxani nanxitsyameria sabi omago saamagori. Inpo omatanaxenpa pasini omago obetsixantaxenxania obiti xabera. Omataxenxani aixiro itaxi obisya. Inpo ogari jenoxutanxitsyameria ontiri pasini otaxipage metsyotaxiri. Inpo ixantaxeri aixiro ontsatamagotaxenxania omago tsonpogi ibanxoxu ontixaxotaxeroa apinaxitene jaria oxiimatagani paitanxitsyameria Oxantabitantaganiria Onxienxania. Ixantaxeri iramanaxeroa xajonaxi onantagetaxenparia mapu otsirinxantunxaniria ixantagetaxeriria irogaxeroa xara tsonpogi aityara ontsatamagotaxenpara omago. Ogari mesa onti irogaxero apinaxitenexu paitanxitsyameria Irasi Tasorentsi intentagantaxenparoa gimorexaatantanxitsyameria ontiri aixiro ontagantaxenxaniria xasanxapaneri. Ixantaxeri aixiro ontsatamagotaxenxania omago sotsimoroxu.
27 Inpo ixantiri:
20 “Pinxantaigaxeria biseraereegi iramaigaxea aseite joribo tyapae onxantaxaniniri omorexaataxe gimorexaatantatsyariaxu. Xantanxitsya onti iramaigaxe natsirigaatasanotanxitsyaria onti gotanxitsyame joribo otinxagitunxaniria.
1 “Inpo pinxantaxagantaigaxeri pirenti Jaaron yogaegiri itomi paitaigatsyaria Narabe, Abio, Ereasare intiri Itamare inpegaigaxenpara nosaseroroteegite.
2 Pobetsixaigaxeneria irisapiigaxenparia pairoria otyapaetasanotaxe ironiri irisapiigenpa
153 inxiapiniigea nobanxoxu tyapae inpinxatsaigaxenxania intagani yogaegiri sapiigaxenparome.
3 Inti piniaigaxe yogaegi nagabeaxagaigaxeria irogatabageigaxea irabobiigea pinxantaigaxeria irobetsixaigaxeneria Jaaron irisapitaxenpari tyapae ironiri irisapitenpa nonpegaxeria nosaserorotete.
4b Irobetsixaigaxeneria pirenti Jaaron intiegiri aixiro itomi tyapae inpegaigaxenpara nosaseroroteegite”. Inpogini yogari Tasorentsi ixantagetaxeri pasini posante irobetsixageigaxeria.
18 Inpo yagataxea iniaxeria ipabaxeri mapu yotsirinxantaxaroria ineni ixogagetaxeria inxenaxagaigaxeroa mayaniro biseraereegi.
Metsyomotiatyaniria toro yobetsixaxeria Jaaron
—Atsi pobetsixaigaxenara notasorentsiegite tentaiganaenameria. Yogari Moisesi gaigaatanaria Jepitoxu teanixa nogataige tyaxa itsataxe jerotyo tea iroboxae.
2 Inpo ineni ixantaigiri:
—Atsi patoigeri pogasigenpitaigaria yobetsixantunxaniria xori pamaigaxenaria, ontiri aixiro pamaigaxenaria ogasigenpitaigaria pixoriigiria, pitomi ontiri pisintoegi.
3 Inpo ineniegi mayaniro yapatoigaxeri yamaigaxeneria.
4 Inpo ineni yagaxeri yobeanxagetaxeri yobetsixaxeria isigaxagantaxaroa metsyomotiatyaniria toro. Iroro ineaigaxeroa mayaniro ixantaiganaxe: —Netsixa yoxa atasorentsiegite gaigaatajairia Jepitoxu.
5 Yogari Jaaron ineaigaxeria isinebentaigaxaroa yobetsixaxeria osi yobetsixaxenero otagantaganiria piratsi ixantaigaxeria mayaniro: —Onxutamani abetsixaigaxeneri ibiesetate Tasorentsi.
6 Inpo oxutamanitamanaxea itinajaiganityo inxaara itagaigamanaxeneroa piratsipage irisineigaxenparoniri. Osi ipioitaigaxa isexabageigaxara, aixiro yobiixabageigaxara inpo ixabiriiganaxa ixatsabaxobentaigaxaroa.
7 Inpo yogari Tasorentsi ixantiri Moisesi: —Maixa piatae pinxamosoigapaaxeria pagaigaatiria Jepitoxu, ineniegi mataxatari yobetsixagisebageigaxe teria ontyapaete teanixa inxematsaigena
8 onti sintsi yapaxuaiganaxero noxantaigabetaxariria. Maixa yobetsixaigaxe itasorentsiegite isigaxagantaigaxaro metsyomotiatyaniria toro. Ixanagabentaigaxaro itagaigaxenero
155 piratsipage ixantaigaxe: ‘¡Netsixa atasorentsiegite gaigaatajairia Jepitoxu!’
9 Maixari maixa tyanpa anxantaigaxeri, noneaigaxeritari tea inxanyogeige, teanixa inxematsaigena.
10 Maixari maixa atsi nontsimanxaigaxenparia nonpogereaigaxeria. Birotya nonxabintsaabagetaxe nogitobaigabageigaxeria pogonteireiganaxeria.
11 Inpo ineni iniabentaiganaxerityo biseraereegi ixantiri:
—Tasorentsi, ¿tyara onxantaxenpara pontsimanxaigaxenparia pasintaigaxaria pagaigaatiria Jepitoxu pogixoneagematityo pagabeane pixisaxobentaigaxeria?
12 Jantari pinxanyotaxerorixa maixa inxantaigaxeroxa Jepitoxuniria: ‘Iroro yagasiigaatiri yamaiganaxeria janta otonxoaraxu irogamagaigaxeria inpogereasanoigaxeria mayaniro’. Maixari maixa atsi panpetsimareanaenpara janiri potsimanxaigiri.
14 Inpo yogari Tasorentsi ixanti:
—Irobentia maixa xantaxa, jara notsimanxaigiri.
15 Inpo yoboxai Moisesi yamagetaxeroa pitetiro mapu yotsirinxantagetaxaroria Tasorentsi ixantagetaxeria inxenaxagaxeroa biseraereegi. Ogari mapu pisotatetiro yotsirinxantagetaxaro.
16 Tsitsyata yobetsixagetaxero mapu, aixiro tsitsyata yotsirinxaxero ineni.
17 Inpogini yogari Josoe ixemaigapaaxeri magenpiaigamataxatyo ixantiri Moisesi: —Atsi xemaigeriatyo xanixa betsixaiganaxa inxentabaxagaigaxenpara.
18 Ixanti ineni:
156 —Teatyo osigenparo ixaemaigia gabeaiganxitsyaria ixentabaxagara, aixiro teatyo osigenparo ixaemaigia yagabeaigunxaniria. Naneni noxemaxe onti imatixaigaxea.
19 Inpogini yoboxaigapaaxa ineaigapaaxeri xatsaigamataxatyo ixatsabentaigaxaroa metsyomotiatyaniria toro yobetsixaigaxeria. Ogatyo ixenaxe yotsimanxamatanaxatyo yobuoxagetutarotyo mapu yamabetaxaria oga oxenaxe oporoxanaxe ontaixaxa xara oxaragetaxea otonxoara.
20 Ogari metsyomotiatyaniria toro yobetsixaigaxeria inosixaxero itagaxeroa inpo itononxabataxero yoxaabanetaxeroa niaxu osi yogitaigaxeria mayaniro.
21 Inpo ixantiri Jaaron: —¿Matsi tyara ixantaigaxenpia jerotyo pixanyotaxeroa maixa pobetsixaxagabageigaxeria mayaniro teria ontyapaete?
157 Ixanti ineni:
—Atsi jara potsimanxana, pineaigiritari xantaxa ineniegi yobetsixaigia teria ontyapaete.
23 Ixantaigaxenatari: ‘Pobetsixaigaxenara notasorentsiegite tentaiganaenameria. Yogari Moisesi gaigaatanaria Jepitoxu teanixa nogataige tyaxa itsataxe jerotyo tea iroboxae’.
24 Naneni noxantaigiri: ‘Tsinirixa sintanxitsya xori irapatoigaxeria iramaigaxenaria’. Ineniegi yamaigaxena inpo naneni nobuoxaxeri tsitsipoxixu osi ipeganaxa metsyomotiatyaniria toro.
25 Inpo yogari Moisesi yogabagetanaxetyo sorerere ineaxea oxanyotaxara maixa yobetsixagisebageigaxea mayaniro teria ontyapaete, aixiro tea tyara inxantumaigeri Jaaron. Aixiro yogataxe inxemaxoigaxeririxa tsimanxaigaxerineria ontirixa inpomatsanaiganaxeri inxaabintsanaigaxeria,
27 Inpo ineni ixantaigiri: —Ixantaxe Tasorentsisanoria Itinxamiegi biseraereegi ixanti: ‘Pagaiganaxea paniropage piboroantaigatsyariate panpagoigaxea inpo piaigaxea ibanxoegixu pitobaireegi pobatuaigaxeria poginoriaigaxeria. Inenirixa pirenti inenirixa pitsipataria inenirixa pasini pitimia poginoriaigaxerityo’.
28 Inpo ineniegi ixenaxagaigaxero mayatiro ixantaigaxeriria Moisesi yoginoriagarantaigaxeri itobaireegi ixamaigaxe
3000.
29 Inpo ixantaigiri Moisesi: —Maixa bineniegi inxabintsajaigaxe Tasorentsi, ineaigaxenpitari arisano pixogaigaxe pinxenaxagaigaxeroa ixantaigaxenpiria, poginoriaigaxeritari pitomiegi intiri pirentiegi.
30 Inpo oxutamanitamanaxea ixantaigiri mayaniro:
158 —Bineniegi pairotyo pobetsixaigaxe teria ontyapaete, xantanxitsya naneni noataxe noniaxeria Tasorentsi noniabentaigaxenpia aryorixa irabisaaxoigaenpi.
31 Inpo iataxe ixantaxeria Tasorentsi:
—Yogaegi notobaireegi biseraereegi pairo yobetsixaigaxe teria ontyapaete, yagaigaxetari xori yobetsixaigaxea itasorentsiegite.
32 Maixari maixa atsi pimagisantaeroa yobetsixaigaxeria jara potsimanxaigiri. Jarixa pixogi pimagisantaxoigaxeria narotyo pontsimanxasitaxenpa pisaanxaeroa nobairo pitsirinxaxotaxenara pisanxebantitexu.
33 Xantanxitsya ineni ixantiri:
—Intaganityo nontsimanxaigaxenpa tsinirixa teria inxematsatena nosaanxaxotaxeria.
34 Maixari maixa piate pamaiganaxeria janta nonxantaxenpia piaigaxea. Naneni nomitiganxaxeri nosaanxarite intentaiganaxenpia, xantanxitsya inpogini noboxaxite nontsimanxaigaxiteria teria inxematsaigena osi nonxenxiiagaigaxeri yobetsixaigaxeria maixa.
35 Inpogini osi yatsipereaxagabageigaxari posante, yotsimanxabiigaxeritari ineaigaxeria ixanagabentaigaxaroa metsyomotiatyaniria toro yobetsixaigaxeneriria Jaaron aixiro itagaigaxeneroa piratsipage.
Xantanxitysa inti itentaxa Moisesi iniabaxagaigara xanyomataxa irinirixatyo iniaxe itsipataria. Inpo ineni ixantiri: —Noxogaxe noneaxenpia pontinenxaxenpara.
19-21 Ixantiri:
22 Inpo jantari nabisanaxea nogiaganaxenpi otsiraaxea inperita nontixaxotantanaxenpiro naxo nabisanaxea.
23 Inpo namereaxotaenpi pineaxenara notisitaxu. Ogari noboro jaratyo pineimatiro.
1 Inpo ixantiri aixiro:
—Pobetsixaera pasini piteti mapu pisigaxagantaxenparoa oxetyoria nobetsixabetaxa naneni pitinporoxaxeria. Inpo naneni nontsirinxaero mayatiro notsirinxabetaxaria otyara.
2 Pobetsixaxenpara poboxamanaxea onxutamani jaxa otonxoaraxu Sunai otsyobanxaxea, aryotari nonaxeri naneni.
3 Jaratyo tsini pitentumata, aixiro jaratyo tsini xenumatatsya xara otonxoaraxu. Aixiro jaratyo yainyonitumaiga obisya ontiri toro osexataigaxenpara xara oxaragetaxea.
4 Inpo yogari Moisesi ixarataxe mapu yobetsixaxe pixotateti isigaxagaxaroa oxetyoria yobetsixaxe Tasorentsi. Inpo oxutamanitanaxea iatamanaxe otonxoaraxu yamagetanaxeroa ixenaxagagetaxeroa ixantaxeriria Tasorentsi.
5 Inpo yogari Tasorentsi yaguitapaaxe mararoxu yaratinximotapaaxeria ixamantaxeria tyara ipaita ixanti: —Naneni nopaita NANTI.
6 Inpo yabisanaxe ixenagutanaxeria ixanti:
--Nantitari NANTI! Nanti Tasorentsisanoria. Pairo notsarogaxagantabageta, aixiro noxabintsaantabageti. Tea nonxatimaigeri a
33.19-21 Jantari ixantaxeria Moisesi “nantitari NANTI” onti iniaxotaxero ibairo otsirinxaxotunxaniria Ex.
3.14.
160 nontsimanxaigaxenparia betsixaigatsyaria teria ontyapaete, onti samani natsipereaxoigaxari. Pairo notasanotanta, aixiro tea namatagumatenpa omirinxatyo noxenaxagiro noniane.
7 Notsarogaxagaigari tobaini matsigenxaegi tea nontsimanxabiigeri yobetsixagisebageigia teria ontyapaete onti nomagisantaxero, xantanxitsya yogaegi teria inxogaige inxematsaigaxenara jaratyo nabisaaxoigiri, ontityo nontsimanxaigaxenpari nomaiganaxerityo itomiegi, ibisariegite intiri yogonteireiganaxeria.
8 Yogari Moisesi irotyo ixemaxeria iniaxea igenanetyatyo itigeretotasitanaxari yogibosetanaxatyo xipatsixu.
40 xutagiteri itentaxaria Tasorentsi. Tea isexatumatenpa, aixiro tea irobiixumatenpa. Inpo yotsirinxagetaxero mayatiro ixantaxeriria Tasorentsi inxenaxagaigaxeroa biseraereegi. Inpo yogari Tasorentsi onti yotsirinxaxe ixantagetiria nanxitsyaria
10. Onti yotsirinxantaxaro mapu yobetsixaxeria Moisesi.
29 Inpogini yoboxai Moisesi yamagetaxero pitetiro mapu yotsirinxantaxaria Tasorentsi. Jantari yoboxaia tinenxaamataxatyo xara iboroxu xantamataxe porererere, ontitari iniaxeria Tasorentsi, xantanxitsya ineni tea irogate ixanyotaxara maixa.
30 Yogari Jaaron intiegiri mayaniro biseraereegi yogunteigabetabaxari ineaigutarityo tinenxaamataxatyo iboroxu osi ipinxaigaxeri irainyoniigaxenparia.
31 Xantanxitsya ineni ixaemaigaxerityo osi iataxe Jaaron itentaiganaxaria mayaniro itinxamipage biseraereegi yainyoniiganaxaria. Inpo ineni iniaigaxeri.
32 Inpo imaiganaxa mayaniro biseraereegi yainyoniiganaxaria osi ixamantaigaxeri mayatiro ixantagetaxeriria Tasorentsi janta otonxoaraxu Sunai.
33 Inpo yagataxea iniaigaxeria itixaxotaxa iboroxu manxosirentsixu.
34 Jantari iatapinitia inaxea Tasorentsi iriniaxeria aryo inosixaxero, inpo yoboxaia ixamantaigaxeri mayaniro ixantaxeriria Tasorentsi inxenaxagaigaxeroa.
35 Mayanirotyo ineaigaxeri tinenxaamataxetyo
161 iboroxu. Inpo yagatanaia iniaigaxeria itixaxotanaa manxosirentsixu. Jantari iataia iniairia Tasorentsi aryo pinxante inosixairo.
42 Inpogini yogaegiri biseraereegi ixenaxagaigaxero mayatiro ixanyotagasanoigaxaro ixantagetaxeriria Tasorentsi Moisesi.
43 Jantari ineagetaxeroa Moisesi ixanyotagasanoigaxaroa maixa ixantageigaxeriria, iniaxobentaigaxeri inxabintsajaigaxeria Tasorentsi. Apamanxanaxaroa mararo ibanxo Tasorentsi
1 Inpogini yogari Tasorentsi ixantiri Moisesi:
2 “Pogaratinxaxagantagetaxeroa nobanxo pobetsixaxagantagetaxeroa xutagiterixu
1 tsitenixuniria
3 Pogaxeroa nogajonaxite tsonpogi pintsatamagotaxeroa omago tixaxotaxeromeria”.
Inpo ixamantaxeri tyara inxantagetaxero mayatiro nagetanxitsyameria tsonpogi ibanxoxu. Inpogini ineni yagatagetaxero mayatiro.
162 34 Inpogini ogari mararo apamanxanaxaro ibanxo Tasorentsi ogatyo oxenaxe oxantanaxe tsonpogi porererere, yoboxaxetari Tasorentsi xara ibanxoxu.
35 Yogari Moisesi tea iragabee inxiaxea tsonpogi, otixaxotaxerotari mararo, aixiro xantamataxetari porerererere.
36-38 Inpo xantaxa onaxea mararo xara ibanxoxu Tasorentsi. Jantari ixogaxea Tasorentsi irimaiganaeroa aixiro biseraereegi iriaiganaea, ogaenoxanaa mararo ontainatanaa ibanxoxu aryotya oibatanai osi ipanpiaiganairoa. Jantari terixa ontainatenpa teatyo iriaige, xantaxatyo inaigaxea xara. Ogari tsitenirixu onti opoamatanai. Ineaigaxero mayaniro biseraereegi. Xantaxa oxanyotaxara maixa osi yoboxaigaxara Xanaanxu.
Moisesi yomitiganxaxe
12 iriaigaxea ineaigaxiteroa Xanaan
1 a
Inpogini yogari Tasorentsi ixantiri Moisesi:
2 “Pomitiganxaigaxea
12 surariegi iriaigaxea ineasanoigaxiteroa xipatsi Xanaan, irotari nonpaigaxenpiria inpogini pobasigantaigaxenparoa. Pomitiganxaxe paniro itinxami yogonteireiganaxeria Iroben, aryo inxanyotaxe yogonteireiganaxeria Sumeon pomitiganxaxe paniro itinxami, osi pintsotenxaigaxeri mayaniro yogonteiregeiganaxeria paniropage itomi Biseraere”.
3 Inpo yogari Moisesi ixenaxagaxero ixantaxeriria yomitiganxaigaxeria. Imirinxaegi inti itinxamiegi biseraereegi.
17 Jantari yomitiganxaigaxeria ixantaigabaxeri:
—Piaige pineageiguteroa Xanaan tyaxa oxantaxa. Pinxenaiganaxea Negebexu piaigaxea otonxoarapagexu
18 pinebentaxoigaxenparoa tyaxa oxantaxa Xanaan. Aixiro pineageigaxeria basigaigatsyaria xara inenirixara surariigatsyaria ontirixa tea, aixiro axatobainirixara inaigaxe.
20 Aixiro pineasanoigaxeroa ontirixa ametantagetaria panxirentsi ontirixa tea, aityorixa intsyatosi ontirixa tea. Jara pitsarogaigi pagageiganaxea siboxagetanxitsyaria janta.
a
Nomero ‘Números’. Oxa sanxebanti onti oniaxotaxe yogaigunxania biseraereegi axatobainirixa inaigaxe irotari opaitantaxaria Nomero.
164 Jantari ixantaigaxeria maixa jataxe iraxabagetanai oba.
21a Inpogini iaigaxe ineageigaxeroa mayatiro.
23 Inpo yoboxaigapaaxa otsatenixu paitatsyaria Jesexori. Aryo xara yobatuaxoigaxe pamanxutiro oba ixonpitaxoigaxero intsyaxiixu a itentagantaigaxaro geranara ontiri aixiro igo.
25 Inpogini yagataigaxea ineageigutiroa mayatiro aryo ipigaiganaa. Onti ipegabageiguta
40 xutagiteri.
26 Jantari yoboxaigaia Xaresixu Paranxu itsabegeigapaaxeri mayatiro. Inti itsabetaxe Moisesi intiri Jaaron ineniegiri aixiro mayaniro biseraereegi. Aixiro yoxotagageigaxeri yamageigaxeria
27 ixantaigiri: a
13.23 Geranara ‘granadas’: onti oxanyobetaxaro xomasixi; igo ‘higos’.
165 —Noaigaxiti janta pomitiganxaigaxenara. Arisanoni otyapaegitetasanobageti. Jero oxa timantagetaxaroria.
28 Xantanxitsya yogaegiri basigantaigaroria isuraribageigityo xara. otsirotanxugemati tobaiti panxotsi, aixiro inegintetasanoigaxatyo yobasigaigaxara itantatsaitaxotasanoigaxatyo. Aixiro aryo inaigaxe xara yogonteireiganaxeria Janaxo.
29 Iritya amarexoegi onti yobasigageigaxa Negebexu. Yogaegiri ititaegi, jeboseoegi intiegiri jamoreoegi onti yobasigageigaxa otonxoaraxu. Yogari xananeoegi onti yobasigageigaxa otsapiaxu aryonatoane nia ontiri aixiro otsapiaxu Jororan.
30 Xantanxitsya yogari Xarebe ixantaigaxeri mayaniro inxemisantaigaxea. Onti yapatoitaigaxa inaxea Moisesi. Inpo ixantaigiri: —Tsametyo aigaxea asintaigaxenparoa, pairotari abisaigaxe aneniegi agabeantaigaxea, abisaigaxerityo ineniegi.
—Jaratyo agabeimaigi aigea janta agabeaigaxeria, pairotari yabisabageigaxai ineniegi isurariigaxea.
32 Inpo aryonpatyo yomintsarogaiganaxeriri itobaireegi ixantaigaxeria: —Jantari noaigaxitia noneaigaxitiroa intityo naiganxitsya ginoriantaigatsyaria. Mayaniro ineniegi aryonatopagetyo inaigaxe syarotsantsapagerixatyo xara.
33 Noneaigaxitiri yogonteireiganaxeria Janaxo aryonatopagerixatyo xara, xantaxatari ineniegi ixanyoigaxaria irogonteireegi naneniegi tsiripexinityo nonabageigaxe. Noneaigaxatyo ontinirixatyo noxanyotimoigaxari xatityori, yabisabageigaxenatari ineniegi. Biseraereegi yotsimanxaigaxeria Tasorentsi
1 Inpogini mayaniro biseraereegi ixaemabaitanaxetyo xara iragaiganaxara. Iraganinxaigaxatyo tsitenigetixu osi oxutamanitanaxe.
2 Inpo iniasinaiganaxari Moisesi intiri Jaaron
166 ixantaigi: “¡Aryometyo nonxamaigaxeme Jepitoxu ontirixa nonxamaigaxemea jaxa osarigagitetapaaxea!
3 ¿Tyaxa oxantaxara yamaigaxenara jaxa Tasorentsi iroginoriaxagantaigaxenara inpo asintaigaxenxania noxoriigira intiegiri notomiegi? Maixari maixa nonpigaiganaetyo Jepitoxu”.
4 Inpo ixantabaxagaiganaxa: “Tsame agaigaxea atinxamiegi intentaiganaea Jepitoxu”.
5 Inpo yogari Moisesi intiri Jaaron yonpasabeaiganaxatyo xara inaigaxea mayaniro.
6 Yogari Josoe itomi Non intiri Xarebe itomi Jepone itisaraaigamatanaxerotyo isapiro yasinonxajaiganaxara, iritari tentaigaxariria jaigutatsyaria ineasanoigaxitiroa Xanaan.
7 Inpo iniaigaxeri ixantaigiri: —Jantari noaigaxitia noneasanoigaxitiroa otyapaegitebagetiatyo xara.
8 Yogari Tasorentsi yotasanoigaxaitari isinebentaigaxaia. Irityo tentaiganaxaeme inpaigaxaeroa oga xipatsi tyapaetasanotanxitsyaria,
9 irotari nonxantantaigaxenpiria maixa jara potsimanxaigiri, aixiro jara pipinxaigiri basigaigatsyaria janta, patirotyo agaigaxeri agabeaigaxeria, teanixatari irisentaigaenpari Tasorentsi, aneniegitari itentaigaxa ixisaxobentaigaxaia. ¡Jara pipinxaigiri!
10 Xantanxitsya ineniegi ogatyo isariaiganaxari inpitanxaigaxeria. Inpo ineaigabaxeri Tasorentsi yontenenxaatanaxara ibanxoxu
11 iniapaaxeria Moisesi ixantiri: —Yogaegi ineniegi yotsimananaiganani tsyapi, tyaxatyo ixantaigaxara tea inxematsaigena, ineaigabetaxarotyo nogixoneatimogeigaxeria nagabeane noneaxagaigaxeria posante teria oneimagetenxani.
13 Xantanxitsya Moisesi ixantiri:
167 —Jantari pagaigaatiria janta Jepitoxu pineaxagaigaxeria posante teria oneimagetenxani pogixoneataxeroa pagabeane. Maixari maixa pinpogereaigaxeririxa inxemaxoigaerityo Jepitoxuniria
14 inpo intsabeigaxeria yogaegi basigaigatsyaria xara Xanaanxu. Ineniegi ixemaxoigaxenpitari pairani pixantaxani pitentaigaxari yogaegi biseraereegi piniaigaxeri ainyoni. Ogari mararo pinantaxaria xantaxani apamanxaxoigaxeria, aixiro poibaiganaxeri mararoxu ontiri tsitsixu.
15 Maixari maixa inxemaxoigaxenpirixa pinpogereaigaxeria inxantaiganaxe mayaniro:
16 ‘Onti ineaxea Tasorentsi tea iragabee iramaiganaxeria janta xipatsixu isariaxagaigaxariria, jerotyo ipogereantaigaxariria osarigagitetapaaxea’.
17 Irotari maixa Notinxami, atsi pineaxagaigaxeria mayaniro arisano pagabeaxero mayatiro, pagabeaxetari pabisaaxotantaxea, aixiro pagabeaxe pintsimanxasitantaxenpara pixantaxetari
18 tea pinxatimaigeri pontsimanxaigenparia betsixaigatsyaria teria ontyapaete. Pairotyo pitsarogaxagantabageta. Pimagisantaxoigaxeri betsixageigatsyaria teria ontyapete pabisaaxoigaxeria, xantanxitsya yogaegiri teria inxogaige inxematsaigaxenpia jara pabisaaxotumaigiri, ontityo pontsimanxaxenpari, pimaiganaxerityo itomiegi, ibisariegite intiri yogonteireiganaxeria.
19 Maixari maixa atsi pintsarogaxagaigaxenparia pabisaaxoigaxeria, pairotari pitsarogaxaganta pabisaaxoigaxeri ityasanotyara pagaigaati Jepitoxu xigonxiro maixa. Tasorentsi yotsimanxaiganaxeria biseraereegi
20 Inpogini yogari Tasorentsi ixanti:
—Maixa nonxenaxagaxero pixantaxeria nabisaaxoigaxeria, xantanxitsya noxogaxe nonxamantaigaxenpia nantitari Tasorentsi, aixiro nanti betsixagetaxeroria mayatiro timantagetaxaroria xipatsi, jerotyo maixa nonxantaxe
22-23 jaratyo ineimaigiro oga xipatsi nosariaxagaigaxariria gonteireiganaxeriria. Jara ineimaigiro mayaniro yogaegi neaigabetaxaroria nogixoneagetaxeroa nagabeane noneaxagaigaxeria teria oneimagetenxani janta Jepitoxu ontiri aixiro osarigagitetapaaxea, yotsimajaigaxenatari tobaiti xara tea
168 inxematsaigena. Jaratyo ineimatiro paniro yogaegi tsimananaigaxenaria.
24 Intagani neaxerome nonperane Xarebe. Ineni ixantatigaxatari teanixa aryo irisigaigeri itobaire, onti ixematsatasanobagetaxena. Iri pinxante neaxerome, aixiro mayaniro yogonteireiganaxeria ineni sintaxenparome.
25 Maixari maixa aryotari yobasigaigaxari amarexoegi intiegiri xananeoegi xara panpaxu pinpigaiganaetyo xamani piaigaea osarigagitetapaaxea oataxara Xiraamonxiari Inxajare.
26 Inpo iniai aixiro ixantiri Moisesi intiri Jaaron:
28 Maixa pinxantaigaxeria: ‘Ixanti Tasorentsi: Nantitari Tasorentsi, irobentia maixa pixogabintsaigaxea pinxamaigaxea jaxa osarigagitetapaaxea aryotyo pinxamaigaxe, noxemaigaxenpitari piniaigaxea.
29 Magaisenirotyo jantariniegi niasinaigaxenaria inxamaigaxetyo jaxa osarigagitetapaaxea. Intaganibani timaiganxitsyame tetyaria irisiryagaxoigenpa
20.
30 Arisanotyo noxantaxe jara pineimaigiro oga xipatsi nosariaxagaigabetaxenpiria noxantaxeria pasintaigaxenparoa. Intagani neaigaxerome Xarebe itomi Jepone intiri Josoe itomi Non.
31 Yogaegiri pitomiegi iri pinxante neaigaxerome. Pixantaigabetaxatyo irasintaigaxenxania janta, xantanxitsya naneni nontentaiganaxerityo irasintaigaxenparoa teria pameigenparo bineniegi.
32 Bineniegiri ontityo pinxamaigaxe jaxa osarigagitetapaaxea.
33 Yogari pitomi onti iranuiintebageigaxe osarigagitetapaaxea
40 siryagarini iratsipereabageigaxetyo xara, bineniegini xanyotagantaigaxeri. Xantaxa inxanyoigaxenpara maixa xigonxiro pinpogereaiganaxenpara bineniegi pinxamaigaxea osarigagitetapaaxea.
34 Aryotari oxanyotaxari otyara iaigaxitia neaigutiroria Xanaan ipegaigaxitara
40 xutagiteri. Maixa aryotyo onxanyotaxenpa aixiro pantsipereabageigaxetyo
40 siryagarini pineaigaxea tyara noxantaigiri teria inxogaige inxematsaigenara.
35 Maixari maixa noxantaxe mayaniro tsimanxaigaxenaria teria inxogaige inxematsaigaxenara inxamaigaxetyo jaxa osarigagitetapaaxea inpogereaigaxenpara, nantitari xantanxitsya. Naneni nanti Tasorentsi’.
169 Ixamaigaxea
10 neaigutiroria Xanaan 36-37
Inpogini yogaegiri yomitiganxaigaxeria Moisesi ineaigaxiteroa Xanaan ixomutagaiganaxa ixamaigaxe, iritari gamagaigaxeri Tasorentsi ineaxea yomintsarogaigaxeria mayaniro biseraereegi ixantaigaxeria jara yagabeaigi iriaigaxea Xanaanxu irasintaigaxenparoa osi ixenaigaxe mayaniro yotsimanxaiganaxa iniasinaiganaxaria Moisesi.
39 Inpogini yogari Moisesi ixamantaigaxeri mayaniro biseraereegi ixantaxeria Tasorentsi osi yasinonxaabageiganaxa ineniegi.
40 Inpo oxutamanitanaxea yobetsixabageigamanaxa ixantaigi: —Maixari maixa mataxa betsixaiganaxana noaigaxea janta xipatsixu ixantaxeria Tasorentsi noaigaxea, nobetsixaigaxetari teria ontyapaete noxantaigabetaxara jara noaigi.
41 Xantanxitsya yogari Moisesi ixantaigiri:
—¿Tyara pixantaigaxara tea pinxenaxagaigero ixantaigaxenpiria Tasorentsi? Maixa piaigabetaxenpa jaratyo tyapaetya piaigi.
42 Jaratyo piaigi, teanixatari intentaigaenpi Tasorentsi. Piaigabetaxenpa ontityo iroginoriaigaxenpityo tsimanxaigaxenpiria.
43 Aryotari inaigaxeri xara amarexoegi intiri xananeoegi iroginoriaigaxenpityo. Teanixa pinxogaige pinxematsaigeria Tasorentsi jerotyo maixa jaratyo itentaigainpi.
170 44 Xantanxitsya ineniegi aryonpatyo isintsiiganaxeri iaigaxetyo. Yogari Moisesi teatyo iriate, aixiro oga xajonaxi onantagetaria pitetiro mapu yotsirinxantagetaxaria Tasorentsi teatyo oataxote.
45 Inpo yoboxaigabetaxara janta otonxoaraxu onti yoboxasiigabaxeri amarexoegi intiegiri xananeoegi basigaigatsyaria xara otonxoaraxu ixentaigaxeria inpo yagabeaigaxeri. Yogipigaigabairi ipatimaiganaxeri yogabageigaxitiri Joromaxu.
Maranxe yobetsixantunxaniria beronxe
4 Inpogini iaiganai aixiro iponiaiganaxa xara Jorexu ipigaiganaa oatara Xiraamonxearixu Inxajare ironxuaiganaxenparoa igipatsiegite jeromitaegi osi iperaiganaxa yanuiintebageigaxea.
5 Inpo yotsimanxaigaxeri Tasorentsi intiri Moisesi ixantaigiri:
—Pineabetaxa game pagaigaatana Jepitoxu pogamagaigaxenara jaxa osarigagitetapaaxea. Maneritari jaxa nia, aixiro maneri
171 nosexataigaxenparia. Omirinxani nosexatunteiganaxa manaa noperageiganaxaro tea ontsienxatumate.
6 Inpo yogari Tasorentsi yomitiganximoigaxeri maranxe xepigari yagaigaxeria osi ixamagarantaigaxe tobaeni xara.
7 Inpo ixantaigiri Moisesi: —Nobetsixaigaxe teria ontyapaete notsimanxaigaxeria Tasorentsi, aixiro notsimanxaigaxenpia bineni. Maixa atsi piniaxeria Tasorentsi pinxantaxeria iroxaeria maranxe parixoti janxiniri yagaigaana. Osi ineni iniabentaigaxeri.
—Pagaxea beronxe pobetsixaxea maranxe pogaratinxaxotaxeria, a inpo tsinirixa iragaxe maranxe iroguntetaxeri janiri ixami.
9 Inpo ineni yobetsixaxe yogaratinxaxotaxeri xara, jerotyo tsinirixa yagaxe maranxe yoguntetaxeri osi tea inxame. 10a
a
Inpogini imaiganairo aixiro iaiganaia.
21.8 Beronxe ‘bronce’.
Moisesi ixantaigairia biseraereegi inxantaxania a inxenaxagaigaxero ixantiria Tasorentsi
3 Inpogini isiryagaxoiganaxara biseraereegi
40 siryagarini janta osarigagitetapaaxea yaganaxara tsitenixuniria
11, ogari xutagiteri 1, yogari Moisesi iniaigaxeri mayaniro biseraereegi ixamantaigaxeria ixantagetaxeriria Tasorentsi otyara inxenaxagaigaxeroa, xantanxitsya oxetyo ixenxiaxogetaxero mayatiro yobetsiximogeigaxeriria Tasorentsi janta osarigagitetapaaxea. Inpo ixantaigiri: a
Jeoteronomio ‘Deuteronomio’ onti onxantaxea “omatagania aixiro otsirinxaxotaagania ixantagetaxeria Tasorentsi onxenaxagagetaxenxania”.
174 1 “Maixari mataxa noxantaigaxenpiro ixantaxenaria Tasorentsi nogataigaxenpia tyapae pinxenaxagaigaxeroa janta piaiganaxea pobasigaigaxenpara,
2 aixiro pinpinxatsaigaxeria Tasorentsi. Pinxenaxagasanoigaxeroa bineniegi intiri pitomiegi intiri aixiro pibisariegite. Pinxantaxenpanityo pinxenaxagasanoigaxero tyapae samaniniri pinegiteaigaxero xutagiteri.
3 Atsi xemisantasanoigena bineniegi biseraereegi, arisanoa pinxenaxagasanoigaxeronia tyapae pobasigabageigaxeniri janta otyapaegitetia pintobaigabageiganaxea onxenaxagaxenpara ixantaigaxenpiria Tasorentsi ixematsaigiria gonteireiganaxenpiria.
4 “Atsi xemisantasanoigena bineniegi biseraereegi. Yogari Atinxami Tasorentsi panirosanotyo inaxea ineni, maneri pasini.
5 “Pontasanobagetanaxenparityo, pinxenxiiasanotanaxeria, aixiro pinpanirotasanotanaxeria ineni.
2 Aryo inaigaxe xara aixiro yogonteireiganaxeria Janaxo aryonatopage matsigenxa syarotsantsapageni, iritari ipinxasanotagani ixantagania: ‘Jaratyo tsini sintsitasitumatiri yogonteireiganaxeria Janaxo’.
3 “Xantanxitsya maixa noxogaxe pogataigaxea inti jibaiganaxenpime Tasorentsi. Ineni ixobeenxabageti xara iromintsarogaigaxeria janxia yagabeaigi inxisaxobentaigenpara tyapae pagabeaigaxeriniri poboteaigaxenparia pinpogereaigaxeria, aryotari ixantaigaxenpiri Tasorentsi.
4 Jantari onxanyotaxenpara maixa jaratyo pixantumaigi: ‘Ontitari ineaigaxenara Tasorentsi pairoa noxematsaigaxeri jerotyo itentantaigaxenaria jaxa nasintaigaxenparoa oxa xipatsi’. Teatyo aryo
175 ineaigenpi pixematsaigaxeria, ontityo ineaigaxeria ineniegi yobetsixagisebageigaxea posante teria ontyapaete jerotyo yoboteantaigaxariria birotya ipaigaxe.
9 “Jantari piaigaxea janta jara pixenaxotumaigiri bineniegi pobetsixaigaxeroa yobetsixaigiria ineniegi.
10-11 Jara itimumati paniro tagaxerimeria itomi irogisineaxeria itasorentsite. Jara itimumati sinebentaxenparomeria tatarixa oita irogatantaxenparoa teria ogatenxani ontirixa irogataxea tyara onxantagetanaxenpa inpogini. Jara tsini seripigaritumatatsya, aixiro jara tsini pegumatatsyame matsinti. Jara itimumati sinebentaigaxenparimeria xamagarini iragabeaxagaxeria irobetsixagetaxea posante ontirixa irogataigaxeria tyara onxantanaxenpa inpogini ontirixa tatarixa irobetsixaigaxea. Jara tsini niimatiri xamatsyaria.
12 Mayatiropage xanyopageria maixa yotsimanxabitantirotari Tasorentsi, opotsyaabagetanaxeritari. Aryotari ixanyoigaxerori yogaegi basigaigatsyaria janta, jerotyo yotsimanxantaigaxariria Tasorentsi iroboteaigaxeria birotyari intentaiganaxe janta pinpugaigaxeria”. Josoe ipugairia Moisesi
1 Inpogini yogari Moisesi iniaigairi mayaniro ixantaigiri:
2 “Jataxe nosiryagaxotanaxa
120 siryagarini, teanixa nagabeae nontentaigaenpia, aixiro ixantaxena Tasorentsi: ‘Jara pimontearo intati Jororan’.
3 Yogari Tasorentsi ineni tentaiganaxenpime iribaiganaxenpia inpogereaigaxeria basigaigatsyaria janta inpaigaxenpiroa igipatsiegite pasintaigaxenparoa. Maixari maixa iritya tentaiganaenpime Josoe, aryotari ixantaxeri Tasorentsi.
4a Inpo yogari Tasorentsi inpogereaigaxeri mayaniro basigaigatsyaria janta,
5 iritari xogaxagaigaxenpi pinpogereaigaxeria pinxenaxagaigaxeroa noxantaigaxenpiria.
6 Pisintsitasiigaxeria jara pitsarogaigi, aixiro jara pipinxaigiri, intitari tentaigaxenpime Tasorentsi. Jaratyo ioxumaiginpi paniro, inxantaxanityo intentaigaxenpi”.
176 7-8
“Maixa bineni tentaiganaxerime mayaniro yogaegi janta xipatsixu ixantaxeria Tasorentsi pairani inpaigaxeria, aixiro bineni tentaigaxenparime inxentabaxagaigaxenpara basigaigatsyaria janta iragabeaigaxeria iragutaigaxeria igipatsiegite irasintutaigaxenparia. Maixari maixa Tasorentsi iritari jibatanaxenpime. Inxantaxani intentaxenpi, jaratyo ioxumatinpi paniro. Jara pitsarogi”. Jantari ixantaxeria maixa ixemaigaxeri mayaniro biseraereegi, aryotari yapatoitaigaxari mayaniro.
Ixamaxea Moisesi
1 Inpogini iataxe Moisesi janta otonxoaraxu paitatsyaria Nebo itonxoanaxeroa otsyobanxaxea paitatsyaria Pisega oxatinxataxotaxea Jerixo. Inpo yogari Tasorentsi ioxotagagetaxeri mayatiro xipatsi irobasigantaigaxenparia biseraereegi.
4 Inpo ixantiri:
“Nero onta xipatsi nosariaxagaigaxariria pairani Jaberan intiri Bisaxo intiri aixiro Jaxobo noxantaxeria nonpaigaxeria irogonteireiganaxeria. Onti noxogaxe pineaxeroa, xantanxitsya jara piati janta”.
5 Inpo ixamaxe Moisesi ironperane Tasorentsi janta Moabexu, aryotari ixantaxeriri Tasorentsi.
6 Inpo onti ixitatairi janta Moabexu otsateniaxu otsyoenitaxea Betepeoro, xantanxitsya tea ogatumatenxani tyaxa ixitataxa.
7 Jantari ixamaxea onti isiryagaxotaxa
120 siryagarini. Isatyoniro ineia, tea isamaraatumate, aixiro isatyoniro isintsitia.
177 Inpo yogaegiri biseraereegi iragatsixanaigaxarityo xara yasinonxaxoigaxari
30 xutagiteri.
9 Inpo yogari Josoe oga ixenaxe yogatabagetanaxe, ipatixaitanairitari Moisesi igitoinaxu. Yogaegiri biseraereegi ixematsabageigaxeri ixenaxagaigaxero ixantagetaxeriria Tasorentsi Moisesi.
10 Osi tea intimumatae pasini xamantantatsyaria xanyotaenparimeria Moisesi, panirotari ixantaxara ineni iniaxeria Tasorentsi ainyoni ixemasanotaxeria,
11-12 aixiro teatyo intimumatae pasini gixoneagetaxeromeria iragabeane Tasorentsi onxanyotaenparoa yogixoneagetaxeroa ineni janta Jepitoxu yomitiganxaxeria Tasorentsi iratsipereaxagaigaxeria paraon intiegiri ironperaneegi intiegiri aixiro mayaniro Jepitoxuniria. Ineaxagaigaxeri mayaniro biseraereegi posantepage teria oneimagetenxani ogobeenxarepagetyo xara.
Tasorentsi iniaxeria Josoe
2 “Maixari mataxa xamaxe nonperane Moisesi. Maixari bineni piataxea pimonteanaxeroa Jororan pintentaiganaxeria mayaniro biseraereegi piaigaxea pasintaigaxenparoa xipatsi nonpaigaxenpiria pobasigantaigaxenparia. 5b
Nonxantaxanityo nontentaxenpi nonxanyotagaxenpityo Moisesi noxantaxania notentari. Jaratyo noxumatinpi paniro.
6a Maixa arisanoa pisintsitasitaxeroa mayatiro pisuraritaxea.
8 Omirinxara pinxenxiaxotaxero Noniane aixiro pinxenxiiaxeroa xutagiterixu ontiri tsitenirixu tyapae pinxenaxagaxeroa mayatiro noxantaxenpiria. Jantari pinxanyotaxenparixa maixa pobasigaxenpa tyapae pisinebagetaxenpa.
9 Narotari xantaxenpi maixa pisintsitasitaxeroa mayatiro pisuraritaxea. Jara pitsarogi jara pasinonxaa, nantitari Pitinxami Tasorentsi nonxantaxanityo nontentaxenpi tyaxa xara pinxenanaxe”.
10 Yogari Josoe inti sentasanoigiriria biseraereegi aixiro ixisaxobentaigaria, ontitari ixematsatasanotaxeria Tasorentsi. Inpo agaxa xutagiteri itentaigaxari isoraroegite ixentabaxagaigaxara itentaigaxaria pasini. Inpo iniaxeri Tasorentsi inebitaxeria inxantaxania inxusoenxataxe syaboxaenxari irapagatsixaaxenpa xigonxiro iragabeaigaxeria tsimanxaigaxeriria. Inpo Tasorentsi ixemaxeri ixusoenxatagaxeri xigonxiro yagabeaigaxeria.
179 Ixantaiganairia Josoe biseraereegi
1 Inpogini yogari Josoe yapatoitaigaxeri biseraereegi janta Suxemexu. Ixaemaxagantaigaxeri aixiro mayaniro itinxamipage intiegiri aixiro ijoeseegite inpo yoboxaigaxe yaratinximoigaxeri Tasorentsi.
2 Inpo inianaxe Josoe ixantaigiri mayaniro: —Ixantaxe Tasorentsi sintaiginpiria: ‘Pairani yogaegiri gonteireiganaxenpiria onti yobasigaigabeta intati Jeoperatesi, aryotari yobasigara Tare tomintanaxariria Jaberan intiri Naxori. Inti
180 yabentaigabeta ipegagetaganiria tasorentsi xogapage.
3 Inpo noxantaxeri Jaberan iroboxaxea jaxa Xanaanxu osi yoboxaxea, narotari tentaxari. Inpo nogitobaigaigaxeri yogonteireiganaxeria nopaxeritari itomi paitatsyaria Bisaxo,
4 inpo iritya Bisaxo itomintaxari Jaxobo intiri Jesao. Inpo yogari Jesao onti nopaxeri xipatsi onaxea otonxoara paitatsyaria Seire irasintaxenparoa, xantanxitsya yogari Jaxobo intiri itomi onti iaigaxe Jepitoxu.
5 Xantanxitsya inpogini nomitiganxaxeri Moisesi intiri Jaaron Jepitoxu iriniaigaxeria paraon inpo notsimanxaigaxeria Jepitoxuniria natsipereaxagaigaxeria osi nagaigaatiri gonteireiganaxenpiria.
6 Xantanxitsya jantari yoboxaigaxara Xiraamonxiarixu Inxajare ipatimaigabairi Jepitoxuniria ixenantaigaxa isigaxotantaigaria intiri igabayoegite.
7 Inpo yogaegiri gonteireiganaxenpiria ixaemabaitaiganaxe ixantaigaxenara nonxisaxobentaigaxeria osi notixaxotantaigaxari mararo janiri yagaigabairi. Aixiro nobiriaxaigaxeneri inxajare osi imonteaiganaxara, xantanxitsya jantari imaigabetanaxara Jepitoxuniria ineniegi onti osagantaataxoiganaxeria ioxajaigaxara mayaniro. Ineaigaxerotari gonteireiganaxenpiria mayatiro nobetsixagetaxeria janta Jepitoxu inpo yobasiguntebageigaxe janta osarigagitetapaaxea.
11 Inpogini bineniegi pimonteaigaxaro Jororan poboxaigaxea Jerixoxu. Ixentaigabaxenpi Jerixoxuniria intiegiri basigaigatsyaria xara iritari jamoreoegi, pereseoegi, xananeoegi, ititaegi, jerejeseoegi, jebeoegi intiegiri jeboseoegi, xantanxitsya naneni nagabeaxagaigaxenpi pagabeaigaxeria.
181 Inpo nopaigaxenpi xipatsi tenia bineniegi tsipereabentaigenparome ontiri otsirotanxutia panxotsi tenia bineniegi betsixaigerome pobasigantaigaxaroa. Aixiro nopaigaxenpi oxitagetagania oba ontiri joribo tenia bineniegi xitaigerome, iroro pisexataigaxa’.
28 Inpo yagatanaxea iniaigaxeria yomitiganxaigairi iriaigaea yobasigaigara. Ixamaxea Josoe
29 Inpogini ixamaxe Josoe itomi Non ironperane Tasorentsi. Onti isiryagaxotaxa
110 siryagarini.
31 Jantari ainyotyara itimi Josoe intiegiri mayaniro neaigaxeroria mayatiro teria oneimagetenxani yogixoneatimoigaxeria Tasorentsi iragabeane janta osarigagitetapaaxea ontiri aixiro Xanaanxu yogari biseraereegi ixematsaigaxeri Tasorentsi.
Joeseegi
10 Inpogini ixamaigaxe mayaniro tentagaigaxariria Josoe inpo pasinitya timagaiganaatsya teria irogataigeri Tasorentsi tyara ixanta, aixiro tea ineaigero mayatiro yobetsixagetaxeria Tasorentsi ixabintsaabageigaxeria biseraereegi.
11 Inpogini yobetsixaigaxe ixantabitantiria Tasorentsi, aixiro isinebentaiganaxari ipegagetaganiria tasorentsi xogapage.
12-14 Teanixa inxematsaigaeri Tasorentsi ixematsaigiria gonteireiganaxeriria gaigaatiriria Jepitoxu. Iritya yogagasiiganaxa itasorentsiegite xananeoegi yabentaiganaxaria, osi yotsimanxaigaxeria Tasorentsi teanixa inxisaxobentaigaeri jerotyo yoberaaiganaxeria tsimanxaigaxeriria ixosinanaiganaxeria tyanpa inxantaigaenpa isintsitasiigaeria. Aryo ixanyoigaxeri Tasorentsi maixa ineaigaxeritari inti yabentaiganaxa tasorentsi paitatsyaria Baare ontiri pasini tasorentsi tsinane paitatsyaria Jasetarote.
15 Jerotyo omirinxa iaigabetaxa inxentabaxagaigaxenpara onti yagabeaigunxani,
183 iritari tsimanxaigaxeri Tasorentsi, osi yasinonxaabageiganaxa yatsipereabageigaxea, aryotari ixantaxeri Tasorentsi pairani.
16 Xantanxitsya ineni itsarogaxagaigaarityo ixantaxe intimaxea ijoeseegite xisaxobentaigaxerimeria.
17 Xantanxitsya aryotyo ixanyoigaxeri ineniegi teatyo inxematsaigeri aryonpatyo yabentaiganaxariri ipegagetaganiria tasorentsi xogapage. Tea inxanyoigaenpari tomintaiganaxariria ixematsaigiria Tasorentsi ixenaxagaigiroa ixantagetiria.
18 Jantari ainyoa inaxe joese yogari Tasorentsi itentaxari jerotyo isintsitasiigairia tsimanxaigaxeriria, itsarogaxagaigaxaritari ineaigaxeria yoberaabageigaxeria yatsipereaxagabageigaxaria.
20 Inpo yotsimanxutaiganaarityo aixiro Tasorentsi ixanti: “Maixari maixa teanixa inxematsaigena inxenaxagaigaxeroa noxantaigaxeriria gonteireiganaxeriria, aryotyo nonxanyotaxe naneni jaratyo noxenaxagiro noxantaxeria.
21 Jaratyo noneagaigari yogaegi ainyotyaria inaigai tetyaria inpogereaigeri Josoe.
22 Xantaxani irobasigaigaxenpa xara ineniegixu iroberaanaigaxeria tyapae noneaigaxeria aryorixa inxematsaiganaxena inxanyoigaenparia gonteireiganaxeriria ontirixa jara”. Inpogini abisanaira
200 siryagarini yobogaxea xamantantatsyaria paitatsyaria Samoiri.
Xamantantatsyaria Samoiri
3 Jantari iximotanaxea Samoiri yogari Tasorentsi itentaxari jerotyo ixemisantabintsatantanunxaniria,
20 mayanirotari biseraereegi ineaigaxeri inti xogaxagaxeri Tasorentsi inpegaxenpara xamantantatsyaria.
21 Ineni onti yobasiga ibanxoxu Tasorentsi Suroxu. Inpo aryo xara itsititanairo Tasorentsi iniaiganairia biseraereegi, iritari iniaxe Samoiri inpo ineni ixamantaigaxeri mayaniro....
Inpogini yogaegiri biseraereegi iaigaxe inxentaigaxeria pirisiteoegi,
2 xantanxitsya ineniegi yagabeaigaxeri yoginoriagarantaigaxeri
4,000. Inpogini yogari Samoiri iniaigaxeri mayaniro biseraereegi ixantaigiri: “Arisanorixa opaitaxa pixogaigaxea pinxematsatasanoigaxeria Tasorentsi atsi joxaigerinityo mayaniropage ipegagetaganiria tasorentsi xogapage. Poxaigaxeroa aixiro Jasetarote. Panirosanotyo pinxematsaigaxeria Tasorentsi pinxenaxagasanoigaxeroa ixantagetaxeria inpo ineni inxisaxobentaigaxenpi janxia yagabeaigainpi pirisiteoegi”.
Inpo aryo ixanyoigaxero osi yamutaxoigaxeri Tasorentsi yagapitsageigairia pirisiteoegi oga xipatsi yagutaigabetaxariria.
15 Inpogini yogari Samoiri xantaxani yosentaigiria biseraereegi xigonxiro ixamanaia.
16 Omirinxatyo siryagarini iatapiniti Beterexu ontiri Jirigarexu ontiri aixiro Misepaxu ixamosotapiniigiria biseraereegi. Inpo ineniegi iatasiigaxeri inxemisantaigaxeria inxamantaigaxeria tatarixa ixogaxe Tasorentsi.
17 Inpo
185 yagatabagetanaia iatai Iramaaxu, aryotari yobasigari xara. Aryotya xara yoboxasiigaxeri pasini inxogaxotagantaigaxeria tatarixa oita xomutapitsaigaxari. Aixiro aryo xara yobetsixaxeneri Tasorentsi otagantaganiria piratsi. Ixogaigaxea biseraereegi intimaxea igobeenxariegite
1 Inpogini isyabinxabagetanaara Samoiri iritya ixantaiganai itomiegi inpugaigaeria iritya sentaigaerime biseraereegi ineginteigaeria.
3 Xantanxitsya ineniegi tea aryo inxanyoigaenpari iriri onti isinebentaigaxari xorixi jerotyo yoboxasiigiria itobaire inxantaigaxeria tyati tyapaetanxitsya inti yamutaxobintsaigaxe paigaxeriria xorixi.
4 Inpo yapatoitaigaxa mayaniro itinxamiegi biseraereegi iatasiigaxeria Samoiri janta Iramaaxu
5 ixantaigaxeri: “Maixari maixa jataxe pisyabinxabagetanaa. Yogari pitomiegi tea inxanyoigaenpi bineni, irotari maixa noxogaigaxe pinxogaigaxenara pinpegaxagaxeria nogobeenxariegite tyapae iriniri neginteigaename, noxogaigaxetari nonxanyoigaxenparia basigaigatsyaria xara imirinxaegityo timaigabagetaxe igobeenxariegite”.
6 Xantanxitsya ixemaigaxeria Samoiri oga ixenaxe yasinonxaanaxa iataxe iniaxeria Tasorentsi.
7 Inpo yogari Tasorentsi ixantiri: “Xematsaigerityo ixantaigaxenpiria, teanixa bineni irotsimanxaige, nantitari yotsimanxaigaxe, teanixa inxogaige inxematsaigaxenara.
8 Xantaxatari ixanyoigaxara ityara nagaigaatiria Jepitoxu xigonxiro maixa onti yapaxuapiniigaxena tea inxematsaigaena iritya isinebentaiganaxa ipegagetaganiria tasorentsi xogapage. Xanyotari maixa tea inxogaige inxematsaigenpia bineni.
9 Pinxematsaigaxerityo pinxogaigaxeneria igobeenxariegite, xantanxitsya joxetyo pinxamantasanoigaxeri tyara inxantaigaxeri inpogini yoga xobeenxari”. Inpo aryo ixanyoigaxeri Samoiri ixamantaigaxeria ixantaigaxeria intimaxerixa igobeenxariegite onti iratsipereaxagaigaxeri ironperaperaigaxenparia, aixiro iragagarantutageigaxeria
1 SAMOIRI
186 yasintageigaria, xantanxitsya ineniegi jatanatsyatyo ixogaigia intimaxea igobeenxariegite.
15 Inpogini yogari Tasorentsi ixantiri Samoiri:
16 “Onxutamani inxanyotanaenpara maixa syabogaenxari nomitiganxaxe paniro yogonteiretanaxeria Bejamin iroboxaxea binenixu posagutaxeria aseite pinpegaxagaxeria igobeenxariegite nobiseraereegite. Ineni xisaxobentaigaxerime janxia yagabeaigairi pirisiteoegi, notsarogaxagaiganaxaritari noxemaigaxeria ixaemabaitaigaxea yasinonxaabageigaxara”.
17 Inpo jantari ineabaxeria Samoiri yoboxapaaxea yogonteiretanaxeria Bejamin paitatsyaria Sajoro, yogari Tasorentsi ixantiri: “Netsixa yoga noxantaxenpiria, iritari peganxitsyame igobeenxariegite nobiseraereegite”. Inpo ineni ixaemabaxeri ibanxoxu isexatagaxaria osi imagaxe xara.
26 Inpo oxutamanitanaxea tsipetyamanisano yogari Samoiri ixaemaxotaxeri Sajoro, ontitari imagaxe otisitapanxoxu panxotsi. Ixantiri: —Maixa atsi tinaanae, tsame nogaboxitaatenpia. Ineni itinaanaxa inpo iaiganaxe.
1 SAMOIRI
1 Inpo yogari Samoiri yagaxotaxe aseite yosagutaxeri igitoinaxu inpo yatsyomigaxeri ixantiri:
—Onti noxanyotaxenpi maixa bintitari ixogaxagaxe Tasorentsi pinpegaxenpara igobeenxariegite ibiseraereegite.
187 1 SAMOIRI
188 17 Inpogini yogari Samoiri ixaemaxagantaigaxeri mayaniro biseraereegi yapatoitaigaxeria Misepaxu tyapae ioxotagaigaxeria tsini ixogaxagaxe Tasorentsi inpegaxenpara igobeenxariegite. Inpo yogaratinxaxeri Sajoro niganxi inaigaxea
24 ixantaigiri mayaniro: —Netsixa yoxa ixogaxagaxeria Tasorentsi inpegaxenpara pigobeenxariegite. Maixa pineaigaxe maneri pasini sigaxerimeria ineni. Ogatyo ixenaigaxe isinebageiganaxa mayaniro ixaemabaitaiganaxea: —¡Neri yogaa nogobeenxariegite, xante inxusogamanetaxea! Inpo ineni osi ipegaxa xobeenxari tobaiti isiryagaxotaxa, xantanxitsya tea inxematsateri Tasorentsi. Inpogini agaxa xutagiteri inaxea Jirigarexu itentaigaxaria isoraroegite, inpo iataxe Samoiri inxamosotaxeria xantanxitsya yoboxabetapaaxa ineapaaxeri yobetsixanaxe ixantabitantiria Tasorentsi tsitsyatatari itagaxeneri piratsipage.
13 Inpo ixantaxeri:
—¡Aryo pixantabagetaxa bineni tea pinxematsateri Tasorentsi pinxenaxagaxeroa ixantaxenpiria! Jantari pinxematsataxerime imirinxame peganxitsyame xobeenxari pogonteiretanaxeria.
14 Maixari maixa teanixa pinxematsateri jara oxanyota maixa, mataxatari ixogai Tasorentsi pasini xematsatasanotaxerimeria inpegaxagaeria igobeenxariegite ibiseraereegite.
15 Inpo yogari Samoiri osi iatanai....
1 SAMOIRI
189 Ixantaxea Tasorentsi iritya peganxitsyame xobeenxari Jirabi
1 Inpogini yogari Tasorentsi ixantiri Samoiri:
“Maixa intagatityo pasinonxaaxotari Sajoro, mataxatari noxogai pasini nonpegaxagaeria igobeenxariegite biseraereegi inpugaeria. Maixari maixa ponpiaatanaxea aseite otseixu baxa piataxea Berenxu yobasigara Jisai, iritari noxogaxagaxe itomi inpegaxenpara xobeenxari”. Inpo osi iataxe.
10 Inpogini yogari Jisai ixaemaigaxeri
11 ¿Matsi intagani inaigi maixa? ¿Matsi maneri pasini? Ineni ixantiri: —Ainyotya panibani xaraxutananxitsyaria paitatsyaria Jirabi, onti inaxe janta yosentaxeria obisya. Ixantiri: —Irobentia atsi xantaxaganteri iroboxaxea....
12 Inpo ixantaxagantaxeri yoboxapaaxe ixiapaaxe. Intyapaebagete xara xiraaporogetaxe. Inpo yogari Tasorentsi ixantiri Samoiri: “Maixa ineni posagutaxe, iritari noxogaxagaxe inpegaxenpara xobeenxari”.
13 Inpo ineni yagaxotanaxeri aseite yosagutaxeria ineaxoigaxeri mayaniro irirentiegi, osi yoboxaxe Isure
1 SAMOIRI
190 Tasorentsi inagutaxeria. Xantaxani inagutaxeria osi ixamanaia. Inpo yogari Samoiri ipiganaa iatai Iramaaxu.
17 Jantari itimaganaxara Jirabi yogaegiri biseraereegi ixentabaxagaigaxa itentaigaxaria pirisiteoegi. Ineniegi yomitiganxaigaxe paniro surari aryonatori syarotsantsarixatyo xara inxentabaxagaxenpara intentaxenparia paniro biseraere ineaxea tsini gabeantanxitsyame. Yogari Jirabi ineni xantanxitsya intentaxenparia inxentabaxagaxenpara. Itimagabetaxatyo xantanxitsya iataxetyo yogamagaxeria, intitari gabeaxagaxeri Tasorentsi. Osi isinebentaiganaxari mayaniro biseraereegi. Inpo yogari xobeenxari Sajoro ixogaxetyo iroginoriaxeria, yogataxetari inpugaeria, xantanxitsya ineni isigapitsatanaxarityo.
1 SAMOIRI
1 Inpogini isiganaa iataxea Jaroramexu yobasigaxara inperitanaxixu.
Ixamaxea Sajoro
1 Inpogini yogaegiri pirisiteoegi ixentaigaxeri biseraereegi yagabeaigaxeria yoboteaigaxeria otonxoaraxu paitatsyaria Jireboa, aryo xara yoginoriagarantaigaxeri tobaini.
2 Ipatimaiganaxeri Sajoro intiegiri itomiegi yoginoriaigabaxeri Yonatan intiri Jabinarabe intiri aixiro Marixisoa, ineniegitari itomiegi Sajoro.
3 Inpo iritya yapatobentaiganaxa Sajoro ixentaigaxeria itsyaxopitexu osi itsarogabagetanaxe
4 ...yagamatanaxetyo iboroantatsyariate yomoxoroaxara,
6 jerotyo ixamantaxaria itentagaigaxaria mabani itomiegi intiri jirixiniriria yomoxoroantaria intiegiri aixiro mayaniro inanpinaegi.
Ipegaxara Jirabi igobeenxariegite biseraereegi
—Naneniegi nantiegi pitobaireegi.
2 Jantari ainyotyara yobasigabeta nogobeenxariegite Sajoro birotari tentapiniigana noxentantaigia. Aixiro ixantaxenpi Tasorentsi: ‘Maixa bineni sentaigaerime nobiseraereegite pinpegaxenpara igobeenxariegite’.
3 Inpo ineaxea onti yoboxasiigaxe inxantaigaxeria ixogaigaxea inpegaxagaigaxeria igobeenxariegite osi ixantaxe: —Irobentia maixa tyapae. Inpo ixemabaxagaigaxara ixantaigairi Jirabi:
192 2 SAMOIRI
193 —Maixari maixa onxenaxagaxenxanityo mayatiro axantaigaxeria, ixemaigaxaitari Tasorentsi. Inpo ineniegi yosaguigaxeri aseite igitoinaxu ipegaxagaigaxeri igobeenxariegite. Jirabi yagapitsaigaxeria jeboseoegi Sion
6 Inpogini yogari xobeenxari Jirabi itentaiganaxari isoraroegite iaigaxea Jerosarenxu yoginoriaigaxeria jeboseoegi basigaiganxitsyaria xara. Ineniegi ixantaigabaxeri: “Jaratyo pagabeimaigana besitexiaigamataxabi, xanyotari iriroa poginoriaige teria inxenagantsiige intirixa teria ineaige iragabeaigaxenpityo”. Jantari ixantaigaxea maixa ontitari ineaigaxea yobetsixaxoigaxara yotantatsaitaxoigaxara jerotyo ineaigiri jara yagabeaigiri,
7 xantanxitsya ineni yagabeaigaxerityo yagapitsaigaxeria Jerosaren paitatsyaria aixiro Sion.
10 Inpogini aryonpatyo yagabeasanobagetanaxeri, xantaxanitari itentaxaria Tasorentsi gabeabagetatsyaria. Ixantaxeriria Tasorentsi Jirabi
1 Inpogini teanixa iriatapinitae Jirabi inxentantaea onti yobasigabagetaxa ibanxoxu, iritari mutaxotaxeri Tasorentsi yagabeaigaxeria tsimanxaigaxeriria.
2 Inpo ixantiri xamantantatsyaria Natan: —Naneni onti nobasigaxa panxotsixu santaripanxo tyapae nobetsixabanxoaxotaxa nonegintetaxotaxa, xantanxitsya ogari igajonaxite Tasorentsi onti onantabagetaxa omagopanxo.
3 Yogari Natan ixantiri:
—Atsina, betsixerotyo mayatiro pixenxiiagetaxeria, itentaxenpitari Tasorentsi.
4 Inpo tsitenigetixu iniaxeri Tasorentsi Natan ixantiri:
5 “Piataxea pinxantaxeria nonperane Jirabi: ‘Ixantaxe Tasorentsi: ¿Tyara onxantaxea pobetsixaxenara nobanxo nobasigantaxenparia?,
6 teanixa
194 nobasigantumatenparonixa panxotsi otyara nagaigaatiria gonteireigaxenpiria Jepitoxu xigonxiro maixa. Intagatityo nobasigantaxa omagopanxo.
7 Xanyotari pairani notentaigaxaria biseraereegi janta osarigagitetapaaxea, ¿matsi aryo noxantaigaxeri itinxamiegi noxogaxagaigaxeria irosentaigaxeria noxanti: Pobetsixumaigenatyo panxotsi nontyapaebanxoaxotaxenpara?’
8 “Pinxantaxeria aixiro: ‘Ixantaxe Tasorentsi sintagitearoria mayatiro ixanti: Jantari pairani ainyotyara posentabetari pobisyate teatyo pagabeimatenpa, xantanxitsya naneni noxogaxagaxenpi pinpegaxenpara igobeenxariegite nobiseraereegite.
9 Inpo tyaxa pinaxe notentaxenpityo noxisaxobentaxenpi nopogereaigaxeria tsimanxaigaxenpiria. Maixa nagabeaxagabagetaxenpityo xara panpagiteaxobagetanaxenpatyo inxemaxoitaxenpia pinxanyoigaxenparia pairoria yabisaigaxe yagabeabageigia ixemaxoigunxania.
10 Aixiro nopaigaxeri nobiseraereegite igipatsiegite tyapae inxantaxania intimagantsibageigaxe janiri yoberaimaigiri teria inxematsaigena
11 inxanyotagaigaeria pairani intia timaiganxitsya ijoeseegite, aixiro bineni jaratyo yoberajaigainpi tsimanxaigaxenpiria. “‘Imirinxaegityo pegaiganxitsyame xobeenxari pogonteireegi. Jantari pinxamanaea, iritya nonpegaxagaenpa xobeenxari pitomi jaratyo tsini gabeimatatsya ioxaxeria.
13 Ineni betsixaxename nobanxo, inpo xantaxanityo inpegaigaxenpara xobeenxari irogonteireegi.
14 Ineni inpegaxena iriri, naneni pegaxerime notomi. Jarixa ixematsatana nontsimanxaxeri nomitiganximotaxeri pasini iroboxasiigaxeria iroginoriaigaxeria iragabeaigaxeria,
15 xantanxitsya nonxantaxanityo nontsarogaxagaxenpari jara noxanyotagari Sajoro teanixara nontsarogaxagenpari onti notsimanxaxeri tyapae pinpugaxeria.
16 Arisanotyo noxantasanotaxenpi inxantaxanityo inpegaxenpa xobeenxari pogonteireegi’ ”.
17 Inpo yogari Natan iataxe ixamantagetaxeria xobeenxari Jirabi mayatiro ixantagetaxeriria Tasorentsi.
2 SAMOIRI
12 13
195 Inpo inianaxe Jirabi ixantiri Natan: “Onti nobetsixaxe teria ontyapaete ineaxenatari Notinxami”. Inpo ineni ixantiri: “Maixa jara yotsimanxabitinpiro Tasorentsi pobetsixaxeria, aixiro maixa jara pixami”.
16 Inpogini abisabagetanaxea tobaiti siryagarini iritya peganxitsya igobeenxariegite biseraereegi paitatsyarira
25 Ineni pairotyo yogagaxa yobetsixaxea teria inxogero Tasorentsi yabisaigaxerityo ixetyoria pegaiganxitsya xobeenxari.
28 Inpo ixamanai ixitataagani Samariaxu. Iritya pugairi itomi paitatsyaria Jaxabe.
30 Inpo yogari Jaxabe onti ipegaxa xobeenxari Samariaxu
22 siryagarini. Aryo ixanyotaxa ineni yobetsixaxe teria inxogero Tasorentsi pairotyo yogagaxa yabisaxeri iriri.
31 Ogari pairoria yobetsixaxero ontityo ixoritaxero aixiro Jesabere irisinto Jetabaare igobeenxariegite suronioegi osi isinebentanaxari ipegageigiria itasorentsiegite paitatsyaria Baare.
32 Yobetsixaxeneri ibanxo Baare Samariaxu inpo imataxeneri aixiro tsonpogi otagantaganiria piratsi.
33 Inpo yobetsixaxe aixiro ixanyotagaxaroa itasorentsiegite paitatsyaria Jasera. Pairotyo yogagaxa yabisaigaxeri mayaniro xobeenxariegi osi yotsimaaxeri Tasorentsi. Ixantaxea xamantantatsyaria Jeriasi jara oparigai inxani
1 Inpogini yogari xamantantatsyaria Jeriasi basigatsyaria Tisebexu Xararexu ixantiri xobeenxari Jaxabe: “Maixa nonxamantaxenpi jaratyo oparigumatai inxani, onti osarigabagetanaxe, intitari xantanxitsya Tasorentsi sintaigariria biseraereegi, iritari noxematsati naneni. Jaratyo oparigumatai, aixiro jara
196 1 XOBEENXARIEGI
197 otsinxabatsaimatairo xipatsi xigonxiro nonxantaea naneni onparigaea inpo aryo onparigae”.
2 Inpo iniaxeri Tasorentsi Jeriasi ixantiri:
3 “Maixa piate oataxara yosotogia syabogaenxari pomanaxea niatenixu paitatsyaria Xeriti nanxitsyaria oxatinxataxotia Jororan.
4 Iroro pobiixaxenpa oga niateni, mataxa noxantaxe inpapiniigaxenpia tsimeri pisexa”.
5 Inpo ineni ixematsataxeri iataxe yobasigaxa niatenixu Xeriti nanxitsyaria oxatinxataxotia Jororan.
6 Yogari tsimeri yamapiniigaxeneri pan intiri ibatsa ipapiniigaxeria tsipetyamani ontiri inanaia syabini syabogaenxari. Onti yobiixaxa niateni.
8 Inpo yogari Tasorentsi ixantiri Jeriasi:
9 “Maixa piate Suronxu otsirotanxutia panxotsi paitatsyaria Sarepeta pobasigaxenpa janta. Xarari xara ainyo paniro ogamaxotaga paxenpimeria pisexa, mataxatari noxantaxero onpaxenpia”.
10 Osi iataxe....
1 Inpogini abisanaxara mabati siryagarini yogari Tasorentsi iniairi aixiro ixantiri: “Maixa piate pinxamosotaeria xobeenxari Jaxabe inpo naneni nobarigaero inxani”.
2 Inpo iataxe inxamosotaeria....
16 Jantari ixemaxotabaxeria Jaxabe, iataxe itonxiboabaxari
17 ixantabaxeri: —¡Boxaxebi! Birotari xanyotagantaigaxeriria maixa mayaniro biseraereegi yatsipereantaigaxaria tea onparigaenixa inxani.
18 Ineni ixantiri:
—Teatyo naneni xanyotatsyame. Bineniegityo xanyoiganxitsya papaxuaiganaxerotari ixantagetiria Tasorentsi teanixara pinxenaxagaigaero, iritya pogagasiiganaxa ipegagetaganiria tasorentsi xogapage.
19 Maixari maixa atsi panpatoitaigaxenaria mayaniro biseraereegi otonxoaraxu Monte Xaremeroxu. Iriaigaxea aixiro
1 XOBEENXARIEGI
198 yogaegi
450 xamantantaigatsyaria irasiegi Baare intiegiri aixiro yogaegi
400 xamantantaigatsyaria asiegi Jasera, ineniegitari sexatimoigaro Jesabere. Jeriasi intiegiri xamantantaigatsyaria irasiegi Baare
20 Inpogini yogari xobeenxari Jaxabe ixaemaxagantaigaxeri mayaniro biseraereegi yapatoitaigaxeri xara otonxoaraxu Monte Xaremeroxu itentagantaigaxari aixiro mayaniro xamantantaigatsyaria.
22 Inpo ineni ixantutaigaarityo aixiro: —Panibanisanotyo noxantaxara naneni nanti xamantantatsyaria xematsatiriria Tasorentsi. Yogaegiri xamantantaigatsyaria irasiegi Baare ainyo
450.
23 Maixa pamaigaxea piteni toro. Ineniegi iragaigaxe paniro intoigaxeroa intinpatsareaigaxeroa irapatotasiigaxero tsitsi, xantanxitsya jara itagasiigiro. Inpo narotya togetaxerome apitene nanpatotasitaxero tsitsi, aryo nonxanyotaxe naneni jara notagasitiro.
24 Inpo bineniegi piniaigaxeria pitasorentsiegite. Aryo nonxanyotaxe naneni noniaxeri Tasorentsi. Inpo tsinirixa xemanxitsyame irobarigaxeroa tsitsi intagaxeroa piratsi ipunxaniria irobentia maixa irityo tasorentsitasanotanxitsya. Isineigamatanaxatyo mayaniro ixantaigi: —Nani tyapae.
25 Inpo ineni ixantaigiri xamantantaigatsyaria irasiegi Baare ixanti:
1 XOBEENXARIEGI
199 —Maixa bineniegi pitobaigaxetari bixetyoegi gaiganxitsyame toro pintogeigaxeroa pogantaigaxenparoa pintagantaigaxenparoria, xantanxitsya jara pitagasiigiro. Inpo piniaigaxeria pitasorentsiegite.
26 Ineniegi yagaigaxero toro ipaigunxaniria itogeigaxeroa yogantaigaxaroa intagantaigaxenparoria, inpo iniaigaxeri itasorentsiegite ixaemaiganaxe ixantaigi: “¡Baaree, xemaigena! ¡Barigateigena tsitsi ontagaxenpara toro nobetsixasiigaxenpiria!” Aryo ixanyoigaxero maixa itsitiigamanaxero tsipetyamani osi yapagatsixaanaxa syabogaenxari, xantanxitsya manerityo teatyo iriniimate, aixiro teatyo onparigumate tsitsi. Ineniegi ipirinibentaigaxerityo ixatsabentaigaxeria.
27 Inpo yapagatsixaatanaxara yogari Jeriasi ipomatsanaigaxerityo ixantaigiri: —Atsi pairoatyo pinxaemasanoigaxe, intitari tasorentsi ontiroxa ipitaxe ixenxiasanotaxea. Teria ontiroxa yantabagetaxe, ontirixa tyaxa itsataxe. Inpa aryoraxa imagaxe atsi gireeri.
28 Ineniegi pairotyo ixaemasanoiganaxe ixaemageigamatityo xara, aixiro ixitenxaiganaxatyo yobetseigantariaxu ontiri poroantatsyariaxu yoboatagaiganaxara irirajana aryotari yogameigari ixanyoigara maixa ixitenxabentaigaria itasorentsiegite ineaigiri aryori inxemaigaxeri.
29 Inpo ineaigaxea tea inxemaigeri aryonpatyo yobasigaxoiganaxari ixaemasanoiganaxea xara osi inaxobageiganaxe syabini, xantanxitsya teatyo iriniimate, aixiro tea onparigumate tsitsi.
30 Inpo yogari Jeriasi ixantaigiri mayaniro patoitaiganxitsyaria: —Maixa atsi taajinaegi jaxa nanenixu. Mayanirotyo iaigaxe inenixu. Inpo ineni yobetsixanairo ogantagaria otagantaganiria piratsi yamanunxaniria Tasorentsi, otuanaxetari.
31 Joxetyo yagaxe
12 mapu ixanyotagaigaxaria itomiegi Jaxobo inaigia 12. (Iritari Jaxobo ixantaxeria Tasorentsi: “Aryotya pinpaitaenpa Biseraere”.) Inpo ogari mapu yagagetaxeria
32 irotari yobetsixantaaro otagantaganiria piratsi. Inpo ixitsataxero yonxuataxotaxero onxigonxerotaxeroa otsateni
1 XOBEENXARIEGI
200 a
nia.
33 Inpo yapatotaxe tsitsi. Itogetaxero toro itinpatsareaxero yogagetaxeroa tsitsixu
34 ixantaigiri naiganxitsyaria xara: —Maixa gaatasiigero nia aryonatopagenixu xobiti onaxe
4 pisaguigaxeroa toro ontiri tsitsi. Ineniegi isaguigaxero. Inpo ixantaigairi: —Mataigaero aixiro. Imataigairo aixiro. Inpo ixantaigairi aixiro: —Mataigaero aixiro. Imatutaigaarotyo aixiro
35 osi oyagiatantanaxaro ixitsataxeroa osyatexaatantanaxaroa.
36 Inpo aganaxara otagapinitagania piratsi yamunxaniria Tasorentsi, yogari Jeriasi yainyonitanaxaro iniaxeri Tasorentsi ixantiri: “¡Notinxami Tasorentsi, birotari ixematsaigi Jaberan, Bisaxo intiri Biseraere! ¡Maixa noxogaxe pineaxagaigaxeria mayaniro bintia Tasorentsisanoria sintaigariria biseraereegi, naneni nanti ponperane, aixiro birotari xantaxena nonxanyotaxeroa maixa!
37 ¡Maixa noxogaxe pinxemaxenara pobarigaxeroa tsitsi tyapae irogataigaxeniri mayaniro bintia Tasorentsisanoria xantatigaigaxerimeria inxematsaiganaenpia bineni!”
38 Inpo yogari Tasorentsi yobarigutarotyo tsitsi otaganaxeroa toro otentagantanaxaroa tsitsi yapatotasitaxeroria ontiri mapupage ontiri xipatsipane. Mayatirosanotyo otagaxero nia syatexaatanxitsyaria otsatenixu.
39 Jantari ineaigaxeroa mayaniro yonpasabeaigamatanaxatyo ixantaigi: “¡Inti tasorentsitasanotanxitsya Atinxami Tasorentsi! ¡Inti tasorentsitasanotanxitsya Atinxami Tasorentsi!”
40 a
Inpo ixantaigiri Jeriasi:
18.32
20 potiria nia “unos veinte litros de grano”.
201 —¡Jirixaigeri mayaniro yogaegi xamantantaigatsyaria irasiegi Baare janiri isigumatanaxa paniro!
Inpo ineniegi yairixaigaxeri. Yogari Jeriasi yamaiganaxeri niatenixu paitatsyaria Suson. Aryo xara yoginoriaigaxeria mayaniro yobatuaigaxeria.
1 XOBEENXARIEGI
202 Jeriasi ixantaxeria Tasorentsi irobarigaeroa inxani
41 Inpogini yogari Jeriasi ixantiri Jaxabe:
—Maixari maixa piate pisexataxenpara pisinetaxenpara, xemagantapaaxatari tea xatsyoa one inxani.
42 Ineni iataxe isexabagetaxara. Yogari Jeriasi itonxoanaxero otsyobanxaxea otonxoara Monte Xaremero isabinxapaaxe yogibotanaxara igeretoxu iniaxeria Tasorentsi.
43 Inpo ixantiri ironperane: —Atsi piate poguntetuteroa aryonatoani nia jamoxapaaxeaxari. Iataxe yoguntebetaxara ixantiri: —Maneri, tea tata noguntete. Inpo yomitiganxairi inpigapigataxea. Aryo ixanyotaxero.
44 Jantari aganaxara
7 ipigaxara ixantiri: —Maixa noguntetaxe majani mararo axatsyapatisano xanyomataxa isarantapaxo matsigenxa oponiapaaxa aryonatoanixu nia. Ineni ixantiri: —Maixa piatepage pinxantaxeria Jaxabe iromatetanaenpara isigaxotantariaxu iriataea janiri otixiri tea xatsyoa one inxani.
45 Iroro ixantaxea ogatyo oxenaxe jaamoxanaxe otanpiatanaxea oparigamatanaxetyo inxani jiririririri tea xatsyoa one. Yogari Jaxabe isigaxotanaa iataia ibanxoxu Jesereerexu,
46 xantanxitsya yogari Tasorentsi isintsitagaxeri Jeriasi jerotyo iataxea isigabagetanaxa yabisanaxeria ineni ixetyo jibatananxitsya xigonxiro yoboxabagetaxara Jesereerexu. Isiganaxara Jeriasi Jorebexu
1 Inpogini yogari Jaxabe ixamantagetapaaxero ixoritiria mayatiro yobetsixagetaxeria Jeriasi ontiri aixiro yoginoriitaxeroa xamantantaigatsyaria irasiegi Baare.
2 Inpo oneni oxantaxagantaxeri Jeriasi inxantaxitenxania : “¡Pixanyotaxeroa maixa
1 XOBEENXARIEGI
3 Inpo ineni ixemaxea oxogaxea Jesabere oginoriaxagantaxeria itsaroganaxe ixabiritapanuta isigapitsatanaxaroa. Onti iataxe Beeresebaxu nanxitsyaria Joraxu. Aryo xara ioxanaxeri ironperane.
4 Xantanxitsya iataxe ineni ixenanaxea osarigagitetapaaxea osi inabagetanaxe syabini inpo isabinxapaaxe otapinaxu intsyato paitatsyaria jeretama ixantaxeria Tasorentsi ixogaxea inxamaxea ixantiri: “¡Notinxami, intagatityo natsiperei! Atsi gamagena, nonxamanaetari inpogini aryonpa pogamagaxena maixa nonxanyoiganaenparia gonteireigaxenaria ixamaxea. ¿Matsi nabisaigaxeri ineniegi jara noxami?”
5 Inpo inorianaxa osi imagaxe. Inpo osamanitanaxea ixemi itsagatapaaxeri isaanxarite Tasorentsi ixantiri: “Atsi tinaanaxe pisexataxenpara”.
6 Isyonxabetanaxa igitoinaxu yoguntetiro pan tasitaxa tsitsimenxixu ontiri nia pirinitaxotaxe. Itinaanaxa isabinxaxe isexataxara yobiixaxara, inpo axiro imaganai.
7 Inpo ipigasitaari aixiro isaanxarite Tasorentsi itsagatapairi ixantiri: “Tinaanaxe pisexataxenpara piabagetaxetari samani”.
8 Itinaanaxa isexabagetaxara, aixiro yobiixaxara, osi osintsitagaxeri iataxea yanuiintebagetanaxea abotsixu
40 xutagiteri ontiri aixiro tsitenigetixu teatyo irimagumatae xigonxiro yoboxabagetaxara otonxoaraxu paitatsyaria Jorebe ixoneatimotaxeria Tasorentsi Moisesi pairani.
9 Aryo xara ixianaxe inperitanaxixu imagaxea. Inpo iniaxeri Tasorentsi ixantiri: —Jeriasi, ¿tata pantaxea jaxa?
10 Ineni ixanti:
—Onti noxogaxe nonxenaxagaxeroa mayatiro pixogagetiria, bintitari Tasorentsi Gabeabagetatsyaria. Yogaegiri mayaniro
1 XOBEENXARIEGI
204 biseraereegi yapaxuaiganainpia teanixara inxenaxagaigaero pixantiria. Ioxageigaxero itagantapiniigabetaria piratsipage yamapiniigabetinpiria, aixiro ipogereaigaxeri yoginoriaxeria mayaniro xamantantaigatsyaria xematsaiginpiria. Panibanityo nonanaia naneni notimaia. Maixari maixa ixogaitaxena iroginoriaitaxenara naneni aixiro.
11 Ineni ixantiri:
—Maixa sotoganae paratinxaxea xara sotsi otonxoaraxu, aryotari nonaxeri naneni. Inpo yogari Tasorentsi yabisanaxe ainyoni. Ogatyo oxenaxe otanpiatamatanaxetyo omarane tanpia jiririririri otiguronxagematanaxetyo mapupage xara otonxoaraxu, xantanxitsya teatyo iroro inxenantenpa Tasorentsi. Irotyo oxaratanaia tanpia aryotya ontininxanaxara tinin tinin tinin, xantanxitsya teatyo iroro inxenantenpa Tasorentsi tininxari.
12 Inpo irotyo oxaratanaia tininxari irotya poamatananxitsya tsitsi, xantanxitsya aryo oxanyotaxa irorori teatyo iroro inxenantenpa Tasorentsi. Inpo iroro otsibaxanaxea tsitsi ixemi oninxani onienxatsabagetanunxani majani.
14 Ineni ixanti:
—Onti noxogasanobagetaxea nonxenaxagaxeroa mayatiro pixogagetiria, binenitari Tasorentsi Gabeabagetatsyaria. Yogaegiri mayaniro biseraereegi yapaxuaiganainpia teanixara inxenaxagaigaero pixantagetiria. Ioxageigaxero itagantapiniigabetaroa piratsipage yamapiniigabetinpiria, aixiro ipogereaigaxeri yoginoriaigaxeria mayaniro xamantantaigatsyaria xematsaiginpiria. Panibanityo noxantaxara naneni notimaia. Maixari maixa ixogaitaxena iroginoriaitaxenara naneni aixiro.
15 Ineni ixantiri:
1 XOBEENXARIEGI
205 —Maixa piatae pinxenanaea osarigagitetapaaxea Iramasixoxu. Inpo poboxabagetaenpara pisagutapaaxeria aseitexu Jasaere pinpegaxagaxeria igobeenxariegite Suriaxuniria.
16 Yogari Jeo itomi Nimiasi onti pisagutaxeri pinpegaxagaxeria igobeenxariegite biseraereegi. Inpo iritya Jeriseo itomi Sapate timatsyaria Jaberimeoraxu onti pisagutaxeri pinpegaxagaxeria xamantantatsyaria inpugaenpia.
17 Tsinirixa jaria yoginoriiri Jasaere iritya ginoriaxerime Jeo. Inpo jarixa yoginoriiri Jeo iritya ginoriaxerime Jeriseo.
18 Xantanxitsya maixa ainyotya inaigai biseraereegi
7,000 teria intigeretobentaigenpari Baare, aixiro tea iraseriigenpari. Ineniegi pinxante jara yoginoriagani. Jeriseo
19 Inpogini iataxe Jeriasi yoguntetapairi Jeriseo itomi Sapate xigabatasibagetaxe inxitataxea, itentaigaxari pasini
11 ironperaneegi. Paniropage yantabagetagaxeri piteni toro inosixaxagaxeria xigabatiroria xipatsi. Yogari Jeriseo ineni inpogitasanotananxitsya. Inpo yagapaaxeroa Jeriasi ainyoni inaxea ineni ipasitantapanutari imaga yogiria jenoxu.
20 Ineni ogatyo ixenaxe ioxapanutiro toro iataxea ipatimatabaxeria ixantabaxeria: —Atsi noatapanaatea nonxamantapanuteria apa ontiri aixiro ina, inpo nonpigaxe nonxenanaxenpia. Ineni ixantiri: —Atsina, piatetyo. ¿Matsi tyara noxantinpi?
21 Osi iataxe yaganaxeroa itorone yantabagetagaxeria yototsyanoxitoreaxeroa. Yagaxero ixigabatantaxaria itagasitantaxaroa yoboxitantaxaria ipaigaxeria mayaniro isexataigaxara. Inpo iataxe yoguntetairia Jeriasi osi xantaxa inaxea inenixu yamutaxobagetaxeria.
9 Naneni tobaiti nosinebagetaxa nosurexu, nobasigabagetaxatari tyapae.
10 Aixiro jara pioxumatana paniro inxitaitaxenara, ¡jara pioxumatirinixa paniro xematsatasanotinpiria osi inpanetanaxea!
1 Apaxarii Tasorentsii, Apaxarii Tasorentsii, ¿tyara oxantaxa pioxaxenara paniro?
¿Tyara oxantaxa tea pinxoge pabisaaxotaenara? ¿Tyaxa oxantaxa tea pinxemena noxaemaxotaxenpia?
6 Mayaniro ineaigaxena xanyomataxana sitetsi, nanti yotsimanxabintsaigiria matsigenxaegi.
7 Yogari gunteiganaria, onti ipomatsanaiganaxena ioxoxoiganaxenara ixantaigaxea: “¡Ejee, tsinityoa maixa! ¡Irotari yagabeabagetia!”
8 Ixantaigi: “Yogari yoga yabentasanobagetari Tasorentsi maixa xantenityo inxisaxobentaxenparia. Irotari yotasanotaria xantetyo irabisaaxotaeria”.
16 Yonxuataxoiganaxena betsixaigatsyaria teria ontyapaete, xanyomataxa susu yonxuataxotantia; ixentasenaigaxenatyo nosarantapaxoxu ontiri aixiro nogitixu.
207 Pairotyo notsiripetonxibagetaxe xoneabagetaxe mayatiro notonxi; mayaniro tsimanxaigaxenaria yoguntebageiganaxena sorerere tea irisyonxaigae parixoti.
18 Paniropage yagageigaxero nomaga; isoxagiasiigaxero mapuxitsyo irogataigaxea tsini sintaxenparome.
11 Notinxami, pogataxenara tyara nonxantaxenpa nonxematsatasanotaxenpia,
aixiro pogataxenara tyara nonxantaxenpa nonegintebagetaxenpara janiri otimi tatanpa onxenantaxenpa iriniasinaigaxenara tsimanxaiganaria. l2
Jara tsitsyata pipaxagantanari bineni, ainyoegitari tobaini tsimanxabintsaigaxenaria tsoebentaigaxenaria xogapage.
13 Naro nogatasanotaxe inxabintsaabagetaxenara Notinxami xantanaxaniroro.
34 l9
Yogari timatsyaria tyapae yatsipereabagetaxa tobaiti,
xantanxitsya yogari Tasorentsi yabisaaxotaxeri tea tata gabeerime.
5 Yogari tsimanxaigaxenaria iniasinaigaxena ixantaigi:
“Inxameta janiri tsini xenxiiaigairi iriniaxotaenxania”.
208 6 Yoboxaigaxe inxamosoigaxenara xantanxitsya onti yoboxasiigaxa xogapage tea onpaitenpa iritsarogaxagaxenara, inpo iaigaxea tya xara iniasinaigaxenara.
7 Yapatoitaigaxa iniasinaigaxenara, ineaigiri aryori natsipereaxe naneni tsitsyata.
8 Ixantaigi: “Inti gimantsigaaxeri xamagarini jaratyo yobegumataa osi inxamaxe.
9 Imatanaxatyo notsipatasanotaria nametasanobagetaria, isexatimobagebetana xantanxitsya maixa onti ipimantaxena.
1 Apaxarii Tasorentsi, pitasanotantabagetatari, atsi tsarogaxagabagetenanityo;
pityapaetasanobagetitari, atsi magisantaxotaero nobetsixaxeria teria ontyapaete.
2 Saanxaenaro mayatiro nobetsixagetaxeria teria ontyapaete pimagisantaxotaenaroa.
3 Maixa naneni noneaxa tea nontime tyapae, tobaiti nobetsixaxe teria ontyapaete tea nomagisantumatero.
4 Bineni pineaxena nobetsixaxeroa teria pisinebentenparo pixantabitantiria irotari potsimanxantaxenaria nobetsixaxerotari, jara noxantumati onti yotsimanxasitaxena Tasorentsi xogapage tea tata nantumate.
5 Tea nontyapaete xantaxanatari natyara boganxitsya, aryo noxanyotaxa aixiro nonaxea omotiaxu ina.
6 Bineni potasanotaritari timabagetatsyaria tyapae teria tyara inxantantabagete, irotari maixa gatagena tyara nonxantaxenpa nonxenaxagaxeroa pixantiria.
209 Pisaanxaenaro mayatiro nobetsixaxeria teria ontyapaete osi nosaanxasanotaxe, pisaanxasanotaxenarixa jara apaibentaana teria ontyapaete onti nontimabagetanaxe tyapae.
8 Gisineasanotaena tyapae nosinebagetaenpaniri; pasinonxaaxagabetaxena xantanxitsya maixa gisineasanotaena pinxanyotagaenara otyara.
10 Maixa apa Tasorentsi, pogatagena tyara nonxantaxenpa nonxematsatasanotaxenpia, aixiro gatena nonxantatigasanotanaxenpara nosurexu.
11 Jara pioxana paniro, aixiro jara pagapitsatanari pisure.
12 Pogatasanotaxenara arisano pabisaaxotaana nosinebagetaenpaniri; pinpaxenaria pisure nonxematsatasanotaxenpiniri
13 tyapae nagabeaxeniri nogataigaxeria piniane betsixaigatsyaria teria ontyapaete inxogaigaxeniri inxematsaigaxenpia.
14 Apaxarii Tasorintsi bisaaxotanaria, sentaxotena janiri tsini ginoriana tyapae nomatixabentaxenpiniri nonxantaxenpia pairo pityapaeti.
15 Notinxami, sintsitagena tyapae nomatixabentaxenpiniri nosinebentaxenpia.
16 Bineni tea iriro pinxoge intotsyanoxireaitaxenpiria piratsi intagaitaxenpiria; jame irime nonpaxenpime, xantanxitsya tea iriro pisinebentenpa.
17 Yogari pisinebentaxaria bineni intitari sinonxaaxotaxaroria yobetsixabagetaxeria teria ontyapaete;
210 iritari pisinebentaxa yoga neasanotanxitsyaria yobetsixaxe teria ontyapaete osi yasinonxaabagetaxa.
1 Apaxarii Tasorentsi, tsarogaxagabagetenaxaryo, ainyotari tobaini tsimanxaigaxenaria;
omirinxa xutagiteri ipatimaigaxena ixogaigaxea iratsiperaxagaigaxenara.
2 Omirinxa xutagiteri ipatimaigaxena tsimanxaiganaria; ainyotari tobaini bentaxobageigatsyaria ixogaigaxe irotsimanxaigaxenara.
3 Jantari notsarogaxea omirinxa nabentaxenpi.
4 Omirinxa nabentaxari Tasorentsi nosinebentaxaro iriniane; jantari nabentaxaria tea nontsaroge, tyanpa inxantaigena matsigenxa.
17 Ogari isigaxotantaria Tasorentsi iriataxea irotsimanxaigaxeria tsimanxaigaxeriria otobaigabagetityo xara tea tsini gabeatsyame irogataxeroa; irotari ixenantanaxaria iponianaxara Sunaixu iataxea janta ibanxoxu.
Apaxarii Tasorentsi, pagabeaigaxeri tsimanxaigaxenpiria osi pitonxoanaxe pagatsonxutanaxe otonxoaraxu tyapae pobasigaxenpa janta; pitentaiganaxari pagaigaxitiria pagabeaigaxeria; ineniegi ipaigaxenpi posantepage yasintaigabetaxaria; imaiganaxatyo aixiro teria inxogaigabetenpa inxematsaigaxenpia.
69 4
1 ¡Apaxarii Tasorentsii, bisaaxotenaxario paenityatari agabagetanaxena tsipereagantsi!
Itobaigabageiganaxetyo xara tsimanxaigaxenaria xogapage, ¡jojojooy itobaigasanobageigityo xara!; aryonpa itobaiganaxeri tsimanxaigaxenaria xogaiganxitsyaria iroginoriaigaxenara xogapage, onti ixantasiiganaxena nogipigaeneria teria nonxositeri.
19 Bineni pineaxe yatsipereaxagabagetaxenara tsimanxaigaxenaria ipomatsanaigaxenara yogipasibentaigaxenara, aixiro tea inpinxatsaigena; bineni pogataxeri tsini tsimanxaigaxena.
20 Pairotyo yogatsibageigaxena yatsipereaxagaigaxenara ¡paenitya agabagetanaxena nasinonxaabagetaxara!; noxogabetaxa tsininpa mutaxotaxename gisineaxenameria xantanxitsya maneri.
21 Ipaigabetaxena nosexa ixonogaxoigabetaxenaro xepigari; jantari nomiretanaxea onti yogitantaibetaxena siroaari bino nobiixaxenparomea.
11 Yogari Tasorentsi ineaigiro mayatiro ixenxiiaigiria matsigenxaegi, onti ixenxiiasiigaxaro xogapage.
89 Yogari Tasorentsi ixantiri Notinxami: ‘Sabinxeta jaxa nanenixu naxosanoriaxu xigonxiro nagabeaigaxeria mayaniro tsimanxaigaxenpiria’. Notinxami, ogari piniane onti jaria otsonxatumata, xantanaxani ontimaxea janta xurayo.
Jonase irisigapitsatanaxerimea Tasorentsi
1 Inpogini yogari Tasorentsi iniaxeri Jonase itomi Jamitai ixantiri: “Maixa piataxea otsirotanxutia panxotsi paitatsyaria Ninibe pinxamantaigaxeria basigaigatsyaria xara pinxante: ‘Ixantaxe Tasorentsi nonpogereaigaxenpia bineniegi, noneaigaxenpitari pobetsixagisebageigaxea teria ontyapaete’ ”.
3 Xantanxitsya ineni tea inxoge iriataxea janta, ontityo yobetsixanaxa irisigapitsatanaxerimea Tasorentsi iriataxea Tarisexu janiri yomitiganxiri Ninibexu inxamantantaxea. Inpo iataxe Jopexu ineapaaxero osenpaba bitorentsi oatanaxe Tarisexu. Ipunatanaxe
213 iramanaxenxania yotetanaxa iriataxemea janta irisigapitsatanaxerimea Tasorentsi.
4 Xantanxitsya iroro yamaataxoigabetanaxara aryonatoanexu nia yogari Tasorentsi ixantaxe ontanpiatanaxea omarane tanpia osi otanpiabagetanaxetyo xara jiriririri oboreatanaxe paenityatyo osabiraanaxero bitorentsi.
5 Mayanirotyo marineroegi tabageigatsyaria xara itsarogabageiganaxetyo, paniropage ixaemageigamatityo xara iniaigaxeria itasorentsiegite. Yobuoxaageigaxero jaraxintsipage jasaxonaniri otenatai, xantanxitsya yogari Jonase onti yaguitanaxe sabi otenixu imagasebagetaxea.
7 Inpo ixantabaxagaiganaxa mayaniro:
—Atsi tsame asoxagiaigaxeroa mapuxitsyo ogatantaganiria tyapae agatantaigaxenparoa tsinirixara xanyotagantaigaxaia maixa. Inpo isoxagiaigaxero inti otsataganaxe Jonase.
8 Ineniegi ixantaigiri: —Atsi xamantaigena tyara oxantaxara oxanyotanaxara maixa. ¿Tatatyo oitara pipirinibentia bineni? ¿Tyatyo piponiaxara? ¿Tsiniatyo pitobaireegi?
9 Ineni ixanti:
—Nanti jebereo, inti noxematsati Tasorentsisanoria basigatsyaria xurayo betsixagetaxeroria aryonatoani nia ontiri aixiro xipatsi.
10 Inpo ineniegi itsarogabageiganaxetyo xara ixantaigiri:
—¿Jantari jara pixanyotiro maixa? Yogataigaxetari onti isigapitsatanaxaria Tasorentsi, mataxatari ixamantaigaxeri ineni. Inpo ixantaigiri:
11 —Maixa ¿tyara nonxantaigaxenpia tyapae onpeganaenpaniri tanpia janxia oboreatai?
214 Ineaigabaxerotari aryonpari oboresexantanaxeri.
12 Ineni ixanti: —Nosixaigenatyo pobuoxajaigaxenara tyapae onpegaenpaniri tanpia janxia oboreatai, narotari xanyotagantaigaxenpi maixa.
13 Inpo ineniegi aryonpatyo ipomirintsinaigabetaxaro ixomajaigabetaxaroa iragataxoigaxemea, xantanxitsya teatyo iragabeaige, aryonpatari oboresexantasanotanaxeri.
14 Inpo iniaigamatanaxerityo Tasorentsi ixaemageigamatityo xara ixantaigi: “Tasorentsi, atsi jara potsimanxabiiganari yoxa, jara pitentagantaiganari noxajaigaxenpara. Maixa noxajaigaxeririxa jara pixenxiiaxotiri, birotari xoganxitsya onxanyotaxenpara maixa”.
15 Inpo inosixaigaxeri Jonase yobuoxajaigaxeria ogatyo oxenaxe oxaraatanai.
16 Inpo ineniegi yogabageiganaxetyo sorerere ipinxaiganaxeria Tasorentsi itotsyanoxireaigaxeneri piratsi ixantaigaxeri inxematsaigaxeria.
215 Aryonatori omani inigaxeria Jonase
1 Jantari janta imotiaxu iniaxeri Tasorentsi
2 ixantiri:
“Bineni Tasorentsi, jantari nasinonxaabagetaxara noniaxenpi pixemaxena. Noneabaxara paenityara nonxamanaxe noniaxenpi pixemaxenatyo.
3 Pobuoxaataxena sabiaxu aryonatoanexu nia nosintsiataxobagetanaxetyo xara.
Jantari oboresexantanaxea apamanxaxotanaxenatyo, birotari xantanxitsya onxanyotaxenpara maixa.
4 Inpo noxantaxe bintia joxaxena, maixa jaratyo noneimatairo pibanxo.
5a
Nonaxe sabiaxu otsonpogiatia.
Noneabaxa paenityatyo nonxamanaxe. 6b
7 Xantanxitsya bineni pagabaana xanyomataxa ontinirixatyo poganiaana.
Jantari noneabaxara tyanpa nonxantanaenpa bintia noxenxiianaxe.
Noniaxenpi inpo bineni pixemaxena janta pibanxoxu.
8 Yogaegiri bentaigaxariria ipegagetaganiria tasorentsi xogapage tyanpa pinxantaigaxeri pintsarogaxagaigaxeria,
9 xantanxitsya naneni nomatixabentaxenpityo bineni nontotsyanoxireaxenpi piratsi nontagaxenpiroa.
a
216 Nonxenaxagaxeroa noxantaxenpiria maixa, panirotari pixantara bineni pabisaaxotantia, pabisaaxotaxenatyo”.
10 Inpo yogari Tasorentsi yomitiganxaxeri omani iriataxea otsapiaxu inxamaranxaxotaeria. Inpo aryo oxanyotaxa. Ixantatigaiganaxara Ninibexuniria
1 Inpogini yogari Tasorentsi iniairi aixiro Jonase ixantiri:
2 “Maixa piate Ninibexu pinxamantaigaxeria nonxantaxenpiria”.
3 Ineni ixenaxagaxero ixantaxeriria iataxe. Jantari Ninibexu otsirotanxubagetityo panxotsi xara. Jantari ontsotenxaxenxanirixa anuitaxenxania onti onxarataxe mabati xutagiteri.
4 Inpo yoboxaxea xara Jonase itsititanaxero ixenxianaxea syaroenxarixatyo xara. Ixenabagetaxe xigonxiro itsyapinitaxotanaxe ixantaigaxeria mayaniro ixanti: “¡Aganaxenpara
40 xutagiteri inpogereaigaxenpi Tasorentsi!”
5 Inpo ineniegi ixematsaigaxe ixantaigaxea inpitasiigaxenparoa xogapage jara isexatumaiga. Imirinxaegi isapiigaxa tontaporoxiri, yasinonxaabageigaxatari.
6 Jantari ixemaxea xobeenxari imamatanaxatyo ineni, yaguitanaxe isabinxia, isapoxanaxaro isapitaria, irotya isapitanaxa tontaporoxiri isabinxanaxea samanposexu.
7 Inpo ixantaxagantaigaxeri mayaniro Ninibexuniria ixanti: “Ixantaxe xobeenxari intiri ironperaneegi jaratyo tsini sexatumatatsya. Aryotyo onxanyoigaxe aixiro piratsipage baxa intiri obisya jaratyo ipumatagani isexa, aixiro jaratyo ipumatagani irobiixaxenpara nia.
8 Mayanirotyo Ninibexuniria onti irisapiigaxenpa tontaporoxiri. Aryo onxanyotagaigaxenxani aixiro piratsipage onti onpasimititsataxenxani tontaporoxirixu. Mayaniro Ninibexuniria iriniaigaxeria Tasorentsi irapaxuaiganaxeroa yobetsixagisebageigia teria ontyapaete, aixiro janxia yoginoriantaigai aixiro janxia yagapitsatantabageigai.
9 Aryorixa inxantatigaenpa Tasorentsi irapetsimareanaenpara janiri ipogereaigajai”.
10 Inpo yogari Tasorentsi ineaigaxeria ixanyoigaxara maixa ixantatigaiganaxara yapaxuaiganaxeroa yobetsixagisebageigia teria ontyapaete osi yapetsimareanaa tea inpogereaigeri.
Yotsititanaxeroa Joan ixamantaxotanaxeria Jesoxirisito
1 Jantari pairani tetyaenxara tataxona timumagetatsyame igantaga itimia Xirisito ixantaganiria Iriniane Tasorentsi. Ineni ixantaxani itimi itentaxaria Tasorentsi, intitari Tasorentsi.
3 Iritari betsixagetaxero mayatiro tatarixa oita timagetatsyaria. Tea ontimumate pasini teria ineni betsixerome, aixiro jame inti jame atimumaigi aneniegi.
4 Ineni inti ganiantatsyaria, aixiro inti xutagitetaxoigiriria mayaniro matsigenxaegi.
5 Ixutagitetaxoigaxeri
220 mapunasetaxoiganxitsyaria. Ineniegi yotsimanxaigabetaxarityo xantanxitsya teatyo iragabeaigeri.
6 Yogari Tasorentsi yomitiganxaxeri paniro matsigenxa ipaita Joan. Onti yomitiganxabitaxeri inxamantaxotaxeria yoga xutagitetaxotantatsyaria tyapae inxematsaigaxeriniri mayaniro.
8 Yogari Joan tea ineni xutagitetaxotantatsyaria, intagati yoboxasitaxe inxamantaxotaxeria,
9 paenityatari inxutagitetaxotantanaxe yoga ponianxitsyaria xurayo tyapae inxutagitetaxoiganaxeriniri mayaniro matsigenxaegi.
10 Irityo betsixabetaxari matsigenxa, xantanxitsya inpogini yoboxabetutara tea irogataigabaeri.
11 Aryo ixanyoigaxa aixiro itobaireegi biseraereegi, ineniegityo yoboxasiigabetaxa, xantanxitsya tea irisinebentaigabaxenpari.
12 Xantanxitsya mayaniro sinebentaigabaxariria xematsaigabaxeriria ineni ipegaxagaigaxari itomiegi Tasorentsi.
13 Jantari ipegaigaxeria Tasorentsi itomiegi tea aryo onxanyotenparo itomintaigara matsigenxa, aixiro tea aryo onxanyotero ixogia matsigenxa intomintaxenpara, intitari xoganxitsya Tasorentsi intomintaigaxenparia.
14 Yogari Xirisito yoboxuti jaxa xipatsixu yobogaxea isigasanoigaxai aneniegi ixonoibageigaxai. Aneaigaxeri ixobeenxataxea, intitari Itomi Tasorentsi paniro ixantaxara ineni. Pairo ixabintsaantabageti, aixiro yogixoneatimotasanoigaxai tyara ixanta Tasorentsi.
Gonteireiganaxeriria Jesoxirisito
1 Maixa nontsirinxaxogetaxero ibairopage pairaniniria gonteireiganaxeriria Jesoxirisito. Ineni inti yogonteireiganaxeria Jaberan intiri Jirabi.
2 Jantari otyara yogari Jaberan itomintaxari Bisaxo. Iritya Bisaxo itomintaxari Jaxobo.
3 Iritya Jora itomintaxari Parese intiri Sari. Ogari iriniro opaita Tamare.
Inpogini Parese itomintaxari Jeserome. Iritya Jeserome itomintaxari Jarame.
4 Iritya Jarame itomintaxari Jaminarabo.
Iritya Jaminarabo itomintaxari Naason. Iritya Naason itomintaxari Sarimo.
5 Iritya Sarimo itomintaxari Boose. Ogari iriniro opaita Jiraaba.
Inpogini Boose itomintaxari Jobeti. Ogari iriniro opaita Jirote. Inpogini Jobeti itomintaxari Josai.
6 Iritya Josai itomintaxari Jirabi peganxitsyaria igobeenxariegite biseraereegi.
Iritya xobeenxari Jirabi itomintaxari Saromon. Ogari iriniro Saromon onti ixoribetaria Joriasi.
7 Inpogini Saromon itomintaxari Jiroboame.
Iritya Jiroboame itomintaxari Jabiasi. Iritya Jabiasi itomintaxari Jasa.
8 Iritya Jasa itomintaxari Josapate.
Iritya Josapate itomintaxari Jorame. Iritya Jorame itomintaxari Josiasi.
9 Iritya Josiasi itomintaxari Joatame.
Iritya Joatame itomintaxari Jaxase. Iritya Jaxase itomintaxari Jesexiasi.
10 Iritya Jesexiasi itomintaxari Manasesi.
11 Iritya Joseasi itomintaigaxari Jexoniasi intiegiri irirentiegi inpo yamaiganunxani mayaniro biseraereegi Babironiaxu.
12 Inpogini yogari Jexoniasi itomintaxari Saratiero.
Iritya Saratiero itomintaxari Sorobabero.
13 Iritya Sorobabero itomintaxari Jabiote.
Iritya Jabiote itomintaxari Jeriaxime. Iritya Jeriaxime itomintaxari Jasoro.
14 Iritya Jasoro itomintaxari Saroxo.
Iritya Saroxo itomintaxari Jaximo. Iritya Jaximo itomintaxari Jeriote.
15 Iritya Jeriote itomintaxari Jereasaro.
Iritya Jereasaro itomintaxari Matan. Iritya Matan itomintaxari Jaxobo.
16 Iritya Jaxobo itomintaxari Jose. Ogari ixoritiria Jose opaita Maria. a Oneni onti iriniro Jesosi ixantaganiria aixiro Xirisito.
17 Mayaniro tsirinxaxoiganxitsyaria ibairopage jaxa ixarabageigaxe
14 itsititapanutara itimaxea Jaberan ixarabagetaxe itimaxea Jirabi. Aryo ixanyoigaxa aixiro mayaniro tsirinxaxoiganxitsyaria ibairopage itsititapanutara itimaxea Jirabi ixarabagetaxe yamaiganunxania Babironiaxu ixarabageigaxe
14. Inpo aryo ixanyoigaxa aixiro mayaniro tsirinxaxoiganxitsyaria ibairopage itsititapanutara yamaiganunxania Babironiaxu ixarabagetaxe itimaxea Xirisito ixarabageigaxe
14. a
1.16 Xirisito onti onxantaxea “ixogaxagaxeria Tasorentsi inpegaxenpara Igobeenxariegite biseraereegi”.
6 Yogari Tasorentsi ineaxeri Saxariasi ontiri Isabera pairo ixematsaigaxeri ixenaxagaxeroa mayatiro ixantagetiria pairani onxenaxagaxenxania. Tea tsini xantumatatsyame tea inxematsatasanoigeri.
7 Piteniro jataxe ipisaribageiganai xantanxitsya tea intime itomi teanixa ontomintumatenpa Isabera.
8 Inpogini agaxa xutagiteri oxatinxaigairia Saxariasi intiegiri itsipaigaria iriaigaea irantabageigaea ibanxoxu Tasorentsi.
9 Jantari yoboxaigapaaxara isoxagiaigapaaxero mapuxitsyo ogatantaganiria irogatantaigaxenparoa tatoita irantaigaxe paniropage, aryotari yogameigari ineniegi ixanyoigiroa maixa. Jantari isoxagiaigaxeroa inti oxatinxataxe Saxariasi inxiaxea tsonpogi intagaxeneria Tasorentsi xasanxapaneri.
10 Inpo agapaaxara paenityara intagaxero ixianaxe tsonpogi. Mayaniro jorioegi yapatoitaigaxa sotsi iniaigaxeria Tasorentsi.
11 Jantari yaratinxaxea
224 Saxariasi tsonpogi itagabagetaxea xatsixetyo ineitari isaanxarite Tasorentsi jaratinxaxe onanpinaxu otagantaganiria xasanxapaneri oataxara iranpatexu.
12 Irotyo ineaxeria ogatyo ixenaxe itsarogabagetanaxe yoganaxea sorerere.
13 Inpo ineni ixantiri: —Jara pitsarogi, ixemaxenpitari Tasorentsi piniaxeria. Maixa ogari pixoritiria intimaxe oananexite. Inpogini obogaxea pinpaitaxeri Joan.
14 Bineni tobaiti pisinebentaxenpari, aixiro irisinebentaigaxenpari tobaini matsigenxaegi,
15 irisinebentasanotaxenparitari Atinxami Tasorentsi. Jara yobiixumataro bino ontirixa pasini siroaripage. Jantari ainyotyara irine omotiaxu iriniro intinxamitaxenpari Isure Tasorentsi.
16 Inpogini inxematsatagaxeri tobaini yogonteiregeiganaxeria Biseraere tyapae inxematsaigaxeriniri Atinxami Tasorentsi. Ineni intitari Itinxamiegi mayaniro.
17 Yogari pitomi onti inxanyotaxeri yoga xamantatantatsyaria Jeriasi, iragabeaxagaxeritari Isure Tasorentsi gabeaxagaxeriria ineni pairani. Ineni onti irijibataxeria yoga iromitiganxaxeria Tasorentsi irabisaaxotantaxea. Irogatagaigaxeri itobaireegi irontasanoiganaenparia itomi ontiri aixiro inxematsaigaxeria Tasorentsi tyapae inegintetasiigabaxenparia boxapaanxitsyameria iromitiganxaxeria.
18 Ixanti Saxariasi:
—¿Matsi tyara nonxantaxenpara naneni nontomintaxenpara?, jataxetari nopisaribagetanai, aixiro noxoritiria jataxe opisarobagetanai.
—Naneni nanti Gabirieri. Noxantaxani nantabagetimotiri Tasorentsi. Iritari mitiganxaxena noboxaxea nonxamantaxenpia tyapae pisinetaxenpaniri.
20 Xantanxitsya maixa tea pinxematsatenanixa pimaxanatanaxe, jara piniai xigonxiro irobogaxea pitomi. Inpogini aryo pinianae.
21 Inpogini ineni inaxe tsonpogi janta tea irosotogae. Yogaegiri patoitaiganxitsyaria sotsi ineaigaxea tea ainyotya irosotogae ixantaigaxe: —¿Tataxa gaxeri? Oga isaanxaxa tsonpogi.
22 Inpogini yosotogabetanaa tea iragabeae iriniaea. Ineaigabaxeria ineniegi ixantaigi: —¿Tataxa ineaxe tsonpogi? Ineni teatyo iriniae, onti yaxoxobagetaxe.
23 Inpogini aganaa xutagiteri yagatantanaaria yantabagetaxea iatai ibanxoxu.
24 Inpo ogari ixoritiria itimanaxe oananexite xantanxitsya oneni onaxe obanxoxu
5 tsitenixuniria tea oneimataenxani.
25 Onti oxenxiiabagetanaxa oxanti: “¡Pairo ixabintsaaxena Notinxami! Itsarogaxagabagetaxena janiri yogipasibentaigaana notobaireegi inxantaigaenara: Aryoroxa yotsimanxaxero Tasorentsi jerotyo tea ontomintumatenpa”. Gabirieri ixamantaxeroa Maria intimaxea otomi
26 Inpogini onaxotanaxea Isabera
6 tsitenixuniria itimaxea oananexite yogari Tasorentsi aryotya yomitiganxaxeri Gabirieri iriataxea Nasarexu Garireaxu.
27 Aryotari obasigari xara paniro tsinane opaita Maria. Onti otyaxona timagananxitsya tetyara ineimatero surari. Ainyo sariaxaroria ipaita Jose paenitya inxoritaxero. Ineni inti yogonteiretanaxeria Xobeenxari Jirabi.
28 Inpogini yoboxapaaxa Gabirieri obanxoxu ixiapaaxe ixantapaaxero: —¡Bineni Maria, sinetenpa, isinebentasanotaxenpitari Tasorentsi, ixantaxani itentaxenpi!
29 Oxemutarityo oga oxenaxe otsaroganaxe oniasurentabagetanaxa oxanti: “¿Tyaxatyo ixanti?”
30 Ineni ixantiro: —Jara pitsarogi, isinebentasanotaxenpitari Tasorentsi.
31 Maixari maixa intimaxe piananexite. Inpogini irobogaxe pinpaitaxeri Jesosi.
33 Inxantaxani inpegaxenpa Igobeenxariegite biseraereegi, jara itimumati pugaerimeria.
34 Inpogini oneni oxanti:
—¿Tyaxa nagaxeri noananexite? Tetyanixa intimenixa noxoritiria.
35 Ixanti ineni:
—Iroboxaxetari Isure Tasorentsi binenixu. Yogari Tasorentsi basigatsyaria xurayo iragabeaxagaxenpi, jerotyo yoga pitomi boganxitsyameria inxantaxenxani yasintaria Tasorentsi, aixiro inxantaxenxani Itomi.
36 Xanyotari pitimia Isabera jataxeri opisarobagetanai, aixiro oxantabetagania teria ontomintumatenpa, atyari itimi oananexite, maixa xaramonxitaxe jataxe inaxotanaxe
6 tsitenixuniria.
37 Yagabeaxetari Tasorentsi mayatiro, teanixa tatoita xomutapitsatumatenparime.
38 Oneni oxanti:
—Irobentia maixa, atsi nani. Xantetyo inxanyotagaxenara Tasorentsi mayatiro pixantaxenaria maixa, nantitari ironperane. Inpogini iatai Gabirieri. Maria oataxea onxamosoteroa Isabera
39 Inpogini obetsixanaxa Maria oataxea Joreaxu. Inpo oataxe otonxoaraxu otsatimabagetanaxe tsitsyari oneero Isabera.
40 Oboxapaaxa obasigara oneapaaxero sabinxaxe obanxoxu oxantapaaxero: —¿Oga ainyonpi?
41 Oxemutarotyo Isabera ogatyo ixenaxe yoanaxa oananexite omotiaxu, itinxamimatanaxarotari Isure Tasorentsi.
42 Oniamatanaxetyo syaroenxarixa oxanti: —¡Bintia ixabintsaasanotaxe Tasorentsi! Mayaniro tsinaneegi ixabintsaaxero, xantanxitsya bineni pairotyo yabisaxe yotasanotaxenpia. Aryo ixanyotaxa piananexite ineni pairo ixabintsaasanotaxeri.
43 ¡Matsi tsininpatyoa naneni tyapae oboxaxea iriniro Notinxami onxamosotenara!
45 ¡Ixabintsaaxenpi Tasorentsi pixematsataxeritari, aixiro pogataxetari inxenaxagaxero mayatiro ixamantaxagantaxenpia!
46 Inpo oxanti Maria: “Noniasurentaxa nosurexu noxanti: ‘Pairo ityapaeti Notinxami Tasorentsi’.
47 Nosinetaxa nosurexu, nosinebentaxari Tasorentsi bisaaxotaxenaria,
48 ineaxenatari nanti ironperane tea nonpaitumatenpa, itsarogaxagaxena.
Osi maixa mayaniro basigaiganxitsyameria jaxa xipatsixu inxantaigaxe: ‘Pairo ixabintsaabagetaxero Tasorentsi’.
49 Yogari Gabeabagetatsyaria yobetsiximogetaxena tyapaeripage.
¡Ineni ipaita Teria Irobetsixumate Teria Ontyapaete!
50 Ixantaxani itsarogaxagaigaxari mayaniro sinebentaigariria.
51 Yogixoneataxero iragabeane yobetsixagetaxea posante tyapaeripage.
Yogixegoronxaigaxeri bentaxobageigatsyaria.
52 Ioxaigaxeri xobeenxariegi.
Yogaegiri teria inpaitumaigenpa yamutaxoigaxeri yagabeaxagaigaxeria.
228 53 Yogari xogaxoiganxitsyaria ipaigaxeri posantepage tyapaeripage.
Yogari sintabageigatsyaria yomitiganxaigairi xogapage tea tatoita inpumaigabaeri.
54 Yamutaxotasanoigaxeri biseraereegi, intiegitari ironperane.
55 Ixantaxeritari gonteireiganaxairia pairani: ‘Nonxantaxani nontsarogaxagaxenpari Jaberan
intiegiri aixiro mayaniro irogonteireiganaxeria’ ”.
56 Ogari Maria obasigaxa obanxoxu Isabera mabani tsitenixuniria, inpogini opiganaa oataia obasigara.
Yobogaxea Joan Gisabinxaatantatsyaria
57 Inpogini agaxa obogantaxaria Isabera, obogaxe inti otomi. Osinebagetaxatyo xara. Inpo ixemaxoigaxeroa mayaniro tsyoenitaxotaxaroria intiegiri aixiro otimaigia pairoa ixabintsaaxero Tasorentsi isineigamatanaxatyo mayaniro.
59 Inpogini
229 omonxaratapaaxara
8 xutagiteri osegaraatsaitunxani isibumesina. Yogaegiri itimaigia ixogaigabetaxa inpaiigaxerimea Saxariasi iragaxotaerimea iriri,
60 xantanxitsya iriniro oxanti: —Jara, onti inpaitaxenpa Joan.
61 Ineniegi ixantaiganaxe:
—¿Matsi tyara oxantaxara? Maneritari pitimia paitatsyameria Joan.
62 Inpo yoxotunxani Saxariasi inxantaxea tyara inpaitaxenpa itomi. Inpo ineni ioxotaxero intsyaxota irontsirinxantaxenparoa osi ipunxani yotsirinxaxe ixanti: “Inpaitaxenpa Joan”. Yogaegi patoitaiganxitsyaria ogatyo ixenaigaxe yogaiganaxe sorerere,
64 aixiro ineni ogatyo ixenaxe inianai ixantaxe: “¡Pairo ityapaeti Atinxami Tasorentsi!”
65 Jantari ixemaxoigaxeria yogaegi tsyoenitaxoiganxitsyaria yogabageiganaxe sorerere ineniegi aixiro. Aryo ixanyoigaxa mayaniro basigaigatsyaria otonxoarapagexu Joreaxu ixemaxogeigaxero mayatiro oxa
66 osi ixenxiabageiganaxa ixantaiganaxe: “¿Tyaxatyo inxantanaxenpara inpogini yoga jananexi?” Ineaigaxetari ixabintsaabagetaxeria Atinxami Tasorentsi.
67 Yogari Saxariasi itinxamitaxaritari Isure Tasorentsi ixamantantanaxaria ixanti:
68 “¡Pairo ityapaeti Atinxami Tasorentsi sintaigaxairia janeniegi yogonteireiganaxeria Biseraere!
Tea imagisantaigajae irabisaaxoigaxaea.
69 Maixa yomitiganximoigaxai bisaaxotantatsyaria gabeabagetatsyaria.
Ineni inti yogonteiretanaxeria ironperane Jirabi.
70 Aryotari ixantaigaxeri xamantantaigatsyaria pairani ixantaigi:
230 ‘Ixantaxe Tasorentsi: Nomitiganximoigaxeri gabeabagetatsyaria yogonteiretanaxeria nonperane Jirabi irabisaaxoigaxeria.
71 Intimaigabetaxenpatyo tobaini tsimanxaigaxerimeria,
xantanxitsya naneni nonxisaxobentaigaxeri.
72 Nonxenxiiaigaxeri mayaniro gonteireiganaxeriria nontsarogaxagaigaxenparia,
jara nomagisantiro mayatiro noxantaigaxeriria’.
73 Tasorentsi ixantaxeritari Jaberan pairani:
74 ‘Inpogini intimaigabetaxenpatyo tobaini tsimanxaigaxerimeria pogonteireiganaxeria,
xantanxitsya naneni nonxisaxobentaigaxeri janiri itsarogaigai irantabagetimoigaxenara
75 inxenaxagaigaxeroa mayatiro noxantagetiria
76 Aixiro bineni, notomi, inxantaitaxenpi xamantaxotaxeriria Tasorentsi basigatsyaria xurayo,
bixetyotari jibatanaxerime iromitiganxaxeria irabisaaxoigaxaea pinxantaigaxeria biseraereegi irapaxuaigaxeroa yobetsixaigia teria ontyapaete irogiaigabaxeria iroboxapaaxea.
77 Aixiro pogatagaigaxeria irogataigaxeniri
tyara inxantaigaxenpa irabisaaxoigaxenxaniniri janiri ixenxiiairo Tasorentsi mayatiro yobetsixaigiria teria ontyapaete.
78 Yotasanoigaxaitari itsarogaxagasanoigaxai yomitiganxantaxariria bisaaxoigaxaemeria iponiaxara xurayo.
231 Irabisaaxoigaxeri teria inxemaxoigabetenpari Tasorentsi,
pinxaigiroria igamane. Irogatagaigaxae tyara anxantaigaxenpa antimagantsiigaxea tyapae”.
80 Yogari Joan iximotanaxe ixematsatasanotanaxeri Tasorentsi. Inpogini yantaritanaxea iataxe yobasiguntetaxa parixoti osarigagitetapaaxea xigonxiro itsititanaxea ixenxianaxea ixantaigaxeria biseraereegi inegintetasiigabaxenparia Bisaaxotantatsyaria.
Yobogaxea Jesoxirisito
18 Maixa nonxenxiaxotaxeri Jesoxirisito tyara ixantaxa ityasanotyara yoboxutia jaxa xipatsixu yobogaxea. Pairani otimaxe tsinane opaita Maria. Inti sariaxaro surari ipaita Jose. Inpo tetyara inxoritero otimaxotaxe oananexite, intitari timaxagaxeri Isure Tasorentsi.
19 Yogari Jose ixogabetaxa irapaxuanaeromea janiri ixoritiro, intitari negintebagetatsyaria, xantanxitsya itsarogaxagaxaro jerotyo tea inxoge inxamantantaxeroa irogipasibentaxeroa, onti ixenxiabetanaxa irapaxuanaeromea tsitsyania jara ixanti tatoita yapaxuabitanairo.
20 Xantanxitsya iroro ixenxiabetanaxara inxanyotaxeromea maixa ixoneatimotaxeri isaanxarite Tasorentsi igisanirexu ixantiri: “Jose, bineni binti yogonteiretanaxeria Jirabi. Maixa onti noboxasitaxe nonxantaxenpia tyapae paganaxeroa Maria pamanaxeroa pibanxoxu. Yogari ojananexite intitari timaxagaxeri Isure Tasorentsi, irotari itimantaxaria.
21 Inpogini obogaxeria pinpaitaxeri Jesosi, iritari bisaaxoigaxerime itobaireegi janiri a yotsimanxabiigiri Tasorentsi yobetsixabageigia teria ontyapaete”. a
Jesosi onti onxantaxea “yabisaaxotantaxe Atinxami”.
232 22 Aryo oxanyotaxa maixa tyapae onxenaxagaxenxaniri ixantaxeria Atinxami Tasorentsi pairani iniaxagaxeria xamantantatsyaria Jisaiasi ixanti:
intimaxe ojananexite. Ineni inpaitaxenpa Jemanoere” (onxantaxea: “Ixonoiitaxai Tasorentsi”).
Yobogaxea Jesoxirisito
1 Jantari tsiripexitsyania Joan ixantaxe xobeenxari Sesa Jaogoseto irotsirinxaxoigaxenpara mayaniro matsigenxaegi.
2 Teanixa pairani irotsirinxaxotumaigenpa. Ityaenxa xomutagaiganxitsya irotsirinxaxoigaxenpara inaxea inanpina Sesa paitatsyaria Sirenio janta Suriaxu ineagetaxeneria mayatiro.
3 Inpogini iaigaxe mayaniro tyaxa xara yobasigaigabetara gonteiretaxeriria pairani irotsirinxaxoigaxenpara.
4 Yogari Jose onti yobasiga Nasarexu Garireaxu. Inpo ineni iataxe irotsirinxaxotenpara Berenxu Joreaxu, aryotari yobogaxeri Jirabi gonteiretanaxeriria.
5 Itsipatanaxaro Maria xaratonxataxe.
6-7 Inpogini iataxe yoboxabetapaaxa panxotsixu omagantapinitaganiria ineaigapaaxeri matsigenxaegi syatexaitabagetaxa tyanpatyo irimagaigapaaxe xara, jerotyo onti imagantaigapaaxa panxotsi omagantaigaria piratsi. Inpo aganaxara obogantaxenparia Maria obogaxe, inti otomi. Oponataxeri magatsixu oginoriantaxari osexatantaria piratsi.
233 Isaanxariite Tasorentsi intiegiri sentaigiroria obisya
8 Jantari janta otsyoenitaxara Beren otimaxea sinpenasi, aryo inaigaxe xara sentaigiroria obisya ixireabentaigaxeroa.
9 Inpo ironpatyo yontenenxaxoigaxeri Tasorentsi yogunteigutarityo jaratinxaxe isaanxarite Tasorentsi, itsarogabageiganaxetyo xara.
10 Xantanxitsya ineni ixantaigiri: “Jara pitsarogaigi. Onti noboxasitaxe nonxamantaigaxenpia pisinebageigaxenpaniri bineniegi intiegiri aixiro
234 mayaniro pitobaireegi.
11 Jantari janta Berenxu yobasigabetara Jirabi pairani bogaxe bisaaxoigaxenpimeria, iritari Xirisito yomitiganxaxeria Tasorentsi inpegaxenpara Pigobeenxariegite.
12 Maixa piaigaxe pogunteigapaaxeri ponataxa magatsixu noriaxa osexatantaria piratsi. Iroro pogatantaigaxenpa tea namatabinaigenpi”.
14 “¡Pairo ityapaeti Tasorentsi basigatsyaria xurayo!
¡Jaxari jaxa xipatsixu irisinebageigaxenpa mayaniro inxabintsajaigaxeria!”
15 Inpogini iaiganaia ineniegi xurayo iniabaxagaigaxa sentaigiroria obisya ixantaigi: —Tsamenityo aigaxea Berenxu anxamosoiguteria ixamantaigaxairia.
16 Iaigaxe itsatimabageiganaxe yoboxaigapaaxa yogunteigapaaxeri Jose ontiri Maria intiri aixiro otomi noriaxa, inoriantaxaro osexatantaria piratsi.
17 Iroro yogunteigapaaxeria ixamantaxoiganaxero mayatiro ixantaigaxeriria isaanxarite Tasorentsi.
18 Mayaniro xemaigabaxeriria ixamantaigaxeria yogabageiganaxetyo sorerere.
19 Ogari Maria oxantaxani oxenxiiaxero mayatiro, tea omagisantero.
20 Inpogini iaiganaia sentaigiroria obisya isinebentaiganaxari Tasorentsi ixantaigaxea: “¡Pairo yagabeabageti Tasorentsi!”, ineaigaxetari oxenaxagagetanaxara mayatiro ixantaigaxeriria isaanxarite.
235 Yoboxaigaxea gatabageigatsyaria Jerosarenxu
1 Jantari yobogaxea Jesosi Berenxu Joreaxu ainyo igobeenxariegite Joreaxuniria ipaita Jerorisi. Inpogini yoboxaigaxe Jerosarenxu pasini
236 gatabageigatsyaria iponiaigaxa oataxara yosotogia syabogaenxari. Ineniegi inti ipirinibentaigi inpoxiropage irogatantaigaxenparia posante. Jantari yoboxaigapaaxea
2 ixantaigapaaxeri basigaigatsyaria xara: —¿Tyaxa inaxe xara igobeenxariegite jorioegi ityaenxaria boganxitsya?, noneaigaxeritari inpoxiro yosotogapaaxea yogaenoxanaxara nogatantaigaxaria bogaxe, noboxantaigaxaria nonxamosoiguteria nontigeretotasiigutenparia.
3 Ironpatyo ixemabaxea xobeenxari Jerorisi ogatyo ixenaxe yobanxinabagetanaxatyo xara, aryotyo ixanyoiganaxa mayaniro basigaigatsyaria Jerosarenxu.
4 Inpogini ineni ixaemaxagantaigaxeri mayaniro itinxamiegi gametiaxobentantaigatsyaria intiegiri aixiro gatagantaigiroria yotsirinxaxotanaxeria Moisesi ixogaxotagantaigaxeri tyara xara irobogaxea Ixogaxagaxeria Tasorentsi inpegaxenpara igobeenxariegite biseraereegi.
5 Ineniegi ixantaigiri: —Janta Berenxu Joreaxu, aryotari ixantaxeri pairani xamantantatsyaria yotsirinxaxotanaxeroa Beren ixanti:
pairo pabisaxe inxemaxoitaxenpia pabisaxeroa pasinipage otsirotanxutia panxotsi yobasigantaigaxaria tobaini Joraxuniria, irobogantaxenpitari igobeenxariegite mayaniro biseraereegi’.
7 Inpogini Jerorisi maireni ixaemaxagantaigaxeri gatabageigatsyaria teatyo tsini inxamante. Iroro yoboxaigapaaxea ixantaigabaxeri: —¿Tyati xutagiteri pineantaigaxari ixoneataxea inpoxiro?
8 Inpogini ixemaxea ixamantaigaxeri yomitiganxaigaxeri janta Berenxu ixantaigabaxeri:
237 —Atsi piaige pinxogasanoigaxiteria, inpo pogunteigaxeririxa pinpigaigae pinxamantaigaxenara tyapae noataxiteniri naneni nontigeretotasitutenparia aixiro.
9 Iroro ixemaigaxea ixantaigaxeria iaiganaxe Berenxu. Yogari inpoxiro ineaigaxeria otyara janta yobasigaigara ijibaiganaxeri inpo yaganaxeroa oxatinxataxea panxotsi inantaxaria Jesosi aryo ixusoenxatapaaxe xara.
10 Jantari ineaigairia aixiro ogatyo ixenaigaxe isinebageiganaxatyo xara.
11 Inpo yoboxaigapaaxara panxotsixu ixiaiganaxe tsonpogi yogunteigapairi Jesosi ontiri iriniro osi yotigeretotasiigapaaxari. Inpo itsaaxoigaxero yamaigaxeneriria ipaigaxeri xori, xasanxapaneri ontiri mira.
12 Inpogini imagaigaxea ixamantunxani igisanirexu janiri ipigaiganaa Jerorisixu, jerotyo ixenapitsatantaiganaariria parixoti iaigaia yobasigaigara.
41-42
Inpogini isiryagaxotanaxara Jesosi
12, yogiaiganaxeri iriri ontiri iriniro iaiganaxea Jerosarenxu irogabisaigaxeroa Pasexoa, aryotari yogameigari ineniegi omirinxa agara iatapiniigi yogabisapiniigiroa.
43 Inpogini abisanaia Pasexoa ipigaiganaa. Yogari Jesosi tea iriatae, ainyo janta Jerosarenxu. Xantanxitsya yogari iriri ontiri iriniro tea irogataige,
44 ineaigiri jataxeri yogiaiganairi itobaireegi. Inpo otsitenibetanaxa ixogaigabetari maneri, itsotenxabageigaxerityo xara ixogaxotagantaigaxeria itimaigia intiegiri aixiro itsipaigaria
45 tea ineaigeri, maneri. Oxutamanitanaxea ipigaigapanaata Jerosarenxu inxogaigapanaateria.
46 Iroro omabatanaxara xutagiteri ineaigapaaxeri sabinxaxe ibanxoxu Tasorentsi itentaigaxari gatagantaigiroria yotsirinxaxotanaxeria Moisesi ixemisantaigaxeria ixogaxotagantaigabaxeria.
238 48 Jantari yogunteigapaaxeria iriri ontiri iriniro yogabageiganaxetyo sorerere. Inpo oxantiri iriniro:
—Notomi, ¿jantari jara pixanyoigana maixa? Noxogasanoigaxenpityo xara notsotenxabageiganaxenpityo, maneribi, pomintsarogaigaxena, noneaigiri aryori pisaanxaxa.
49 Yogari Jesosi ixantiro:
—¿Tyara oxantaxara pitsotenxabageiganaxenara parixoti pixogaigaxenara? ¿Matsi tea pogataige ontitari nonpirinibentabagetanaxe irasipage Apa?
50 Xantanxitsya ineniegi tea irogataige tatoita ixantaxe.
51 Inpo yagaiganairi itentaiganaari Nasarexu. Ineni ixantaxani
239 ixematsabageigiri iriri ontiri iriniro. Oneni oxantaxani oxenxiiaxero mayatiro ixantaxeria tea omagisantero.
52 Yogari Jesosi aryonpatyo iximotanaxeri aixiro yogatasanobagetanaxeri. Yogari Tasorentsi isinebentaxari intiegiri aixiro matsigenxaegi mayanirosanotyo isinebentaigaxari.
14 Yogari Xirisito yoboxuti jaxa xipatsixu yobogaxea isigasanoigaxai aneniegi ixonoibageigaxai. Aneaigaxeri ixobeenxataxea, intitari Itomi Tasorentsi paniro ixantaxara ineni. Pairo ixabintsaantabageti, aixiro yogixoneatimotasanoigaxai tyara ixanta Tasorentsi.
15 Yogari Joan ixamantaxotaxeria syaroenxarixa xara ixanti: “Iritari yoga noniaxotaxeria otyara noxamantaigaxenpia noxantaxea iroboxaxea pasini pairoria yabisabagetaxena, ixetyotari timatsya”.
16 Ineni pairotyo ixabintsaantabageti jerotyo ixantaxanityo ixabintsaabageigaxai.
17 Pairani Moisesi intagati yotsirinxaxogetaxero ixantagetiria Tasorentsi, onxenaxagaxenxania, xantanxitsya jantari yoboxutia Jesoxirisito onti ixabintsaabageigaxai aixiro yogixoneatimotasanoigaxai tyara ixanta Tasorentsi.
18 Tea tsini neimaterime Tasorentsi, xantanxitsya yogari Itomi paniroria tentasanotariria yogixoneatimoigaxai tyara ixanta ineni. Joan Gisabinxaatantatsyaria ixamantaxotaxeria Jesoxirisito
19 Yogari jorioegi Jerosarenxuniria yomitiganxaigaxe gametiaxobentantaigatsyaria intiegiri yogonteireiganaxeria Jirebi inxogaxotagantaigaxiteria Joan tsinia ineni inpo ixantaigiri: —¿Tsininpatyoa bineni? ¿Bineni nogiaigaxeria inpegaxenpara nogobeenxariegite?
20 Inpo ineni tea iramatabinaigeri onti xatinxa yogaxero ixamantasanoigaxeria ixantaigiri:
21 Inpo imatutaigaarityo aixiro ixantaigiri:
—Irobentia maixa, ¿bineni xamantantatsyaria nogiaigaxeria? Ixanti: —Teatyo naneni.
22 Inpo imatutaigaarityo aixiro ixantaigiri:
—¿Tsininpatyoa bineni? Atsi xamantaigena tyapae nonxamantaigapaaxeriniri mitiganxaigaxenaria. ¿Tyara pinxante? ¿Tatatoina poboxasitaxe?
23 Inpo ixantaigiri Joan:
—Nanti xenxiabagetatsyaria osarigagitetapaaxea nosyaroenxarixa xara, narotari yotsirinxaxotanaxe pairani xamantantatsyaria Jisaiasi ixantaxea inpogini intimaxe paniro inxenxiabagetaxe janta osarigagitetapaaxea inxante: ‘Negintetasiigabaxenpari boxanxitsyameria inpegaxenpara Atinxamiegi’.
24 Yogaegiri xogaxotagantaigaxeriria Joan inti mitiganxaigaxeri irapibariseoegitene.
25 Inpo ixantaigiri: —Irobentia maixa teanixa bineni Ixogaxagaxeria Tasorentsi inpegaxenpara Nogobeenxariegite, ¿tyara oxantaxara pogisabinxaatantabagetaxea? Pixantaxetari tea bineni Jeriasi, aixiro tea bineni xamantantatsyaria nogiaigaxeria.
26 Ixanti Joan:
—Naneni intagati nogisabinxaatanti niaxu, xantanxitsya ainyo paniro xonoiigaxenpiria teria pogataigeri,
27 iritari pogitapaaxenameria. Naneni jaroxatyo noxanyotumatari ineni, onti nagamaabagetaxari, pairotari yabisabagetaxena.
28 Yogaegi xogaxotagantaigaxeriria onti iatasibageigaxitiri Betaniaxu. Ogari Betania onti onaxe intati Jororanxu aryotari yogisabinxaatantabagetaxeri xara.
Yogisabinxaatunxania Jesosi
21 Jantari ainyotyara yogisabinxaatantabageti Joan, imataxeri aixiro Jesosi yogisabinxaataxeri ineni. Inpo yogari Jesosi iniaxeri Iriri. Iroro iniaxeria asirenaxitanaxa inxite
22 ineiri Isure Tasorentsi ixanyotapaaxari jepopoe yapityonxagutapaaxari. Inpo inianaxe Tasorentsi xurayo ixanti: “Bineni binti Notomi, notasanobagetaxenpityo nosinebentaxenpityo”.
29 Inpogini oxutamanitanaxea yogari Joan yoguntetabaxeri Jesosi ixenapaaxe ixanti: “¡Netsixa yoga Obisya yomitiganxaxeria Tasorentsi inxamabentaigaxeria mayaniro betsixaigatsyaria teria ontyapaete!
30 Iritari noxenxiaxotaxeria noxantaxea: ‘Iroboxaxea pasini inpogitapaaxenameria pairoria yabisabagetaxena, ixetyotari timatsya’.
31 Naneni aixiro teatyo nogatabetenpa ineni agiaigaxeria, xantanxitsya onti nogisabinxaatantabagetaxe tyapae irogataigaxeniri mayaniro biseraereegi ineni boxanxitsya”. 32-33
Inpogini ixanti aixiro Joan: “Otyara tea nogatabetenpari, xantanxitsya yogari mitiganxaxenaria nogisabinxaatantabagetaxea niaxu ixantaxena: ‘Tsinirixa pineaxe iraguitasitapaaxeri Nosure irapityonxagutapaaxenpari irinagutapaaxeria, iritari mitiganxaxerimeria Nosure basiganxitsyameria suretsixu’. Inpo noguntetaxeri Isure Tasorentsi iponiapaaxa xurayo ixanyotapaaxari jepopoi yapityonxagutapaaxari inagutapaaxeri.
34 Noguntetasanotaxeri, irotari noxantantaxaria inti Itomi Tasorentsi”. Ixetyosanoria ipegaxagaigaxe Jesosi irogamereegi
35 Inpogini oxutamanitanaxea yogari Joan ainyo inaxe xara itentaigaxari piteni irogamereegi.
36 Inpo iroro ineabaxeria Jesosi ixenanaxea xara yoguntetabaxeri ixanti: —¡Netsixa yoga Obisya yomitiganxaxeria Tasorentsi!
37 Irotyo ixemaigabaxea irogamereegi osi ixenaiganaxeri Jesosi.
243 Jesosi intiri Mixoremo
2 Itimaxe paniro pariseo ipaita Mixoremo, inti itinxami jorioegi. Ineni iataxe tsitenigetixu inxamosotaxiteria Jesosi, inpo ixantiri:
—Gatagantatsyaria, nogataigaxe inti mitiganxaxenpi Tasorentsi pogataigaxenara, teanixa tsini gabeatsyame irogixoneataxeroa iragabeane Tasorentsi yoguntetagantaxe posantepage teria oguntetumagetenxani inxanyotaxenpia bineni jaria ineni gabeaxagiri Tasorentsi.
3 Yogari Jesosi ixantiri:
—Maixa nonxamantasanotaxenpi, tsinirixa jaria yobogai aixiro, jara ineimati inpegaxenpara Tasorentsi igobeenxarite.
4 Ixanti Mixoremo:
—¿Tyatyo inxantaxenpara matsigenxa irobogaea aixiro? ¿Matsi tyara inxantaxenpara antarini iripiganaea omotiaxu iriniro irobogaea?
—Maixa nonxamantasanotaxenpi tsinirixa jaria yogisabinxaata niaxu aixiro jaria yoganiasurentairi Isure Tasorentsi jara ineimati inpegaxenpara Tasorentsi Igobeenxarite.
6 Yogari itomintaria matsigenxa inxamaxe inpogini, matsigenxatari inaxe, xantanxitsya jantari iroganiasurentaxeria Isure Tasorentsi aryo pinxante inxantaxani intimaxe jara ineimatairo igamane.
7 Jara poganaxe sorerere pineaxea noxantaxenpia tsinirixa jaria yobogai aixiro, jara ineimati inpegaxenpara Tasorentsi Igobeenxarite.
8 Onti oxanyotaxaro tanpia. Atsi guntete, irorori otanpiatia opoimaenxatanaxe, xantanxitsya tea ogatenxani tyara oponienxataxa aixiro tyara oaenxataxe. Aryo ixanyota Isure Tasorentsi yoganiasurentantia.
244 9 Ixantutaatyo aixiro Mixoremo:
—¿Tyaxatyo oxantaxara oxa?
10 Ixantutarityo Jesosi:
—Xogapage bintia gatagaigiriria pitobaire ¿tyara pixantaxara tea pogatero oxa?
11 Maixa nonxamantasanotaxenpi, naneniegi onti noxamantaigabetaxenpi nogataigiria ontiri aixiro noneageigiria, xantanxitsya bineniegi tea pinxematsaigena.
12 Xanyotari maixa noxamantaxenpiro oguntegetaganiria jaxa xipatsixu tea aryo pinxematsatena aryonparoxa nonxamantagetenpiroa isariagetaxaria Tasorentsi jaroxatyo pixematsatumatana.
13 “Tea tsini jatumatatsyame xurayo itimia Tasorentsi ineagetaxeroa mayatiro timagetatsyaria janta. Panirosanotyo neasanogetaxero Sigasanotiriria Matsigenxa.
14 Pairani yogari Moisesi yogaenoxaxotaxeri maranxe janta osarigagitetapaaxea. Aryo inxanyotagaxenxani Sigasanotirira Matsigenxa irogaenoxaxotaxenxania inpogini,
15 osi tsinirixa xematsataxerime jara ineairo ixamaia inxantaxani intimaxe.
16 “Yogari Tasorentsi pairotari yabisaxe yotasanobageigaxaria mayaniro matsigenxaegi, jerotyo yomitiganxantaxariria Itomi paniroria inxamabentaigaxeria tyapae janiri ineaigairo ixamaia mayaniro xematsaigaxerimeria onti inxantaxani intimaigaxe.
17 Teanixa iroro iromitiganxabiteri jaxa xipatsixu irotsimanxaxagantaigaxeria matsigenxaegi, ontityo yomitiganxabitaxeri irabisaaxoigaxeria.
12 Inpogini yogari Jesosi ixemaxotaxeria Joan yasitaxotunxania iataxe Garireaxu,
13 xantanxitsya tea irobasigaenpa Nasarexu, onti iataxe yobasigaxara Xaperenaoxu. Ogari Xaperenao onti onaxe otsapiaxu inxajare paitatsyaria Garirea otsyoenitaxotaxaroa xipatsipage yobasigantaigaria pairani yogonteireiganaxeria Saboron intiri Nepetari.
14 Aryo ixanyotaxa maixa tyapae onxenaxagaxenxaniniri yotsirinxaxotanaxeria xamantantatsyaria Jisaiasi pairani ixanti:
15 “Ogari xipatsi yobasigantaigaria yogonteireiganaxeria Saboron intiri Nepetari,
onti onaxe intati Jororanxu oxenantapinitagania oatapinitagania aryonatoanexu nia. Onti opaita aixiro Garirea; yobasigantaigaroa tobaini teria ineniegi biseraereegi.
16 Yogaegiri basigaigatsyaria xara onti imapunataxoigabetaxa,
xantanxitsya maixa jataxe ixoneagitetaxoiganaxe; paenitya inpogereaigaxenpa, xantanxitsya maixa onti yoboxasiigaxeri Bisaaxotantatsyaria irabisaaxoigaxeria”.
16 Inpogini inaxera Jesosi janta panxotsixu Xaperenaoxu otsitenienxatanaia yamaigapaaxeneri tobaini itimaguigaxeria xamagarini. Irotyo iniaxea Jesosi oga ixenaigaxe xamagarinipage ioxaiganairi itimaguigabetaxaria iaigaia parixoti. Aixiro yamaigapaaxeneri tobaini mantsigaiganxitsyaria, yobegageigairia mayaniro.
17 Aryotari ixantaxeri pairani xamantantatsyaria Jisaiasi
247 ixamantaxotaxeria ixantaxea: “Yatsipereabentaigaxaia abetsixaigia teria ontyapaete, aixiro yobegaigaxaia amantsigaigaxea”.
Jesosi ixantaxotaxeroa oxenxiagania Iriniane Tasorentsi
1 Inpogini Jesosi iatai aixiro otsapiaxu inxajare yogatagantabagetaia. Yapatobageigapaaxatyo magaiseniro matsigenxaegi inaxea ineni, tyaxa arisano xara. Ineni itetaxa bitorentsixu yosabinxaxe. Mayaniro patoitaiganxitsyaria ipioitaigaxa otsapiaxu.
2 Inpo yogataigaxeri ixantaxogetaxeroa posante ixantaigiri:
3 “Atsi xemisantaigena nonxamantaigaxenpia. Iataxe paniro matsigenxa ixitabagetaxea turigoxi.
4 Ioxagisetanaxero osoxagianaxa itsotenxabagetanaxero. Oxonogagarantaxa oparigigetanaxe abotsixu,
5 Pasini oxonogagarantaxa oparigigetanaxe mapusexu, sintsi osiboxabetanaxa, tesaxonatari ontimasanotenixa xipatsi.
6 Inpogini iporeabetanaxa syabogaenxari itaganaxero osigirixanaxe oxamanaxe, tetanixa oatasanote ositsaxi sabi, otixaxerotari mapu.
7 Oxonogaxa pasini oparigigetanaxe oxitagigetaxara oxitsoxi tobaseri timatsyaria otsei. Inpo osiboxabetanaxara sintsi osiboxutanaxa tobaseri irorori asaganaxero oxamanai, tea ontime oxitsoxi.
8 Pasini oxonogaxa oparigigetanaxe otyapaepatsataxea xipatsi. Irori pinxante osiboxanaxe oximotanaxe otimanaxe tobaiti oxitsoxi, oxonogaxa otimaxe
30, pasini 60, pasini otimaxe
100”.
9 Inpo ixantaigiri: “Pixemaigaxenarixa maixa atsi xenxiiasanoigerotyo noxantaigaxenpiria”. Jesosi yogataigaxeria irogamereegi tyara oxantaxa ixantaxogetaxeroa mayatiro
10 Inpogini iaiganaia mayaniro, panibania yapuntaa Jesosi itsipaigaaria irogamereegi, aixiro pasini xenabageigaxeriria. Ineniegi ixantaigiri: —¿Tatatyo pixantaxotaxe inxaara?
11 Ineni ixantaigiri:
—Pairani tea ogatabetenxani tyara inxantaigaxeri Tasorentsi matsigenxaegi irabisaaxoigaxeria tyapae inpegaxenpaniri itinxamiegi. Maixari maixa ixogaxe pogataigaxeroa bineniegi. Jantari nogataigiria pasinipage onti noxantaxogetaxero mayatiro
12 tyapaeniri ‘irogunteigabetaxenpa xantanxitsya onti inpegaigaxenpa xanyomataxa teanixatyo irogunteige. Inxemaigabetaxenpa aixiro, xantanxitsya onti onxomutapitsaigaxenpari tyapae janiri yabisaaxoigagani’.
249 Jesosi ixamantaigaxeria irogamereegi ixantaxotaxeria inxaara
13 Inpo ixantaigiri:
—¿Tea pinxemaigabaxero oxa noxantaxotaxeria inxaara? Irobentia maixa ¿tyanpa pinxantaigaxenpa pinxemaigabaxeroa tobairi nonxantaxogetaxeria?
14 Maixa nonxamantaigaxenpi. Yogari jatanxitsyaria inxitabagetea inti noxantaxotaxe xenxiabagetiroria Iriniane Tasorentsi.
16 Ixonogagarantaigaxa pasini onti ixanyoigaxaro oxitsoxi parigigetanxitsyaria mapusexu tesaxonaria ontime xipatsi. Ixemaigabaxeroa Iriniane Tasorentsi isinebentaigabetabaxaro,
17 xantanxitsya tea inxematsatasanoigero, jerotyo imagisantaiganairo sintsi. Inpogini oboxasitaxeri tsipereagantsi ontirixa yotsimanabiigunxania Iriniane Tasorentsi oga ixenaigaxe yapaxuaiganairo ixanyoiganaa otyara tetyara inxematsatumaige.
18 Pasini onti ixanyoigaxaro oxitsoxi parigigetanxitsyaria oxitagigetaxara oxitsoxi tobaseri. Ixemisantaigabetaxaro Iriniane Tasorentsi,
19 xantanxitsya irotya imaigabai ixenxiiaigabaaroa mayatiropage timagetatsyaria xipatsixu, aixiro isinebentaigabaari xorixi ontiri aixiro posantepage jaraxintsipage. Teanixa inxenxiiaigaero Iriniane Tasorentsi, ontitari ixenxiiaiganaxa irasintagarantaigaxenpara. Tyanpa inxantaigaxenpa inxematsatasanoigaxea.
20 Xantanxitsya ainyo pasini ixonogagarantaigaxa onti ixanyoigaxaro parigigetanxitsyaria otyapaepatsataxea xipatsi. Ixemisantaigaxero Iriniane Tasorentsi ixematsatasanoigaxero, inpo aryonpatyo ixematsatasanoiganaxerori. Ixonogagarantaigaxa itimaigaxe tyapae ixanyoigaxaro turigo timanxitsyaria oxitsoxi
30. Pasini ixanyoigaxaro timanxitsyaria
60. Pasinitya pairotyo yabisaigaxe itimagantsibageigaxea tyapae ixanyoigaxaro timanxitsyaria oxitsoxi
100.
33 Aryo ixanyoigaxeri maixa Jesosi yogataigaxeria Iriniane Tasorentsi ixantaxogetaxeroa posantepage, xantanxitsya tea pairo irobasigaxoigenpari tyapae inxenxiiaigaeroniri tyatirixa ixemaigaxeria.
34 Tea irogataigeri xogapage, tatarixa ixogaxe irogataigaxeria onti ixantaxogetaxero. Xantanxitsya jantari intagania itsipaigaxari irogamereegi aryo pinxante ixamantasanoigaxeri mayatiro.
22 Inpogini itsipaiganaxari Jesosi irogamereegi iaigaxea inxajarexu yomateiganaxa bitorentsixu ixantaigiri: —Tsame intati. Inpo iaiganaxe.
23 Jantari yamaataxoiganaxea imaganaxe Jesosi bitorentsixu. Inpo otanpiamatanaxetyo omaranerixatyo tanpia xara jiriririri ogatyo oxenaxe oboresexantanaxe osyatexajatanaxa nia bitorentsixu paenityatyo ontsitiganaxe.
24 Isigateigamatanaxarityo Jesosi yogireaigutarityo ixantaigaxeria: —¡Gatagantatsyaria! ¡Jataxe atsitigaxoiganaxe! Itinaamatanaxatyo Jesosi inianaxeroa tanpia ixantiro: —¡Xaratanae, intaga pitanpiati! Iniiro aixiro inxajare ixantiro: —¡Maireatanae! Ogatyo oxenaxe oxaratanai tanpia, aryo oxanyotaxa inxajare irorori omaireatanai.
25 Inpo ixantaigutarityo irogamereegi: —¿Tyatirityo maixa pixematsaigaxenara pogataigaxenara nagabeabagetia?, ineaigaxeritari ipinxaigaxeroa tanpia.
Xantanxitsya ineniegi itsarogabageiganaxetyo yogaiganaxea sorerere ixantabaxagaiganaxara: —¿Tsininpatyoa yoga, iniimataxeroa tanpia ontiri nia oxematsataxeri?
1 Inpogini yoboxaigapaaxara intati yagataxoigapaaxe Jerasaxu. Iroro yaguibetanaxara Jesosi yoguntetiri ixenapaaxe paniro matsigenxa itimagutaxeria xamagarini iponiapaaxa inperitanaxixu yogantapinitaganiria igamaga,
3 aryotari yobasigari xara. Tea tsini gabeimaterime irogusotaxeria.
4 Yogusotantabetunxani xarenatsa igitixu ontiri iraxoxu itinpetisagetiro xara ipitanxaxerotyo tixn tixn tixn opetisagetanaxe xaxitsyoeginibati. Teatyo tsini gabeimaterime.
5 Ixantaxani ixenabageti xutagiterixu ontiri tsitenigetixu. Ixenagematanaxetyo otonxoarapagexu ontiri inperitanaxixu yogantaganiria igamaga, ixaemagematanaxetyo eeee. Yagaxero mapu tsoganpiri yototantanaxaroa isatyo sei sei sei.
6 Irotyo yoguntetaxotabaxaria Jesosi isigatetanaxari yotigeretotasitapaaxari. 7-8 Inpo ineni inianaxeri xamagarini ixantiri:
2 —¡Sotoganae, paxuanaeri yoga! Iniamatanaxetyo ineni syaroenxarixa xara ixantiri: —¡Eeee! ¡Jesosi, Itomi Tasorentsisanoria basigatsyaria xurayo, aryonena jara tya pixantana! Atsi jaratyo patsipereaxagana. ¡Tsarogaxagenanityo!
9 Inpogini ixantiri Jesosi:
—¿Tya pipaita? Ixanti ineni:
10 —Onti nopaita Magaiseniro, magaisenirotari noxaraigi. Xantanxitsya atsi jara pomitiganxaigana parixoti.
11 Aryo onaigaxe xara tobaini poxinti opiratagania osexabageigaxara otonxoaraxu, mayaniro onaigaxe
2,000.
253 Iniitaiganaatyo xamagarini ixantaigi:
—Atsi aryome pomitiganxaigaxena nontimaguigaxeroa poxinti.
13 Yogari Jesosi ixantaigiri:
—Atsina, piaige. Osi ixenaxe yosotogaigapanuti ioxaiganairi itimaguigabetaxaria irotya iatasiigabetaxa poxinti. Iroro itimaguigabetapaaxaroa ogatyo oxenaigaxe osigaiganaxa otseraaxu anonxaiganaxa oxaabioigaxa taboo, taboo, taboo opogereaigaxatyo mayaniro.
15 Iaigaxe inaxea Jesosi inpo yoboxaigapaaxara yogunteigapaaxeri itimagubetaxaria xamagarini sabinxaxe sapitaxa magatsi xanyotasanobagetaatyo ityara, ogatyo ixenaigaxe itsarogabageiganaxe.
16 Yogari neaigaxeroria mayatiro ixamantaigabaxeri tyara ixantaxeri otyara yoneagaigaxaria timaguigabetaxariria matsigenxa, inpo aixiro tyara ixantaxeri yomitiganxaigaxeria itimaguigabetaxaroa poxinti osi oxajaigaxa.
17 Ironpatyo ixemaigaxea ixamantaigaxeria, ineniegi ixantaigaxeri Jesosi: —Noxogaigabetaxa piataea parixoti.
18 Iroro itetanaara Jesosi bitorentsixu iriataea, yogari itimagubetaxaria xamagarini ixantiri: —Noboxe naneni.
19 Xantanxitsya ineni ixantiri:
—Jara poboxi. Aryonpa piatae pibanxoxu pineaigapaxeria pitobaireegi pinxamantaigapaaxeria tyara ixantaxenpi Tasorentsi itsarogaxagaxempia yoneaganontainpia itimaguigabetaxenpia xamagarini.
20 Ineni ixanti:
254 —Atsi nani. Inpo iatai ixenabagetaxe ixamantaigapaaxeri mayaniro basigaigatsyaria xara Texaporisixu. Ineniegi yogabageiganaxe sorerere.
Jesosi yogitobaigaxeroa pan
1 Inpogini Jesosi imonteanaxaro inxajare Garirea oxantagani aixiro Tiberiasi.
2 Ixenaiganaxeri tobaini matsigenxaegi, ineaigaxeritari yoguntetagaigaxeria posante teria iroguntetumaigero yobegageigamatirityo mantsigaiganxitsyaria.
3 Yogari Jesosi iataxe otonxoaraxu itentaiganaxari irogamereegi ipioitaigaxa janta.
4 Jataxe otsyoenitapaaxa agantaxenparia ibiesetaegite jorioegi oxantaganiria Pasexoa.
5 Inpo yogari Jesosi ineaigabaxeria ixenaigapaaxeria tobaini matsigenxaegi ixantiri Jeripe: —¿Tyara anpunabentaigaxe pan anpaigaxeria irisexataigaxenpara mayaniro yogaegi?
6 Onti ixantaxeri maixa ineaxea tyaxa inxante Jeripe, xantanxitsya ineni yogataxetyo tyara iragaxero.
200 tenario jaroxatyo osatyogumatari irisexataigaxenpara paniropage majani.
8 Aryo inaxe xara pasini irogamere Jesosi ipaita Janterese. Inti irirenti Sumo Pebero. Inpo inianaxe ineni ixantiri:
9 —Jaxa ainyo paniro jananexi ineni sintanxitsya
5 pan obetsixantunxaniria sebara intiri aixiro piteni mayori, xantanxitsya a itobaigabageti matsigenxaegi xara, jaroxatyo osatyogari.
10 a
Yogari Jesosi ixanti:
6.9 Sebara: onti panxirentsi oxanyobetaxaro arosi.
255 —Atsi xantaigeri mayaniro inpioitaigaxea. Inpo osi ipioitaigaxa mayaniro. Yogari surariegi ixarabageigaxetyo 5,000. Xarari xara ipioitaigaxea ontiatyo sinpenasi.
11 Inpo yogari Jesosi yagaxero pan yapagotaxero iniaxeri Tasorentsi ixanti: —Apa, nosinebagetaxatyo maixa pipaxenara nosexataigaxenparia. Inpo ipaigaxeri irogamereegi, iritya paigaxeri mayaniro pioitaiganxitsyaria. Aryo ixanyotagaxari mayori ineni ipaigaxeri jaxarixa ixogaigaxe.
12 Inpo ixemaiganaxara ixantaigiri Jesosi irogamereegi: —Maixa atsi patoigaero oga pan aityotyaria onai janiri aparatumata.
256 13 Ineniegi osi yapatoigairo yogiagaigairoa tsibetaxu syatexapagerixa xara onaxotaxe
12.
14 Iroro ineaigaxea mayaniro yobetsixaxea Jesosi teria oneimagetenxani yogitobaigaxeroa pan ixantaigaxe: —Iribentia inti xamantantatsyaria agiaigaxeria.
15 Xantanxitsya Jesosi ineaxea ixogaigaxea iragaigaxeria inpegaigaxeria igobeenxariegite yamereanai iatai parixoti otonxoaraxu paniro yapuntanaxa. Yanuiataxeroa Jesosi jenoxua nia
16 Inpogini otsitenitanaia yogari irogamereegi Jesosi yagateaiganai inxajarexu
18 Inpo otanpiamatanaxetyo omarane tanpia jiriririri oboresexantamatanaxetyo xara.
19 Inpo iataxoiganaxea niganxia samanixona janta yoguntetaigiri Jesosi ixenapaaxe yanuiatapaaxero jenoxua nia ogatyo ixenaigaxe itsarogabageigamatanaxetyo xara.
20 Xantanxitsya ineni ixantaigiri: —Narotari, jara pitsarogaigi.
21 Inpo ineniegi isinebageiganaa osi ixantaigaxeri intetaenpara. Irotyo itetaxara tsyoeni osamani maa boxaigaxa Xaperenaoxu. Ixogunxania Jesosi
22 Inpo oxutamanitanaxea mayaniro patobentaigaxariria Jesosi tsyapi ixenxiiaiganairo ineaigabairia irogamereegi iaiganaia tea intentaiganaeri ineni. Aixiro maneri pasini bitorentsi, patirotari onaxea ixenantaiganaaria.
23 Inpo oboxapaaxe pasinipage bitorentsi oponiagetaxa otsirotanxutia panxotsi opaita aixiro Tiberiasi. Agatagetapaaxe ainyonitaxara isexataigaxaroa pan yogitobaigaxeria Atinxami,
24 jerotyo itetantaiganaxaroa iriaigaxea Xaperenaoxu inxogaigaxeria, ineaigaxetari maneri tyaxa itsataxe.
257 Jesosi inti ganiantatsyaria
25 Inpogini yoboxaigapaaxara ineaigapaaxeri Jesosi ixantaigiri:
—Gatagantatsyaria, ¿tyataxea poboxaxea jaxa?
26 Xantanxitsya Jesosi ixantaigiri:
—Maixa nonxantasanoigaxenpi tea iroro pinxogabiigena pineaigaxenara nogixoneatimoigaxenpira iragabeane Tasorentsi, ontityo pineaigaxea nopaigaxenpia pan pisexataigaxara pixemaiganaxara.
27 Jara patiro pixenxiaxoigaro pisexaegi tsonxatanaatsyameria, pinxenxiaxotasanoigaxerotyo aixiro pisexaegi jaria otsonxatumata onti onxantaxani oganiaigaxenpi, irotari inpaigaxenpiria Sigasanotiriria Matsigenxa, yagabeaxagaxeritari Tasorentsi irogixoneataxeroa iragabeane tyapae pogataigaxeniri ineni mitiganxaxeri.
28 Ineniegi ixantaigiri:
—¿Tatoita nantaigaxe tyapae irisinebentaigaxenaniri Tasorentsi?
—Onti pinxematsaigaxeri yomitiganxaxeria, irotari ixogaxe ineni.
30 Ixantaigi:
—¿Tatatyo pineaxagaigaxenara tyapae noneaigaxeroa nogatantaigaxenparoa inti mitiganxaxenpi Tasorentsi? Atsi xanyotagenparonityo
31 pairani inaigaxea gonteireiganaxenaria janta osarigagitetapaaxea isexataigaxaroa manaa, aryotari oxantaxeri Yotsirinxaxagantaxeria Tasorentsi oxanti: ‘Ipaigaxeri pan ponianxitsyaria xurayo’.
32 Yogari Jesosi ixantaigiri:
—Maixa nonxamantasanoigaxenpi, tea ineni paigerime Moisesi, intityo paigaxeri Apa. Maixari maixa onti ipaigaxenpi pan poniasanotanxitsyaria xurayo.
33 Ogari oga pan ipaigaxenpiria
258 Tasorentsi irotari ponianxitsyaria xurayo oganiaigaxeria mayaniro matsigenxaegi inxantaxania intimaigaxe.
34 Osi ixantaigaxeri:
—Irobentia maixa omirinxara pinpaigaxenaro oga pan.
35 Ixanti Jesosi:
—Narotari pan ganiantatsyaria. Tsinirixa bentaxename jara itasegumatai. Aryo inxanyotaxe tsinirixa xematsataxename jara imiretumatai.
36 Xantanxitsya maixa nonxantaigaxenpi pineaigabetaxenatyo tea pinxematsaigena.
37 Mayaniro ixogaxagaigaxeria Apa inxematsaigaxenara inxematsaigaxenatyo, aixiro mayaniro xematsaigaxenameria nabisaaxoigaxerityo jara notsimanxumaigiri.
38 Teanixa iroro noboxasite jaxa xipatsixu nobetsixaxea tatarixa noxogaxe naneni, ontityo noboxasitaxe nobetsixaxea ixogaxeria mitiganxaxenaria.
40 Ixogaxetari Apa inxantaxania intimaigaxe mayaniro xematsaigaxenameria xantaiganxitsyameria: ‘Arisanoni inti Itomi Tasorentsi yomitiganxaxeria irabisaaxotantaxea’. Inpo naneni noganiaigaeri inpogini intinajaiganaea xamageigabetanxitsyaria.
41 Irotyo ixemaigaxeria jorioegi ixantaxea maixa ogatyo ixenaigaxe iniasinaiganaxari ixemaigaxeritari ixantaxea: “Nanti pan ponianxitsyaria xurayo”.
42 Ixantaigi: —¿Matsi tea ineni Jesosi itomi Jose? Aneaigiritari iriri ontiri iriniro. Tyara ixantaxara ixantaxea: “Onti noponiaxa xurayo”.
43 Ixantaigutarityo Jesosi:
—Atsi jara pixanyoigana maixa.
44 Jara tsini xematsatumatana tsitsyata jaria ineni xematsatagiri Apa mitiganxaxenaria. Inpo naneni noganiaeri inpogini intinajaiganaea xamageigabetanxitsyaria.
45 Oxantaxetari yotsirinxaigaxeria xamantantaigatsyaria oxanti: ‘Tasorentsi irogataigaxeri mayaniro’. Jerotyo tsinirixa xemisantaigaxerime Apa aixiro inxematsaigaxeri inxematsaigaxenatyo naneni aixiro.
46 “Tea tsini neimaterime Apa. Panirosanotyo naneni noneaxeria aryotari noponiaxari inenixu.
47 Nonxamantasanoigaxenpi tsinirixa yoga xematsataxenameria inxantaxani intimaigaxe jara ineimatairo igamane.
48 Nantitari pan ganiantatsyaria.
49 Pairani inaigabetaxara gonteireiganaxenpiria janta osarigagitetapaaxea isexataigabetaxarotyo manaa xantanxitsya ineaigairotyo ixamaia.
50 Xantanxitsya naneni maixa onti noniaxotaxe pan ponianxitsyaria xurayo. Tsinirixa sexataxenparome jaratyo ineimatairo ixamaia.
51 Narotari oga pan ponianxitsyaria xurayo. Tsinirixa sexataxenparome inxantaxani intimaxe, ontitari noniaxotaxe nobatsa nonpaigaxeria mayaniro matsigenxaegi tyapae inxantaxaniniri intimaigaxe”.
52 Osi ixantabaxagaiganaxa jorioegi:
—¿Tyara inxantaxenpa yoga inpaigaxaeroa ibatsa asexataigaxenparoa?
—Maixa nonxamantasanoigaxenpi jarixa pisexataigaro ibatsa Sigasanotiriria Matsigenxa, aixiro jarixa pobiixaigaro irirajana jaratyo pixantaxani pitimaigi.
54 Mayanirotari sexataigaxenparomeria nobatsa aixiro irobiixaigaxenparo norirajana inxantaxani intimaigaxe, narotari ganiaigaerime inpogini intinajaiganaea xamageigabetanxitsyaria.
55 Ogari nobatsa irotari sexatsisanoria. Aryo oxanyotaxa norirajana irorori onti miretsisanoria.
56 Tsinirixa sexataxenparome nobatsa, aixiro irobiixaxenparo norirajana inxantaxani intimaigaxe intsipatasanoigaxena, narotya nonxantaxani nontsipatasanoigaxenpari.
57 Yogari Apa mitiganxaxenaria ixantaxani itimi, jerotyo aryo noxanyota naneni aixiro noxantaxani notimi, iritari ganiana. Aryo inxanyotaxenpa tsinirixa sexataxenparome nobatsa noganiaxeri.
58 Onti noniaxotaxe pan ponianxitsyaria xurayo. Irorori tea aryo
260 onxanyotenparo manaa isexataigaxaria gonteireiganaxenpiria inpo ixamaigai. Xantanxitsya tsinirixa sexataxenparome oga pan noniaxotaxeria maixa inxantaxani intimaxe.
Jesosi yogataigaxeria irogamereegi tata xitsitinxantatsya
1 Inpogini yoboxaigaxe pariseoegi intiegiri gatagantaigiroria yotsirinxaxotanaxeria Moisesi, iponiaigapaaxa Jerosarenxu yapatobentaigapaaxaria Jesosi.
2 Inpo yoguntetapairi irogamereegi ixonogagarantaigaxa isexataigaxa xogapage tea inxibaxoigenpa inxanyoigaxeroa ixantaiganaxeria gonteireiganaxeriria.
3 (Ixantaigaxetari ineniegi pariseoegi intiegiri aixiro mayaniro itsipaigaria jarixa ixibaxoiga irisaanxaigaxenpara oxitsitinxaigaxeria tatapagerixa oita jara isexataiga, ixenaxoigaxeritari gonteireiganaxeriria.
4 Aixiro iaigia opimantagetagania posantepage osexatagetaganiria yoboxaigai ixaataigapaaxe. Jaria ixaataigi jara isexataiga. Aixiro posante ixenaxoigaxeri gonteireiganaxeriria pairani ixibaigiroa yobiixantaigaria, boxitantatsyaria ontiri aixiro asuronaxipage isexatantaigaria.)
5 Inpogini yogari pariseoegi intiegiri gatagantaigiroria itsirinxaxotanaxeria Moisesi ixantaigiri Jesosi: —¿Tyara ixantaigaxara pogamereegi tea inxenaxagaigero mayatiro ixantageiganaxeria gonteireiganaxairia? Atsi guntete, omirinxa isexataigara tea inxibaxoigenpa inxanyotagaigaxeroa ixantaiganaxeria, onti isexataxoigaxaro iraxo oxitsitinxaxeroa tatapagerixa oita.
6 Ineni ixantaigiri:
—Bineniegi onti pixematsatamanpegaigaxa xogapage. Ixantasanotaxeni xamantantatsyaria Jisaiasi yotsirinxaxoiganaxenpia pairani ixanti:
7 Aixiro ixantaigabetaxa: Tasorentsi inti Atinxamiegi, xantanxitsya onti yogatagantaigi ixenxiiaigaxeria matsigenxaegi’.
8 Bineniegi ontitari tea pinxenaxagaigero ixantagetaxeria Tasorentsi onti pixenaxobintsaigaxe yogatagantaigiria gonteireiganaxenpiria.
9 Ixantaigiri aixiro:
—Aryoni pixanyoigaxa maixa tyapae pinxenaxoigaxeriniri gonteireiganaxenpiria.
10 Pineaigabetaxarotyo ixantaxea Moisesi: ‘Pinpinxatsaigaxeria piri ontiri piniro jara pipugatsatumaigari’. Aixiro ixanti: ‘Yogari tsimanxaxenparimeria iriri ontirixa iriniro iroginoriaxenxani’.
11 Xantanxitsya bineniegi onti pogagaigaxero. Atsi guntete, maixa ainyoegi tomintaigatsyaria xogaxobageiganxitsyaria ixantaigabetaxari itomi intsarogaxagaigaxenparia inpaigaxeria ixogaxoigaxaria, xantanxitsya bineniegi onti pixantaigaxe tyapae inxantaxeria: ‘Jara nagabei nonpaigaxenpia pinebiigaxenaria, mayatirotari nasintagetaria onti xoroba’. (Ogari xoroba onti onxantaxea: “Nasintaxagaxaria Tasorentsi”.)
12 Ixantaxerixa xoroba bineniegi pixantaigaxe jara ipiri iriri ontirixa iriniro.
13 Pixanyoigaxeroa maixa onti pioxaiganaxero ixantaxeria Tasorentsi, irotya pipanpiataxoiganaxe yogatagantaigiria gonteireiganaxenpiria pairani. Xantanxitsya tea patiro onaxe oxa, piposanteiganaxara aixiro.
14 Inpo ixaemaigairi aixiro mayaniro yapatoitaigairi ixantaigiri:
—Xemisantasanoigena mayaniro bineniegi pinxemasanoigaxenara. Tatarixa oita osexataxogetagani teatyo onxitsitinxante suretsixu. Ogari oniagisebagetaganiria posantepage iro pinxante xitsitinxantagetatsya.
16 Pixemaigaxenarixa maixa atsi xenxiiasanoigerotyo noxantaigaxenpiria.
262 17 Inpo ioxaiganaxeri mayaniro ixianaxe panxotsixu. Yogari irogamereegi ixantaigiri: —¿Tata pixantaxotaxe inxaara?
18 Ineni ixantaigiri:
—¿Teatyo pinxemaigena bineniegi aixiro? ¿Matsi tea pinxemaigena noxantaigaxenpiria noxantaxea tatarixa isexatageiga matsigenxa jaratyo oxitsitinxiri isurexu?
19 Tea aryo oatenixa sexatsi suretsixu, ontitari oxianaxe segutontsixu inpogini ositaxotaagani. Onti ixantaigaxeri maixa tyapae irogataigaxeniri mayatiropage osexatagetaganiria tea onxitsitinxante.
21 Jantari suretsixu aryotari oponiagetari posantepage, inosixaigiroa tsinane tetyaria onxoriigenxani, ixosiigia, yoginoriantaigia, inosixaigiroa tsinaneegi timanxitsyaria oxoritiria,
22 ixogutaigiria yasintageigaria pasini, ipirinibentabageigiroa teria ontyapaete, yamatabitantaigia, yobetsixageigamatityo posantepage teria ontyapaete, yotsimanxabiigiria itobaire ineaigaxea pairoa yagabeabagetaxe, iniasinaigaria itobaireegi, yabentaxobageigara, tea irogataige inegintebageigenpara.
23 Mayatiropage oxa posantepage onti oponiaxa suretsixu, irotari xitsitinxantagetatsya.
29 Inpogini iatai Jesosi ixenanaxe otsapiaxu inxajare Garirea itonxoanaxe otonxoaraxu, aryo isabinxaxe xara.
30 Inpo iatasiigaxeri tobaini matsigenxaegi yamaiganaxeneria syobegatsyaria, magaoxiegiri, teria iriniaige, teria iraxoige, aixiro iposantebagetanaxatyo xara mantsigaiganxitsyaria. Ineni yobegaigairi mayaniro.
31 Yogari patoiganxitsyaria yogabageiganaxe sorerere ineaigaxeritari ineaiganaia magaoxiigabetanxitsyaria, yaxoiganaia teria
263 iraxoigabetenpa, yanuitagantsibageiganaia syobegaigabetanxitsyaria, aixiro iniaiganaia teria iriniaigabetenpa. Ogatyo ixenaigaxe isinebentaiganaxarityo Tasorentsi xabintsajaigiriria biseraereegi. Jesosi yogitobaigairoa pan
32 Inpogini ixaemaigaxeri Jesosi irogamereegi ixantaigiri:
—Notsarogaxagaiganaxari yogaegi, noneaigaxeritari ipirinibentaigaxena jaxa mabati xutagiteri niganxi itsonxataxoiganaxa isexaegi. Maixari maixa maneri tatanpa irisexataigaxenpa. Tea nonxoge nomitiganxaigaeria iriaigaea ibanxoxu, ontiroxa agaiganaxeri itasegane abotsixu.
33 Inpo ixantaigiri irogamereegi: —¡Aisano, itobaigabagetiatyo xara! ¿Aryo tyara nagaigaxero pan nonpaigaxeria isexataigaxenpara mayaniro? Ontitari anaigaxe osarigagitetapaaxea, tea tsini basigatsyame jaxa.
34 Ixantaigiri ineni:
—¿Axatobainibati onai pan pamaigaxeria? Ixantaigi: —Intaganibati onai
7, inpo ainyo aixiro piteni mayori.
35 Yogari Jesosi ixantaigaxeri irisabinxaigaxea mayaniro,
36 inpo yagagetanaxero pan intiri mayori yapagogetanaxeri inianaxeri Tasorentsi ixantiri: —Apaa, nosinebagetaxatyo pipaxenara oxa nosexa. Inpo ixotagaxero pan intiri mayori ipageigaxeri irogamereegi, iritya pageigabaxeri mayaniro.
7.
38 Mayaniro sexataiganxitsyaria ixarabageigaxetyo
4,000. Intaganisano yogoigunxani surariegi, tea ogoigenxani tsinaneegi intiegiri jananexiegi.
30 Inpogini iatai Jesosi Xaperenaoxu ixenanaxe Garireaxu. Tea inxoge irineabaxenxania,
31 ixogaxetari irogatagaigaxeria irogamereegi inpo yogatagaigaxeri ixantaigaxeria: —Yogari Sigasanotiriria Matsigenxa iragaxagantaxenxani inpo iroginoriaxagantaxenxani, xantanxitsya omabatanaxenpara xutagiteri iranianae.
32 Ineniegi tea inxemaigabaxero ixantaxeria, xantanxitsya teatyo tyara inxantumaigeri, yagamaabageiganaxatari. Jesosi ineaxagairia teria ineimate
1 Inpogini yogari Jesosi ixenanaxe xara yoguntetapaaxeri surari teria ineimate, xantaxa ityara boganxitsya.
2 Yogari irogamereegi ixantaigiri: —Gatagantatsyaria, ¿tyara ixantaxara yobogaxea xanyotaxa maixa? Ironpa xantanxitsya yobetsixaigaxea teria ontyapaete tomintaigariria, terixa iriroraxa betsixanxitsya.
3 Ixantaigiri Jesosi:
—Teatyo iroro xanyotagerime yobetsixaxera teria ontyapaete, aixiro teatyo iroro xanyotagerime yobetsixaigaxera teria ontyapaete tomintaigaxariria. Ontityo ixanyotaxa maixa tyapae oneaxenxania iragabeane Tasorentsi.
4 Jantari xutagiterixu antabagetagani, inpo otsitenitumatanaia teanixa antabagetaenxani. Aryo oxanyotaxa maixa aityotyara oxutagiteti tyapae abetsixaigaxeroa ixantaxenaria mitiganxaxenaria, paenityatari ontsitenitanae.
5 Maixa ainyotyanara jaxa xipatsixu onti noxutagitetaxoigaxeri mayaniro matsigenxaegi.
6 Inpo iroro ixantaxea maixa yotoatanaxe xipatsixu yobebitsaaxero majani inpo yotirioxitantaxari teria ineimate ixantiri:
7 —Piate pinxibaoxitaatenpa omonxeaxu Suroe (onxantaxea: “Yomitiganxunxani”). Ineni iataxe ixibaata inpo yoboxabetaa mataxa neasanotai. Yogaegiri itentagaigaria yobasigaigara intiegiri gunteigiriria isabinxia inebitantabagetia ixantaiganaxe:
8 —¿Matsi tea ineni yoga nebitantabagetatsyaria?
—Neje, ineni. Pasinitya xantaiganxitsya: —Teatyo ineni, ontityo isigaxeria. Xantanxitsya ineni ixantaxetyo:
266 —Narotari.
10 Inpo ixantaigiri:
—¿Tyara oxantaxara maixa pineaia?
11 Ineni ixantaigiri:
—Yogari paitatsyaria Jesosi yobebitsaasitaxena xipatsi itirioxitaxena inpo ixantaxena: ‘Piate pinxibaoxitaatenpa omonxeaxu Suroe’. Inpo noataxe noxibaoxitaata oga noxenaxe noneanai.
12 Ineniegi ixantaigiri:
—¿Tyaxara inaxea ineni maixa? Ineni ixanti: —Tea nogate. Pariseoegi ixogaxotagantaigaxeria teria ineabetenpa
13 Inpogini ineniegi yamaiganaxeri inaigaxea pariseoegi.
14 Jantari yobebitsaasitaxeria Jesosi xipatsi itirioxitaxeria onti xutagiteri apesigopireantaganiria,
15 jerotyo ixogaxotagantantaigaxariria pariseoegi tyara ixantanaxa ineanaia. Ineni ixantaigiri: —Onti yobebitsaasitaxena xipatsi itirioxitaxena inpo noxibaoxitaa osi noneanai.
16 Inpo ixonogagarantaigaxa ixantaigaxe:
—Yogari xanyotaxeroria maixa teatyo ineni mitiganxerime Tasorentsi, yantabagetantaxarotari xutagiteri apesigopireantaganiria, teanixa inxenaxagero yotsirinxaxotanaxeria Moisesi. Xantanxitsya pasinityatyo xantaigananxitsya : —Iriroa betsixabagetatsyaria teria ontyapaete, ¿aryo tyara inxantaxenpara iragabeaxea irogixoneataxeroa iragabeane Tasorintsi inxanyotagaxeroa maixa?
267 Osi tea inxemabaxagaigenpa.
17 Jerotyo imatutaarityo aixiro ixogaxotagantantaigaariria aixiro teria ineabetenpa ixantaigiri: —¿Bineni tyara pinxante? ¿Ineni mitiganxaxeri Tasorentsi ontirixa tea? Ineni ixanti: —Naneni noxanti inti xamantantatsyaria.
19 —¿Ineni yoga pitomi pixantaigaxeria yobogaxe tea ineimate? ¿Tyara ixantanaxara maixa mataxa neai?
20 Ineniegi ixantaigiri:
—Iritari notomi xantaxa ityara boganxitsya tea ineimate. Xantanxitsya maixa tea nogataige tyara ixantanaxa ineanaxea, aixiro tea nogataige tsini neaxagaxeri. Atsi xantaigerityo ineni, intitari jantarini tsitsyatatyo inxamantaigaxenpi.
22 Ineniegi onti ixantaigaxe maixa ipinxaigaxeria itinxamiegi jorioegi, ixantaigaxetari tsinirixa xantanxitsyame Jesosi inti Ixogaxagaxeria Tasorentsi inpegaxenpara Igobeenxariegite biseraereegi inxantabitaxenxani janiri ixiimatai panxotsixu yapatoitantaigaria.
23 Irotari ixantantaigaxaria: “Atsi xantaigerityo ineni, intitari jantarini”.
24 Inpo yogaegiri jorioegi ixaemaigairi teria ineabetenpa ixantaigaxeria: —Maixari maixa atsi tsabetasanoigena jara pitsoega, ineaxenpitari Tasorentsi. Naneniegi nogataigaxe yogari pixantaxeria inxaara inti betsixatsyaria teria ontyapaete.
25 Xantanxitsya ineni ixantaigiri:
268 —Tea nogate, inenixa betsixatsyaria teria ontyapaete ontirixa tea, intagati nogataxe otyara tea noguntebetenpa, maixa guntetaana.
26 Ixantutaigaarityo aixiro:
—¿Tyara ixantaxenpi yoguntetagainpia?
27 Ixantutaigaarityo ineni:
—Noxamantaigabetaxenpini inxaara tea pinxematsaigena. ¿Maixa tyara oxantaxara pixogaigaxea nomataeroa aixiro nonxamantaigaenpia? ¿Matsi aryo pixogaigaxe pinxematsaigaxeria bineniegi aixiro?
28 Osi yotsimanxaiganaxeri ixaxitsaiganaxeria inpo ixantaigiri:
—Bineni bintia irogamere, naneniegi onti noxenaxagaigi yotsirinxaxotanaxeria Moisesi.
29 Nogataigaxetari yogari Tasorentsi iniaxeri Moisesi, xantanxitsya yogari yoga piniaxotaxeria maixa tea nogatumaige tyaxa iponiaxa.
—¿Je'aryo? ¿Tyarixara pixantaigaxara bineniegi? Ineni yoguntetagabetaxenatyo, xantanxitsya bineniegi tea pogatumaige tyara iponiaxa.
31 Oxantasanotunxani yogari Tasorentsi tea inxemumaigeri betsixaigatsyaria teria ontyapaete iniaigiria. Intaganityo ixemaigi sinebentaigariria betsixaigiroria ixogagetiria ineni.
32 Tea inxemaxotumatenxani pasini matsigenxa iragabeaxea ineaxagaxeria teria iroguntetumate.
33 Aryo ixanyotaxa maixa yoga noniaxotaxeria jamea ineni mitiganxiri Tasorentsi jameroxa yagabeimati tsitsyata.
34 Ineniegi ixantaigiri:
—¿Tyara oxantaxara pixogaxea pogataigaxenara naneniegi? Aryotyo pixanyotaxa bineni pasi pogaxero pobetsixaxea teria ontyapaete. Osi yotsimanxasanoigaxeri yomitiganxaigairi parixoti.
269 Yogari teria inxematsateri Tasorentsi xanyomataxa tenirixatyo ineimate.
35 Inpogini yogari Jesosi ixemaxotaxeria yotsimanxunxania yomitiganxunxania parixoti iataxe ixogaxeria. Inpo itonxiboaxari ixantiri: —¿Pixematsataxeri bineni Sigasanotirira Matsigenxa?
36 Ineni ixantiri:
—Atsi xamantena tsinityoa Sigasanotiriria Matsigenxa tyapae nonxematsataxeria.
37 Ixantiri Jesosi:
—Poguntetaxerini, iritari niaxenpi maixa, narotari.
38 Ogatyo ixenaxe itigeretotasitanaxari ixantiri:
—Notinxami, maixa nogataxe ineni mitiganxaxenpi Tasorentsi.
39 Inpo ixanti ineni:
40 Inpo yogaegiri pariseoegi naiganxitsyaria xara ixemaigaxeria ixantaxea maixa ixonogagarantaigaxa ixantaigaxeri: —¿Matsi tea noneaige naneniegi?
41 Ixantaigiri Jesosi:
—Jamea pineaigi jameroxa pixanyotagantaiga bisatyo, xantanxitsya maixa pixantaigaxetari pineaigaxe, mataxa xanyotagantaigaxabi.
9 Inpogini Jesosi ixantaxoigaxeri yogaegi bentaxobageiganxitsyaria neaigabetanxitsyaria yabisaigaxeri itobaireegi ixematsaigiria Tasorentsi ixanti:
10 —Piteni surari iaigaxe ibanxoxu Tasorentsi iriniaigaxeria. Paniro inti pariseo, yogari irapitene inti xogantaigariria itobaireegi xorixi irasi xobeenxari.
11 Yogari pariseo yaratinxapaaxetyo iniamanpegaxaria Tasorentsi ixanti: ‘Bineni, Tasorentsi, nosinebentaxenpityo xara pineaxenatari tea nonxanyoigenpari pasini betsixaigiroria teria
271 ontyapaete, irisanotyo yonta xogantiniriria xobeenxari xorixi. Tea nonxosite, tea namatagumatenpa, aixiro tea noneaxotantabagete tsinane.
12 Omirinxa abisia maba xutagiteri napaxuaati tea nosexatumatenpa intagani bineni noxenxiaxotaxa. Aixiro nopagarantinpi tatarixa oita nasintaxa otyapageria’.
13 Xantanxitsya yogari xogantiniriria xobeenxari xorixi yaratinxapaaxetyo jantaxona janta paenityara sotsimoroxu. Ipasibentaxa yogibosetanaxa yobatoanegitaxa ixanti: ‘¡Bineni Tasorentsi, tsarogaxagena, nantitari betsixatsyaria teria ontyapaete!’
14 Maixa nonxantaigaxenpi yogari xogantiniriria xobeenxari xorixi ineni isinebentaxa Tasorentsi yabisaaxotaxeri inpo iatai ibanxoxu. Xantanxitsya yogari pariseo teatyo irabisaaxoteri, imirinxatari bentaxobagetatsyaria jara maani yogiri Tasorentsi irogipasibentabagetaxeria. Iritya teria irabentaxotenpa irisinebentaxenpari inxabintsaabagetaxeria. Jesosi iniabentaigaxeria jananexiegi
15 Inpogini yoboxaigaxe pasini yamaigapaaxeneria Jesosi jananexiegi inpatixaiigaxeria igitoinaxu iriniabentaigaxeria. Yogari irogamereegi ineaigabaxeria yamaigapaaxeria ixantabiigabaxeri ixantaigiri: —Maiganaeri parixoti, jara poberajaigiri gatagantatsyaria.
16 Xantanxitsya Jesosi ixaemaigaxeri ixanti:
—Atsi aryonenityo iroboxaigaxea nanenixu, isinebentaigaritari Tasorentsi inpegaxenpara Igobeenxariegite xanyoigariria yogaegi jananexiegi.
17 Nonxamantasanoigaxenpi pinxematsatasanoigaxeria Tasorentsi pogiaxobageigaxenparia pinxanyoigaxenparia jananexiegi ixematsabageigiria tomintaigariria yogiaxobageigaria. Jantari jarixa pixanyoigiro maixa jaratyo ipegumata Tasorentsi Pigobeenxariegite osi jara pineimaigi pobasigimoigaxeria inpogini irapatoitaigaxeria mayaniro xematsaigiriria inpegaxenpara Igobeenxariegite.
32 Inpogini ineniegi ixenaiganaxe abotsixu itonxoaiganaxe iriaigaxea Jerosarenxu. Ixetyo jibatananxitsya Jesosi, yogari irogamereegi ixenaigapaaxeri yogabageiganaxetyo sorerere, ixenxiiabageiganaxerotari ixantaigaxeriria inxaara. Yogaegiri itobaireegi xenaiganaxeriria itsarogabageiganaxetyo xara. Inpo Jesosi ixaemaigairi irogamereegi inenixu osi itsititanaxe ixamantageiganaxeria tyaxa inxantaxenxani janta Jerosarenxu.
34 Ineniegi inpomatsanaigaxeri inxusyoxusyoigaxeri, aixiro inpasapasaigaxeri. Inpo iragataiganaxea aryotya inxentaxoigaxeri, xantanxitsya omabatanaxenpara xutagiteri iranianaetyo. Ixamaxea Jirasaro
1 Itimaxe paniro surari ipaita Jirasaro. Onti yobasiga Betaniaxu itsipaigaroa ibitsirioegite. Paniro opaita Maria, ogari apitene opaita Mareta. Ineni imantsigabagetaxe.
2 Ogari Maria irotari sagutantaxariria Atinxami xasanxaari ibonxitixu inpo osebonxitiantaari ogisi.
3 Inpo oneniegi oxamantaxagantaigaxeri Jesosi imantsigataxea itsipataria.
4 Yogari Jesosi ixemaxotaxeria ixanti:
273 —Ogari mantsigarintsi gaxeriria tea aryo oboxasiteri ogamagaxeria, onti oxanyotaxa maixa tyapae oneaxenxaniniri pairo yagabeabageti Tasorentsi, aixiro ogatasanotaxenxania pairo nagabeabageti, nantitari Itomi.
5 Yogari Jesosi yotasanobetarotyo Mareta ontiri obire intiri aixiro Jirasaro,
6 xantanxitsya ixemaxobetaxarityo imantsigataxea teatyo iriate, onti imaganai piteti xutagiteri janta inaxea.
7 Inpogini ixantaigiri irogamereegi: —Tsame jaigaea Joreaxu.
8 Yogari irogamereegi ixantaigiri:
—Gatagantatsyaria, bityaenxatari ixogaigabetaxa jorioegi basigaigatsyaria xara inpitanxaigaxenpimea janta. ¿Matsi aryo pinpiganae aixiro?
9 Ineni ixantaigiri:
—Tetyara irisyonxe syabogaenxari ¿matsi tea samani onxutagitete? Tsinirixa nuitatsya xutagiterixu tea irontibatumatenpa, oxoneagitetaxetari.
10 Xantanxitsya tsinirixa nuitatsyame tsitenigetixu irontibataxenpa, teanixa onxoneagitete onti omapunataxa.
11 Inpo ixanti:
12 Ineniegi ixantaigiri:
—Notinxami, irobentia maixa irobegaenparoxa jerotyo imagantaxaria.
13 Jantari ixantaxea Jesosi : “Magaxe”, onti iniaxotaxe igamane, xantanxitsya ineniegi teatyo inxemaigabaxeri, onti ineaigiri arisanori imagaxe.
14 Inpo ixamantasanoigaxeri ixantaigiri: —Mataxa xamaxe.
15 Matsi aryoxonatyo oxanyotaxa maixa tea aryo none naneni janta tyapae pinxematsaigaxenaniri bineniegi
274 pineaigaxeroa nogixoneataxeroa iragabeane Tasorentsi. Xantanxitsya maixa tsame jaigaxea anxamosoigaxeria.
16 Iniamatanaxetyo Tomasi Pitetatsyaria ixantaigiri itobaire irogamereegi Jesosi: —Irobentia maixa tsamenityo jaigaxea antentagaiganaenparia Jesosi anxamaigaxea aneniegi aixiro. Jesosi inti ganiantatsyaria
17 Inpo yoboxapaaxara Jesosi ixemaxotapaaxeri Jirasaro jataxe imagaxotanaxe
4 xutagiteri ixitatunxania.
18 Ogari Betania otsyoenitaxotaxaro Jerosaren.
19 Aryo inaigaxe xara Betaniaxu tobaini jorioegi boxaiganxitsyaria irogisineaigaxeroa Mareta ontiri Maria asinonxaaxoigaxaria obiaririte.
20 Ogari Mareta oxemaxotabaxeria Jesosi boxapaaxe oataxe otonxiboabaxaria, xantanxitsya ogari Maria tea oate, onti opitai panxotsixu.
21 Inpo otonxiboabaxaria Mareta oxantabaxeri : —Notinxami, aryome pinaxeme jaxa jametyo ixami nobiaririte. Xantanxitsya maixa nogataxe tatarixa pinxantaxeri Tasorentsi inxemaxenpityo.
23 Ixantiro Jesosi:
—Iranianae pibiaririte.
—Neje, nogataxe iranianaeni inpogini iraniaiganaea mayaniro xamageiganxitsyaria.
25 Xantanxitsya ineni ixantiro:
—Narotyo ganiaigaerime mayaniro xamageiganxitsyaria, nantitari ganiantatsyaria. Tsinirixa xematsataxename inxamabetaxenpatyo iranianaetyo.
26 Mayaniro xematsaiganaria noganiaigaxeri inxantaxani intimaigaxe, jara ineimaigairo igamane. ¿Pixematsataxena?
275 Oxantiri :
—Neje, noxematsataxenpini, nogataxetari binti Ixogaxagaxeria Tasorentsi inpegaxenpara Nogobeenxariegite. Binti Itomi Tasorentsi nogiaigaxeria.
28 Inpo oataxe oxantaxitiroa obire, tsitsyani oniagenpitatapaaxero oxanti: —Ixantinpi Gatagantatsyaria.
29 Irotyo oxemabaxea oxantaxeroa oxabiritapanuta oataxea inaxea. Tetyanixa iroboxenpa otsirotanxutia panxotsi, onti inapaaxe janta otyara otonxiboabaxaria Mareta.
31 Yogaegiri jorioegi patobentaigaxaroria Maria irogisineaigaxeroa iroro ineaigabaxeroa oxabiritapanutara osotoganaxea yogiaiganaxero ineaigiri aryori oataxe inaia obiaririte iragaenpara.
32 Xantanxitsya oneni onti oataxe inaxea Jesosi otigeretotasitapaaxari oxantiri:
30 —Notinxami, aryome pinaxeme jaxa jametyo ixami nobiaririte.
33 Iroro ineabaxeroa iragaxara intiegiri aixiro jorioegi oga ixenaxe yasinonxaasanobagetanaxatyo xara itsarogaxagaiganaxaria.
34 Inpo ixanti: —¿Tyara pixitaigairi xara? Ineniegi ixantaigiri: —Notinxami, atsi tsame pinxamosotaxiteria.
35 Ineni oga ixenaxe iraganaxa.
36 Yogari jorioegi ixantaiganaxe:
37 Xantanxitsya ixonogagarantaigaxa onti ixantaigaxe:
—Yagabeaxetari ineaxagaxeria teria ineimate, ¿matsi tea iragabee irobegaeria Jirasaro janiri ixami?
277 Jesosi yoganiairia Jirasaro
38 Aryonpatyo yasinonxaasanobagetanaxari Jesosi. Inpo yoboxapaaxa inperitanaxixu yogantunxaniria, onti yotixaxotantunxani osenpaba mapu.
39 Inpo ixanti ineni: —Atsi tatsinxaigero mapu. Oniamatanaxetyo Mareta oxanti: —Notinxami, mataxa panetaxeroroxari, jataxetari imagaxotanaxe
4 xutagiteri.
40 Xantanxitsya ineni ixantiro:
—¿Matsi tea nonxantenpi inxaara pinxematsataxenarixa pineaxero iragabeane Tasorentsi?
41 Inpo itatsinxaigaxero mapu. Yogari Jesosi yoguntetanaxa xurayo ixanti: —Apa, nosinebagetaxatyo xara, pixemaxenatari.
42 Nogataxe omirinxa pixemana, xantanxitsya noxantaxea maixa onti tyapae inxemaigaxeniri mayaniro yogaegi irogataigaxeniri arisano bintia mitiganxaxena.
43 Iroro ixantaxea maixa ixaemamatanaxetyo ixanti:
—¡Jirasaroo, sotoganae!
44 Ogatyo ixenaxe yosotoganaxe buataxotaxa mayaniro magatsitsaxu. Imatunxani aixiro iraxopagexu ontiri igitixu. Jantari iboroxu ponataxa manxosirentsixu. Ixanti Jesosi: —Atsi gusoreaxoigaeri iriataea. Ixogunxania Jesosi iragaxagantaxenxania
45 Inpo yogaegi jorioegi xenaiganaxeroria Maria yogunteigaxeria Jesosi yoganiairia Jirasaro ixematsaigaxeri tobaini ixantaigaxe:
278 —Arisanoni inti Ixogaxagaxeria Tasorentsi inpegaxenpara Agobeenxariegite.
47 Inpo ineniegi itentaigaxari itinxamiegi gametiaxobentantaigatsyaria ixaemaigaxeri mayaniro itinxamipage jorioegi yapatoitaigaxeri ixantaigiri: —¿Tyarixatyo anxantaigaxeria?, ineaxagantanaxerotari teria oneimagetenxani maixa isinebentaiganaxari mayaniro.
48 Jarixa tyara axantaigiri onti inxematsaiganaxeri inxantaiganaxea inti mitiganxaxeri Tasorentsi inpegaxenpara Agobeenxariegite osi iroboxaiganaxe jiromanoegi irogimamerinxutaigaxaeroa ibanxo Tasorentsi iragutaigapaaxaeroa agipatsiegite irogixegogarantaigaxaea parixoti.
49 Aryo inaxe xara gametiaxobentantatsyaria pairoria yabisanti ipaita Xaipasi. Inpo ineni iniamatanaxetyo ixanti: —Tea pogatumaige bineniegi.
50 ¿Matsi tea pogataige pairo abisaxe otyapaetaxea inxamaxea paniro janiri apogereaiga aneniegi mayaniro?
51 Jantari ixantaxea maixa teatyo tsitsyata iragasitenparo ineni. Intitari gametiaxobentantatsyaria pairoria yabisanti intityo niaxagaxeri Tasorentsi ixantaxea inxamabentaigaxeria Jesosi mayaniro jorioegi.
52 Xantanxitsya jara paniro ixamabentaigiri jorioegi. Inxamabentaigaxerityo aixiro basigageigatsyaria parixotipagexu teria ineniegi jorioegi, xantanxitsya ixogaxagaigaxeritari Tasorentsi inpegaigaxeria itomiegi tyapae intentagabaxagaigaxenpaniri inxematsaigaxeria.
53 Osi ixogaiganaxe itinxamipage jorioegi iroginoriaxagantaigaxeria Jesosi.
279 Jesosi yoboxanaxara Jerosarenxu
1 Inpogini iaiganaxe yoboxaigapaaxa Betipajexu otonxoaraxu Joribosi. Ogari Betipaje onti otsyoenitaxotaxaro Jerosaren. Inpo yogari Jesosi yomitiganxaigaxe piteni irogamereegi
2 ixantaigabaxeri: —Piaige janta tsyoeni yobasigageigara pogunteigapaaxero xara paniro asino ontiri xoraxonatananxitsyaria gusotaxotaxa. Pintsaaxoiganaxero pamaigaxenaroa.
3 Ainyorixa xantaigaxenpimeria: ‘¿Matsi tyara pinxantaigaxero?’ bineniegi pinxantaigaxeri: ‘Inti xogaxotaxaro Atinxami, xantanxitsya paita irogipigaigaenpiro”.
4 Aryo oxanyotaxa maixa oxenaxaganaxara ixantaxeria xamantantatsyaria pairani yotsirinxanaxea ixanti:
5 “Xantaigeri basigaigatsyaria Sionxu:
‘Atsi guntete, boxapaaxe pigobeenxariegite. Ineni inti teria tyara inxantantabagete. Onti isigaxotantapaaxaro xoraxonatananxitsyaria asino, oboitiria xiasebagetatsyaria jaraxintsi’ ”.
6 Inpo iaigaxe irogamereegi itsaaxoigapaaxero asino ontiri ogoraxonate
8 Yogiaiganaxeri tobaini matsigenxaegi. Ixonogagarantaigaxa yobetsaranxasiigabaxeri imaga abotsixu, pasinitya tinxaraasiigabanxitsya tsigarosi isitaboxitasiigabaxeria tyapae inxenaxotanaxea.
9 Yogari jibaigananxitsyaria intiegiri giaigapaaxeriria ixaemageigamatityo xara ixantaigi:
280 —¡Inti tyapae yogaa Yogonteiretanaxeria xobeenxari Jirabi! ¡Pairo ixabintsaabagetaxeri Tasorentsi yoga yomitiganxaxeria inpegaxenpara Agobeenxariegite! ¡Inti tyapae Tasorentsi basigatsyaria xurayo!
10 Inpogini yoboxapaaxa Jerosarenxu ogatyo ixenaigaxe basigaigatsyaria xara isigabiobageigapaaxatyo ixantaigabaxeria giaigapaaxeriria: —¿Tsiniatyo yoga?
11 Ineniegi ixantaigi:
—Inti Jesosi xamantantatsyaria ponianxitsyaria Nasarexu Garireaxu.
34 Inpogini yogari pariseoegi ixemaxoigaxeria Jesosi yogemisantaigaxeria saroseoegi iatasiigaxeri ineniegi aixiro
35 itentaiganaxaria paniro gatagantiroria yotsirinxaxotanaxeria Moisesi inxogaxotagantapaaxeria ineaigaxeria tyaxara inxante tyapae ontimaxeniri onxenantaxenparia irontsimanxaxagantaigaxeria. Inpo ixantiri:
36 —Gatagantatsyaria, pogatirotari yotsirinxaxotanaxeroa Moisesi pairani mayatiro ixantagetiria Tasorentsi. Maixa noxogabetaxa pinxamantaigaxenara tyati pairo abisaxe otyapaetaxea onxenaxagagetaxenxania.
37 Yogari Jesosi ixantiri: —‘Pontasanotanaxenparityo Pitinxami Tasorentsi pinxenxiasanotanaxenparia, aixiro pinpanirotasanotanaxeria ineni’.
38 Pairo abisaxe otyapaetaxea onxenaxagasanotaxenxania oxa, abisagetaxero mayatiro ixantagetaxeria Tasorentsi.
39 Ogari apitene onti xantatsyaria: ‘Pintsarogaxagabagetaxenparia pitobaire pinxanyotagasanotaxenpatyo pitsarogaxagara bisatyo’.
40 Yogari xenaxagasanotaxeromeria oxa mataxa ixenaxagagetaxero mayatiro yotsirinxaxogetanaxeria Moisesi, ontiri aixiro mayatiro yogatagantaigiria xamantantaigatsyaria. Ixantaxea Jesosi jara ixenaxoigagani pariseoegi intiegiri gatagantaigiroria yotsirinxaxotanaxeria Moisesi
1 Inpogini Jesosi iniaigaxeri patoitaiganxitsyaria intiegiri irogamereegi ixantaigiri:
2 “Yogari gatagantaigiroria yotsirinxaxotanaxeria Moisesi intiegiri pariseoegi ineaigaxa paniro ineniegi yagabeaigiro yogatagantaigiroa yotsirinxaxotanaxeria Moisesi.
282 pinxenaxagaigaxeroa mayatiro yogatagaigaxenpiria, xantanxitsya jara pixanyoigari ineniegi. Ontitari yogatagantaigabetaxaro xogapage, xantanxitsya tea inxenaxagasanoigero.
4 Onti yatsipereaxagaiganaxari matsigenxaegi yogatagaigaxeria posante ixantaigaxeri inxenaxagaigaxerorixa mayatiro aryo pinxante irisinebentaigaxenpari Tasorentsi, xantanxitsya ineniegi tea inxenaxagumaigero.
5 Ontityo ineaxagantabintsaigaxara, jerotyo jantari yomatsaitaxoigaroa yotsirinxaxotanaxeria Moisesi yobasigageigamatarotyo yomatsaitaxotantaigaxaroria xarataxipagerixatyo xara. Aryo ixanyotagaigaxaro aixiro yomaretaxoigaroa iraxoegixu. Jantari iniaigiria Tasorentsi onti isapiigaxa imaga timanxitsyaria opesixi syarotsantsapageni.
6 Jantari ixaemaigunxania isexataigaxenpara tyaxa xara yapatobageigara onti ixogaigi irogisabinxaigaxenxania intentagantaigaxenxania xaemantanxitsyaria. Aryo oxanyotaxa aixiro iaigia panxotsixu yapatoitantaigaria ixogaigi irogisabinxaxenxania isabinxaigia xobeenxaripage.
7 Aixiro iaigia opimantagetagania jaraxintsipage ontiri osexatagetaganiria ixogaigaxe iriniaigabaxenxania inxanyotagaigaxenxania iniagania itinxamipage ontiri aixiro inxantaigaxenxania gatagantaigatsyaria.
8 “Xantanxitsya bineniegi jara pixogaigi inxantaitaxenpia gatagantatsyaria, ainyotari paniro Gataiginpiria, narotari. Mayaniro bineniegi aryo pixanyobaxagaigaxa.
9 Jaxari jaxa xipatsixu jara itimumaigi pixantaigiria: ‘Apa’, ainyotari paniro Piri basigatsyaria xurayo.
10 Aixiro jara pixogumaigi inpegaitaxenpia itinxamiegi, ainyotari paniro Pitinxami, narotari.
11 Yogari bisabageigaxeriria itobaireegi inti yoga tsinirixa mutaxotantabagetatsyaria tsitsyatatyo ineni ixanyotagaxa yonperataganiria.
12 Imirinxatari bentaxobagetatsyaria iratsipetagabagetaxenpari Tasorentsi irogipasibentabagetaxeria. Iritya teria irabentaxotenpa irisinebentaxenpari inxabintsaabagetaxeria.
13 “¡Maixani pantsipereabageigaxe bineniegi gatagantaigiroria yotsirinxaxotanaxeria Moisesi bintiegiri pariseoegi matagaigatsyaria pineaxagaigaxeria mayaniro bintiegia xematsatasanoigatsyaria, xantanxitsya tea pinxogaigenixa pinxematsaigaxeria Tasorentsi
283 tyapae pobasigimoigaxeriniri inpogini irapatoitaigaxeria mayaniro xematsaigiriria inpegaxenpara itinxamiegi! Aixiro jantari pogatagaigaxeria xogaigabetanxitsyaria inxematsaiganaxeria, ontityo pobasigaxobageigaxari pixantaigaxeria inxenaxagaigaxeroa posante, jerotyo tyanpa inxantaigaxenpa inxematsaigaxea ineniegi aixiro.
14 ¡Maixani pantsipereabageigaxe bineniegi gatagantaigiroria yotsirinxaxotanaxeria Moisesi intiegiri pariseoegi matagaigatsyaria! Ontitari pamatabinaigaxero ogamaxotagapage pitsonxapitsageiganaxeroa asintageigaria. Aixiro pineaxagantaigaxara aryobentia piniaiganaxeri Tasorentsi teatyo ainyotya pagataige. Noxantantaigaxenpiria bineniegi pairo pabisaigaxe irotsimanxabageigaxenpia inpogini.
15 “¡Maixani pantsipereabageigaxe bineniegi gatagantaigiroria yotsirinxaxotanaxeria Moisesi intiegiri pariseoegi matagaigatsyaria! Bineniegi papagiteabageiganaxaro xipatsi ontiri aryonatoani nia pinxematsatagaigaxeria paniro matsigenxa inxanyoiganaxenpia bineniegi. Jantari ixematsaigaxenpia pairotyo yogagabagetanaxa yobetsixaiganaxea teria ontyapaete yabisabageiganaxenpityo bineniegi. Irotari iriatantaxenparia paraserixu intagaxenpara.
16 “¡Maixani pantsipereabageigaxe bineniegi, pogatagantaigabetaxatari xantanxitsya teatyo pogatumaige! Onti pixantaigaxe tatarixa oita pinxantaigaxe iroxa piniaxoigaxe ibanxo Tasorentsi pinxantaigaxea: ‘Nontsoegaxenparixa otyarixatyo tuananxitsya ibanxo Tasorentsi’, inpo jarixa pixenaxagiro pixantaxeria tyapaetaxetyo. Xantanxitsya irixa piniaxoigaxe xori nanxitsyaria ibanxoxu Tasorentsi aryo pinxante pinxenaxagaxeronityo. Jaratyo pixantatigumatiro.
18 Inpo pixantaigaxe aixiro tatarixa oita pinxantaigaxe iroxari piniaxoigaxe otagantaganiria piratsipage yamaganiria Tasorentsi pinxantaigaxea: ‘Nontsoegaxenparixa osatyo onpegaxenpa’, inpo jarixa pixenaxagiro pixantaxeria tyapaetyo. Xantanxitsya iroxari piniaxoigaxe piratsi taxontanxitsyaria otagantaganiriaxu, aryo pinxante pinxenaxagaxeronityo. Jaratyo
284 pixantatigumatiro.
19 ¡Teatyo pogatumaige! ¿Matsi tyatinpatyoa bisanxitsya oxobeenxataxea, iroxa piratsi ontirixa otagantaganiria? Jamea onti otagantaganiria, jametyo otyapaeti irorori.
20 Yogari niaxotiroria otagantaganiria piratsi yamaganiria Tasorentsi teanixa patiro iriniaxote irorori, iniaxotaxerotyo aixiro piratsi taxontantaxaroria.
21 Aryo ixanyotaxa yoga niaxotiroria ibanxo Tasorentsi teatyo intagati iroro iriniaxote ibanxo, iniaxotaxerityo ineni aixiro Tasorentsi sintaroria.
22 Aryo oxanyotaxa aixiro tsinirixa niaxotiro inxite intityo iniaxotaxe Tasorentsi Igobeenxariegite mayaniro, iritari sintaro.
23 “¡Maixani pantsipereabageigaxe bineniegi gatagantaigiroria yotsirinxaxotanaxeria Moisesi bintiegiri pariseoegi matagabageigatsyaria! Tatarixa oita pasintumaiga ontirixa mentasi, anisi ontirixa xomino pipagarantaigiri Tasorentsi, xantanxitsya pimagisantabageigaxero pairoria abisaxe yogatagaigaxenpiria ixantaxea pinxenaxagaigaxeroa mayatiro ixantagetiria, aixiro pintsarogaxagaigaxenparia pitobaire negintetyara pogaigaxeri. Tyapaetyo pipagarantaigaxeria Tasorentsi pasintageigaria, xantanxitsya jametyo pimagisantaigiro otobaire ixantaigaxenpiria.
24 ¡Pogatagantaigabetaxaro Iriniane Tasorentsi, xantanxitsya teatyo pogatumaigero bineniegi! Onti pogatagantabintsaigaxe inxenaxagaigaxeroa tesaxonaria inxogero Tasorentsi, irotya ixogasanotiria tea pogatagantaigero.
25 “¡Maixani pantsipereabageigaxe bineniegi gatagantaigiroria yotsirinxaxotanaxeria Moisesi intiegiri pariseoegi matagabageigatsyaria! Pixogaigaxetari ineaigaxenpia mayaniro arisano pixematsatasanoigaxeri Tasorentsi, xantanxitsya intagati pipirinibentabageigi matsigenxa pamatabinaigaxeria pagutageigaxeria yasintageigaria. Xanyomataxa intagatia oxibagani pamoxo ontiri perato otisitaxu, jantari otenixu pairatamataxe potsitasemataxe.
26 ¡Bineniegi pariseoegi teatyo pogatumaige! Atsi negintetasanoigenpanityo pisurexu, jara pixenxiaigairo teria ontyapaete osi ineasanoitaxenpi negintetasanoigamataxabi.
27 “¡Maixani pantsipereabageigaxe bineniegi gatagantaigiroria yotsirinxaxotanaxeria Moisesi bintiegiri pariseoegi matagabageigatsyaria! Ontitari pixanyoigaxaro ixitatantaganiria igamaga. Onti otiritantunxani xutari tyapae oneaxenxania otyapaeti, xantanxitsya jantari tsonpogi pairamataxe inti syatexanxitsya itonxi xamatsyarini ipanetaxea.
28 Aryotari pixanyoigaxari bineniegi onti pisinemanpegaigaxa xogapage poxotagantaigaxara tyapae ineaigaxenpiniri matsigenxaegi, xantanxitsya jantari pisurexu tea pinegintebageigenpa onti pixenxiiagisebageigaxe teria ontyapaete.
29 “¡Maixani pantsipereabageigaxe bineniegi gatagantaigiroria yotsirinxaxotanaxeria Moisesi intiegiri pariseoegi matagabageigatsyaria! Ontitari pobetsixasiigaxeneri inxenxiiaxotantaigaenxaniria xamantantaigatsyaria xamaiganxitsyaria pairani, aixiro pineginteigaxeneri ixitatantaigaria negintetasanoigatsyaria tyapae inxenxiiaxoigaenxaniniri.
30 Inpogini pixantaigi: ‘Aryome nontimaigeme pairani itimaigia gonteireiganaxenaria jametyo notentaigari yoginoriaigaxeria xamantantaigatsyaria’.
31 Jantari pixanyoigaxeroa maixa bisatyo xanyotagantaiganxitsya, pixantaigaxetari bintiegi yogonteireiganaxeria ginoriaigaxeriria.
33 “¡Bintiegi betsixageigiroria posantepage teria ontyapaete! Maixari maixa ¿tsininpatyo bisaaxoigaxenpime janiri pitagaiga paraserixu?
34 Irotari nomitiganximotantaigaxenpiria xamantantaiganxitsyameria pairoria irogatabageigaxe intiegiri gatagantaiganxitsyameria, xantanxitsya inpogini poginoriagarantaigaxeri pinxentaxotagarantaigabaxeria, pasinitya pinpasapasaigabaxeri panxotsixu papatoitantapiniigaria, pontsimanxabageiganaxerityo pinpatimabageiganaxeri yobasigageigara tyaxa xara.
35 Bineniegitari xanyotagantaigaxeri
286 yoginoriantaigunxaniria xematsaigiriria Tasorentsi pairani, ixetyo yogiibatunxani Jaberi teria irobetsixumate teria ontyapaete ixarataganunxani Saxariasi itomi Berexiasi. Yogari Saxariasi onti yoginoriinxani janta ibanxoxu Tasorentsi inabetaxara intatonitya otagantaganiria piratsipage.
36 Arisanotyo nonxantasanoigaxenpi maixani irotsimanxaigenpi Tasorentsi, bintiegitari gaxagantaigaxeri. Jesosi iragatsixaigaxaria Jerosarenxuniria
37 “¡Jerosarenxuniria, Jerosarenxuniria, poginoriaigiria xamantantaigatsyaria, aixiro pipitanxaigiria yomitiganximoigaxenpiria Tasorentsi inxenxitsatimoigaxenpiroa Iriniane! Pineaigironi tsyaberi osabogaigiria tsiripexini, noxoganagebetaxatyo naneni nonxanyotagaigaxenpimea mayaniro bineniegi nanpatoitaigaxenpimea pinxematsaigaxenara, xantanxitsya bineniegi teatyo pinxogumaige.
38 Maixari maixa janxityo inimoigainpi Tasorentsi panibani panpuntabageigaenpa.
39 Nonxantaigaxenpi maixa jara pineaigaana xigonxiro aganaxenpara pinxantaigabaxenara: ‘¡Pairo ityapaeti yoga yomitiganxaxeria Tasorentsi inpegaxenpara Agobeenxariegite!’ ”
14 Inpo yogari irogamere Jesosi paitatsyaria Jorasi Isixariote iataxe ixamosoigutiria itinxamiegi gametiaxobentantaigatsyaria
15 ixantaigapaaxeri: —¿Jaxa tobaini xorixi pinpunaigaxena nagaxagantaigaxenpiria Jesosi? Ineniegi ipaigaxeri xorixi
30 imenta.
16 Inpo iatai osi ixenxiianaxa tyaxatyo inxantaxeri iragaxagantaxeria.
287 Jesosi isexatagaiganaaria irogamereegi
17 Inpo aganaxara bieseta osexatantaganiria pan teria onxonogenpa opoegantaria, yogari irogamereegi Jesosi yainyoniiganaxari ixantaigiri: —¿Tyara xara pixogaxe nobetsixaigaxeroa mayatiro tyapae asexataigaxenpara paita?
18 Ineni ixantaigiri:
288 nosexatagabageiganaxenparia nogamereegi pibanxoxu nonxenxiiaxoigaenparoa Pasexoa’.
19 Osi iaigaxe yobetsixaigaxeroa mayatiro ixenaxagageigaxeroa ixantaigabaxeriria Jesosi.
20 Inpo otsitenienxatanaxea yogari Jesosi itentaigaxari irogamereegi ipioitaigaxa mesaxu
21 isexabageigaxara. Inpo ixantaigiri: —Maixa nonxamantasanoigaxenpi, paniro bineniegi pagaxagantaxena paita.
22 Yogari irogamereegi ogatyo ixenaigaxe yasinonxajaiganaxa ixantaiganaxea paniropage: —Notinxami, ¿naneni gaxagantaxenpime?
23 Ixanti Jesosi:
—Inti gaxagantaxename tsiantaxotaxenaria maixa peratoxu. Ontitari onxenaxaganaxenpara oxantaxeria Yotsirinxaxagantaxeria Tasorentsi iniaxotaxeria Sigasanotiriria Matsigenxa, xantanxitsya ¡maixani iratsipereabagetaxe yoga gaxagantaxenameria! Jameraxa itimi otyara.
25 Iniamatanaxetyo Jorasi gaxagantaxerimeria ixanti:
—Gatagantatsyaria, ¿naneni gaxagantaxenpime? Ixantiri ineni: —Birotari tsitsyatari pixantaxe. Jesosi ixotagaxeroa pan ipaigaxeria irogamereegi
26 Inpo paenityara iragataiganae isexataigaxara inosixaxero Jesosi pan yapagotaxero iniaxeri Tasorentsi ixanti: —Apa, nosinebentaxenpi pipaxenaroa oxa pan. Inpo ixotagaxero ipaigaxeria irogamereegi ixantaigiri:
289 —Oxari oxa pan xanyomataxa ontinirixatyo nobatsa. Jero, sexataigenparo.
27 Inpo osamanitanaxea irotya inosixaxotaxe bino, iniairi aixiro Tasorentsi ixanti: —Apa, nosinebentaxenpi pipaxenaroa oxa bino. Inpo ipaxoigaxeri irogamereegi ixantaigiri: —Oxari oxa bino xanyomataxa ontinirixatyo norirajana. Jero, biixaigenparo.
28 Jantari nonxamabentaigaxeria mayaniro oboatanaxe norirajana. Irotari maixa irabisaaxotantaigaxenxaniria mayaniro xematsaigaxenameria janiri ixenxiimatairo Tasorentsi yobetsixaigia teria ontyapaete.
29 Maixa nonxamantasanoigaxenpi jara nobiixumataaro bino. Jantari inpogini irapatoitaigaxeria Apa mayaniro xematsaigiriria inpegaxenpara igobeenxariegite, aryo pinxante nontentaigaxenpi abiixaigaxenparoa bino otyaatyaria.
16 “Naneni nonxantaxeri Apa iromitiganxaxea pasini Mutaxotantatsyaria inxantaxania irobasigaxenpa pisureegixu jaratyo ioxumaiginpi.
18 “Jara noxumaiginpi nonpigasiigaenpityo.
23 “Mayanirotari tsimanxaiganaria naneni yotsimanxaigaxeri aixiro Apa.
24 Aryo oxanyotaxa aixiro jamea nogixoneatimoigiri iragabeane Apa jametyo ixanti ineni irotsimanxabiigaxeria ineaxea tea inxematsaigena, xantanxitsya maixa irotsimanxaigaxenxanityo,
290 ineaigabetaxarotari nogixoneatimoigaxeriria xantanxitsya jatanatsyatyo yotsimanxaiganaxenara naneni intiri Apa.
25 Aryotyo oxanyotaxa maixa tyapae onxenaxagaxenxania oxantia yotsirinxaxagantaigaxeneriria Tasorentsi oxanti: ‘Onti yotsimanxaigaxena xogapage’.
7 “Xantanxitsya maixa nonxantasanoigaxenpi pairo abisaxe otyapaetaxea noataea xurayo tyapae nomitiganximoigaxenpiriniri Mutaxotantatsyaria irosentaigaxenpia. Jantari jarixa noati jaratyo yoboxi.
12 “Aityobetaxa pasini tobaiti nonxantaigaxenpiria, xantanxitsya jaroxa pagabeaigi pinxemaigabaxeroa maixa.
13 Jantari iroboxaxea Isure Tasorentsi gataigaxenpiromeria arisanoria irogataigaxenpirotyo mayatiro, jaranixa tsitsyata yagasitaro ineni, ontityo inxantaigaxenpi tatarixa oita nonxantaxeri naneni ontiri aixiro mayatiro inxantaxeriria Apa. Aixiro irogatageigaxenpi tyaxa onxantanaxenpa inpogini.
14 Ineni ineaxagaigaxenpi pairoa nagabeabageti tyapae pisinebentaigaxenaniri, aixiro irogataigaxenpi mayatiro tyaxa noxanta naneni.
15 Tyaxa ixanta Apa aryotyo noxanyota naneni aixiro, noxantantaigaxenpiria yogari Isure irogataigaxenpi mayatiro tyaxa noxanta naneni”.
291 Jesosi iniabentaigaxeria irogamereegi
1 Inpogini yagatanaxea Jesosi iniaigaxeria yoguntetanaxa xurayo ixanti: “Apa, maixa mataxa gaxa pineaxagantaigaxenpariria mayaniro pairoa nagabeabageti tyapae noneaxagaigaxeriniri naneni pairoa pagabeabageti bineni, nantitari Pitomi.
2 Bineni pixantaxena naneni xantanxitsyame tyara inxantaigaxenxani mayaniro matsigenxaegi tyapae noganiaigaxeria mayaniro pixogaxagaigaxeria inxematsaigaxenara.
3 Intaganitari noganiaigaxe yogaegi gataigaxenpimeria bineni, panirotari pixantaxara bineni pitasorentsitasanotaxea. Aryo inxanyoigaxena naneni aixiro irogataigaxenara, narotari Jesoxirisito pomitiganxaxeria jaxa.
4 “Naneni noneaxagaigaxeri mayaniro pairoa pagabeabageti noxenaxagaxeroa mayatiro pixantaxenaria nobetsixaxea.
6 “Yogaegiri nogamereegi pixogaxagaigaxeria inxematsaigaxenara nogataigaxeri tyara pixanta bineni. Pigantagatari pixogaxagaigaxeria pasintasanoigaxenparia, inpo pixantaxe nasintaigaxenparia naneni aixiro, inpo ineniegi ixematsaigaxero piniane.
7 Maixa yogataigaxe mayatiro nobetsixagetaxeria bintia gabeaxagaxena,
8 aixiro bineni xantaxena mayatiro noxantaigaxeriria, noxamantaigaxeritari mayatiro pixantaxenaria osi ixematsaigaxena. Yogataigaxe arisano noponiaxa binenixu, aixiro ixematsaigaxena noxantaigaxeria bineni mitiganxaxena.
9 Ineniegitari noniabentaigaxe maixa. Tea ineni noniabentaige teria inxematsaige. Intiegityo noniabentaigaxe pixogaxagaigaxeria inxematsaigaxenara tyapae nasintaigaxenparia, birotari sintaigari.
10 Mayanirotari nasintaigaria naneni pasintaigaxarityo bineni aixiro. Aryo oxanyotaxa aixiro mayaniro pasintaigaria bineni nasintaigaxarityo naneni aixiro. Ineniegi neaxagaigaxeria mayaniro pairo nagabeabageti.
292 11 “Naneni jara samani nonai jaxa xipatsixu, noataetari binenixu, xantanxitsya ineniegi inxantaxenpani irinaigaea jaxa. Bineni pairo pabisaigaxeri mayaniro pagabeabagetia, aixiro pagabeaxagaxena naneni noxanyotaxenpia bineni. Irotari maixa nonxantantaxempiria posentaxotasanoigaeria yogaegi xematsaiganaria janiri yagabeimatagani irobetsixaxagaxenxania teria ontyapaete onti intsipabaxagasanoigaxenpa inxanyoigaxaea aneniegi atsipabaxagasanoigara.
12 Jantari notentabageigaria pagabeaxagaxena nosentasanoigiria, teatyo isaanxumatenpa paniro. Intagani saanxanxitsya yoga jatanxitsyameria paraserixu tyapae onxenaxagaxenxania potsirinxaxagantaxeria.
13 “Maixa noboxae binenixu, xantanxitsya ainyotyanara jaxa noxantaxenpi mayatiro oxa tyapae irisinebageigaxenpaniri ineniegi inxanyoigaxenara naneni nosinebagetaxara.
14 Nogataigaxeri piniane, xantanxitsya yogaegiri teria inxematsaige onti yotsimanxaiganaxeri ineaigaxeria teanixara inxanyoigaenpari ineniegi onti ixanyoiganaxena naneni. Naneni teanixa aryo nonxanyoigenpari teria inxematsaige.
15 Tea aryo nonxantenpi pinxaemaigaeria binenixu, ontityo noxantaxenpi pinxisaxobentaigaxenparia janiri yagabeaigiri xamagarini.
16 Naneni teanixa nonxanyoigenpari teria inxematsaige aryotyo ixanyoigaxa ineniegi aixiro teatyo inxanyoigenpari.
17 Ogari piniane onti arisanoria. Noxogaxe pogataigaxeria inxematsatasanoigaxeroa tyapae inpirinibentaigaxeroniri mayatiro pixogagetiria bineni.
18 Xanyotari naneni pomitiganxaxenara jaxa nogatagantaxeroa piniane aryotyo nonxanyotaxenpa naneni nomitiganxaigaxeri ineniegi irogataigaxeria teria inxematsaige”.
293 Jesosi ixamantaxeria Pebero inteataxotaxeria
30 Inpo yagataiganaxea imatixabentaigaxeria Tasorentsi yosotogaiganaxe itonxoaiganaxea iaigaxea Joribosixu.
33 Xantanxitsya inpogini nanianaea naxetyo jibaiganaxenpime noataxea Garireaxu.
Inianaxe Pebero ixantiri:
—Intsarogaigabetanaxenpatyo mayaniro ioxaigabetanaxenpityo, xantanxitsya naneni jaratyo noxumatinpi.
34 Xantanxitsya Jesosi ixantiri:
—Nonxamantasanotaxenpi, paita tetyara irinie tsyaberi pinterataxotaxena mabati.
35 Iniitanaatyo Pebero ixanti: —Intagaroa intentagantaitenara iroginoriaitaxenara iroginoriaitaxenatyo, xantanxitsya jaratyo noterataxotumatinpi. Jesosi iniaxeri Tasorentsi Jesemanixu
Aryo ixanyoigaxero mayaniro ixantaigaxea.
36 Inpogini iaigaxe panxirentsisixu paitatsyaria Jesemani. Iroro yoboxaigapaaxara yogari Jesosi ixantaigiri irogamereegi: —Pioitaigenpata jaxa, naneni noateta janta noniaxeria Apa.
294 37 Intagani itsipaiganaxa Pebero intiegiri itomiegi Sebereo. Ineni yasinonxaabagetanaxatyo xara yobanxinabagetanaxa.
38 Osamanitanaxea ixantaigiri: —Nasinonxaabagetanaxatyo xara paenitya agabagetanaxena. Pioitaigenpata bineniegi jaxa pintentaigaxenara pinxireabentaigaxenara.
39 Ineni iataxe jantaxona janta yonpasabeatapaaxa inianaxeria Iriri ixanti: “Apaa, noxogabetaxa pabisaaxotaenara janiri natsipereabageti, xantanxitsya inpatyoa bineni”.
40 Inpo yagatanaxea iniaxeria iatai inxaaraxu inaigaxea irogamereegi ineaigapaaxeri magasebageigaxe. Ixantapaaxeri Pebero: —¿Matsi tea pagabeaigumate samanixonara pinxireaigaxe? Xireaige jara pimagaigi. Niabentaigenpa janiri pobetsixaigai teria ontyapaete. Bineniegi pixogaigabetaxani pinxematsatasanoigaxeria Tasorentsi, xantanxitsya tea pisintsitasiigero posante teria ontypaete.
42 Osamanitanaia ipiganaa aixiro iniairi Iriri ixantiri: “Apaa, jaranixa pixantatigironixa janiri natsipereabageti, aryotyo onxanyotaxenpa maixa onxenaxagaxenpara pixogaxeria bineni”.
43 Inpo ipigabetaa ineaigapairi magasebageigaityo aixiro, abisaiganaxeritari ibotsyoxine tea ineaxoigabaxenpa imagantaiganaaria.
44 Ioxaiganairi ipigutanaa aixiro iniairia Iriri, osatyo ixantairi inxaaratiria ixantaxeriria.
46 Maixari maixa tinajaiganaxe, tsame, mataxa boxapaaxe gaxagantaxenameria.
47 Tetyara iragate Jesosi iriniabagetaxea yoboxapaaxe Jorasi itentaigapaaxari tobaeni matsigenxaegi yamasiigapaaxeri poroantatsyaria ontiri intsyaxii. Intiegi mitiganxaigaxeri itinxamiegi gametiaxobentantaigatsyaria intiegiri itinxamiegi jorioegi.
48 Yogari Jorasi gaxagantaxerimeria Jesosi yogataigaxeri otyara ixantaigiri: “Aboxaigapaaxenparixa pineaige tsinirixa noatasitaxe naseritapaaxeria, iritari pixogaigaxeria, pagaiganaxeria”.
49 Inpo iroro yoboxapaaxa inaxea ineni ixantapaaxeri:
—¡Gatagantatsyaria!, ¿ainyonpi? Inpo yaseritaxeri.
50 Yogari Jesosi ixantiri: —Nee, ainyona. Maixa aityotari poboxasitaxeria atsina, betsixero. Inpo yogari tentaigaxariria Jorasi yainyoniigapaaxari Jesosi inosixaigapaaxeri yairixaigaxeria.
51 Xantanxitsya ainyo paniro itentaxaria Jesosi inosixamatanaxetyo iboroantatsyariate iserogenpitatutarityo ironperane gametiaxobentantatsyaria pairoria yabisanti.
52 Xantanxitsya Jesosi ixantaigiri:
—Atsi aryonenityo, piataero piboroantatsyariate. Tsinirixa bentaroria iboroantatsyariate ontityo irogantaxenxani poroantatsyaria.
53 ¿Matsi tea pogate nanenia xoganxitsyame nonxantaxerityo Apa iromitiganxaxea isaanxariite intobaigabagetaxetyo xara inpugamentaiganaxenara?
54 Xantanxitsya aryomea nonxanyotagaxerome maixa, ¿aryo tyara onxantaxenpara
296 onxenaxaganaxenpara yotsirinxaxagantaxeria ineni pairani oxamantaxotaxenara nantsipereabagetaxea?
55 Inpo isyonxasiigari ixantaigiri itentaigaxaria Jorasi:
—¿Matsi naneni xosinti jerotyo pamasiigaxenara poroantatsyaria ontiri intsyaxii pagaiganaxenara? Omirinxatari xutagiteri notentaigaxenpi bineniegi janta ibanxoxu Tasorentsi nogatagantabagetaxea tea aryo pagaigena,
56 xantanxitsya oxanyotantanaxaria maixa onti onxenaxagagetanaxeroa ixamantaxoigaxenara pairani xamantantaigatsyaria yotsirinxaxoigaxenara otyara. Inpo isigabioigamatanaxatyo mayaniro irogamereegi ioxaiganaxeri Jesosi paniro.
57 Yogaegiri gaigaxeriria Jesosi yamaiganaxeri ibanxoxu Xaipasi. Ineni inti gametiaxobentantatsyaria pairoria yabisanti. Aryo inaigaxe xara gatagantaigiroria yotsirinxaxotanaxeria Moisesi intiegiri aixiro itinxamiegi jorioegi yapatoitaigaxara.
58 Inpo yogari Pebero intaina inapaaxe ixenapaaxeria Jesosi. Jantari yagapaaxeroa panpatuixu ineaigapaaxeri sentaigiroria ibanxo Tasorentsi pioitaigaxa xara. Osi isabinxapaaxe ineni tyapae ineaxotaxeriniri Jesosi tyaxara inxantaxenxani.
59 Yogari itinxamiegi gametiaxobentantaigatsyaria itentaigaxari itinxamiegi jorioegi ixaemaxagantaigaxeri pasini tsoegabentaigaxenparimeria tyapae ontimaxeniri onxenantaxenparia iroginoriaxagantaigaxeria.
60 Yoboxaigabetapaaxatyo tobaeni tsoegabentaigaxariria, xantanxitsya irotya ixantaigi irotya ixantaigi, jerotyo tyanpa inxantaigaxeri. Inpo yoboxaigamatapaaxetyo piteni xantaiganxitsyaria ixantaigi:
61 —Naneniegi noxemaigaxeri ixantaxea: ‘Naneni nagabeaxe nogimamerinxaxeroa ibanxo Tasorentsi inpo nobetsixaero, omabataxotanaxenpara xutagiteri nagataero”.
62 Inpo ixabirimatanaxatyo Xaipasi ixantiri Jesosi:
—¿Tea tyara pinxantumate?, pixemaigabetaxaritari ixantanaigaxenpia. Maixa ¿tyara pinxantea bineni?
63 Xantanxitsya ineni ixemisantanaxetyo, teatyo tyara inxantumate. Osamanitanaxea imatutaarityo aixiro ixantiri: —Maixa nonxantaxenpi xanyomataxa irinirixa xantaxenpi Tasorentsi ixantaxaniria itimi, atsi xamantena ¿arisanotyo bintia Ixogaxagaxeria Tasorentsi inpegaxenpara Nogobeenxariegite? ¿Bineni Itomi Tasorentsi?
64 Iniamatanaxetyo Jesosi ixantiri:
—Naneni, xatinxa pogaxero xantanxitsya maixa nonxantaigaxenpi inpogini pineaigaxeri Sigasanotaxeriria Matsigenxa irisabinxaxea
298 iraxosanoriaxu Tasorentsi Gabeabagetatsyaria. Aixiro pineaigabaxeri iroboxaera inxenantapaenparoa mararo.
65 Ogatyo ixenaxe yotsimanxamatanaxatyo Xaipasi itisaraitarotyo imaga tseerererere ixanti: —¡Yoxari yoxa onti isigaxagantumanataxari Tasorentsi! Irobentia maixa intagatityo axaemaxagantaigi pasini iroboxaigaxea inxamantaigaxaea inxanyotaxeroa maixa, mataxani pixemaigaxerini tsitsyata bineniegi ixantaxea.
66 Maixa ¿tyara pinxantaige bineniegi? Ineniegi ixantaigi: —Xantetyo inxamaxea, tsitsyatatari ixanyotagantaxa ineni.
67 Inpo ixusyoxaigaxeri iboroxu, yotatainaigaxeri togn togn, aixiro pasinitya patoaigaxeri iboroxu
68 ixantaigaxeria: —Irotari bintia Ixogaxagaxeria Tasorentsi pinpegaxenpara Igobeenxariegite jorioegi, ¡atsi gatenityo tsini patoataxenpi! Pebero iterataxotaxeria Jesosi
70 Xantanxitsya yogari Pebero ixemamanpeganaxatyo ixantiro:
—¿Jaa? ¿Tyara pixanti? Tea nonxeme tyaxa pixanti. Ixemaigaxeri mayaniro naiganxitsyaria xara.
71 Inpo iabetaxara janta sotsimoroxu oneitaarityo aixiro pasini onperataganiria oxantaigiri naiganxitsyaria xara oxanti: —Yogari yoga inti itsipabagetaria Jesosi Nasarexuniria.
72 Xantanxitsya ineni ixantutaarotyo aixiro ixanti:
—¡Teatyo noneimateri yoga piniaxotaxeria! Ineaxenatari Tasorentsi tea aryo nontsoegumatenpa.
73 Tsyoeni osamanitanaxea yainyoniigapaaxari naiganxitsyaria xara ixantaigiri: —Arisanoni pitsipabagetari noxemaigabainpitari piniaxea.
74 Yogari Pebero ixantutaatyo aixiro:
—¡Noxantaxeni teatyo noneimateri! Arisanotyo noxantaxe, ineaxenatari Tasorentsi tea aryo nontsoegumatenpa. Jantari ontirixa notsoegaxa irotsimanxenatyo, tea noneimaterinixa piniaxoigaxeria maixa. Irotyo ixantaxea maixa, yamiamatanaxetyo tsyaberi osi ixenxiamatanaxarotyo Pebero ixantaxeriria Jesosi inxaara ixantiri: “Paita tetyara iramiimate tsyaberi pinterataxotaxena mabati”. Ixabiritapanuta iataia ogatyo ixenaxe iragamatanaxatyo jiii jiii jiii, ixaemababagetaxetyo xara.
1 Inpogini oxutagitetanaxea mayaniro itinxamiegi saseroroteegi intiegiri itinxamiegi jorioegi ixemabaxagaiganaxa tyaxa inxantaigaxeri Jesosi iroginoriaxagantaigaxeria.
2 Inpo yagaiganaxeri yogusoiganaxeri yamaiganaxeneria Pirato. Ineni inti inanpina Sesa.
3 Inpogini yogari Jorasi gaxagantaxeriria Jesosi yogataxe arisano iroginoriaxagantaxenxani osi ixenxiiamatanaxatyo ixanti: —¡Naneni xanyotanxitsya! Jameraxa nagaxagantiri otyara. Inpo iataxe inaigaxea itinxamiegi saseroroteegi intiegiri itinxamiegi jorioegi irogipigaigaatenerimea yoga
30 xoriximenta ipaigaxeriria otyara iragaxagantaxeria Jesosi ixantaigabetapaaxari:
4 —Naneni onti nobetsixaxe teria ontyapaete nagaxagantaxeritari teria irobetsixumate teria ontyapaete maixa iroginoriaxenxani. Xantanxitsya ineniegi ixantaigabaxeri:
300 —¿Aryo tyara nonxantaige naneniegi? Bironpatyo, birotari xanyotanxitsya otyara.
5 Jerotyo yobuoxagisetapanutiri xorixi xara tsonpogi ibanxoxu Tasorentsi iataxea itsataxara jenoxu yositixatsanotaxara osi ixamaxea.
7 Inpogini ixemabaxagaigaxa inpunabentantaigaxenparoa xipatsi paitatsyaria Igipatsite Betsixiroria Xobiti tyapae ontimaxeniri inxitatantaigenparia inxamaigea poniaiganxitsyaria parixotipage.
8 Irotari otantanaxaria oga xipatsi opaitantanaxaria Jiraatsigiteri xigonxiro maixa.
9 Oxanyotaxa maixa onti oxenaxagagetanaxeroa ixantaxeria pairani xamantantatsyaria Jeremiasi ixanti: “Yogaegiri biseraereegi yagaigaxeri yoga
30 xoriximenta ibunaro pairoria ityapaeti
10 ipunabentantaigaxaroa xipatsi paitatsyaria Igipatsite Betsixiroria Xobiti, aryotari ixantaxenari Notinxami”.
11 Inpogini yogari Pirato ixogaxotaxeri Jesosi ixantiri: —¿Arisano bineni Igobeenxariegite jorioegi? Ixanti Jesosi: —Neje, arisano pixantasanotaxeni, nanti.
12 Jantari itsoegabentanaigaxaria itinxamiegi saseroroteegi intiegiri itinxamiegi jorioegi tea tyara inxantumate Jesosi onti ixemisantanaxe.
13 Irotari ixantantaxariria Pirato:
—¿Matsi tea pinxeme ixantanaiganaxenpia?
14 Xantanxitsya yogari Jesosi teatyo iriniimate. Iroro ineabaxeria Pirato ixanyotaxeroa maixa, yogabagetanaxetyo sorerere, tyanpatyo inxantea.
15 Omirinxatyo agara ibiesetaegite jorioegi oxantaganiria Pasexoa yogari Pirato yapaxui paniro yasitaxobitunxaniria yobetsixaxea teria ontyapaete, tsinirixara ixogaigaxeria itobaireegi irapaxuaigaeria.
16 Aryo inaxe xara paniro sitaxotanxitsyaria ipaita Barabasi, yapagiteaxobagetatyo xara ixemaxotagania.
17 Inpo Pirato yogunteigaxeria yapatobentaiganaxaria mayaniro ixantaigiri: —¿Tsini pixogaigaxe nanpaxuaeria? ¿Irixara Barabasi intirixa Jesosi pixantaigiria inti Ixogaxagaxeria Tasorentsi inpegaxenpara pigobeenxariegite?
18 Ineni ineaxeritari onti yotsimanxabitunxani ineinxania intia yapatobentanunxani, irotari yamantanunxaniria inenixu.
19 Ainyotyara isabinxa Pirato janta ixanomaantapinitia oxamantaxagantaxeri ixoritiria oxanti: —Jara pimabageti bineni, tyanpa anxantaxeri yoga teria tataxona irobetsixumate. Noxisanigisebagetaxetari inxaara posantegisemataxatyo nogisanire. Irixa gimanataxena.
21 Yogari Pirato iniitaigaarityo aixiro ixantaigiri:
—¿Tsini pixogasanoigaxe nanpaxuaeria? ¿Ineni Barabasi intirixa Jesosi? Ixaemaigamatanaxetyo: —¡Inti panpaxuae Barabasi!
22 Ixantaigiri Pirato:
—Irobentia maixa, ¿tyaratyo nonxantaxeria yoga Jesosi pixantaigiria inti Ixogaxagaxeria Tasorentsi inpegaxenpara Pigobeenxariegite?
302 Ixaemaigutanaatyo aixiro mayaniro: —¡Xentaxoteri!
23 Ixantaigiri Pirato:
—¿Matsi tyara ixantaxara? ¿Tatanpatyoa yobetsixaxea? Ixaemaigutanaatyo aixiro: —¡Mataxatari noxantaigaxe xentaxoteri!
24 Inpo yogari Pirato ineabaxea jatanatsya ixaemabaitaiganaxea tyanpa inxantaigabaxeri, osi ixaemaxagantaxe nia inxibaxotaxenpara tyapae irineaigaxeriniri mayaniro tea ineni xanyotatsyame inpo ixanti: —Iroginoriaxenxanirixa maixa tea naneni xanyotatsyame. Bironpaegityo, biroegitari xanyoiganxitsya.
25 Mayanirosanotyo ixaemaiganaxe:
—Aryonpa naneniegityo xanyoiganxitsyame intiegiri aixiro notomiegi, naneniegitari ginoriaxagantaigaxerime.
26 Iroro ixemaigaxeria Pirato yapaxuaxagantairi Barabasi. Inpo yonperabentaxari Jesosi inpasataxenxania iramanaxenxania inxentaxotaxenxania.
27 Yogari xentaxobentaigariria xobeenxari yamaiganaxeri tsonpogi inpo ixaemaxagantaigaxeri mayaniro itobaireegi yapatobentaiganaxari ipomatsanaigaxeria.
28 Inpo isapoxaigaxeri imaga isapitantaigaxari pasini magatsi xiraamagori.
29 Yagaigaxe xuto yobetsixasiigaxeri iramatsaire yamatsaitaxeria. Aixiro yairixaxagaxeri intsyaxii iraxosanoriaxu, inpo yotigeretotasiigaxaria ipomatsanaigaxeria ixantaigaxeria: —¡Jojojooy, netsixa yogaaa! ¡Atsi gunteigerinityo igobeenxariegite jorioegi!
30 Ixusyoxusyoigaxerityo xara inpo yagapitsaigairi intsyaxii ipasatantaigaxaria igitoinaxu tagn tagn.
32 Jantari iaiganaxea inxentaxoigaxeria itonxiboaigaxari paniro Surenexuniria ipaita Sumo. Yogari xentaxobentaigariria xobeenxari ixantaigabaxeri inatanaxeneria Jesosi igorosite inxentaxotantaxenxaniria.
33 Inpo yoboxaigaxara Gorogotaxu, (onxantaxea: “Ontaixara Igitoina Xamatsyaria”),
34 ipaigabetaxari bino oxonoatunxani xepisiari janiri ixemasanotiro ogatsixa, xantanxitsya ineni yobiixabetaxa majani osi tea inxoge irobiixasanotenparoa. Ixentaxotunxania Jesosi
17 Inpogini itentanunxani Jesosi inatanaxero igorosite iatanaxea janta oxantaganiria “Ontaixara Igitoina Xamatsyarini”. Jantari irinianexu jebereoegi onti oxantagani Gorogota.
18 Inpo aryo xara ixentaxotunxani, itentagantunxani pasini piteni matsigenxa, paniro yogaratinxaxotunxani iraxosanoriaxu Jesosi, yogari irapitene onti yogaratinxaxotunxani iranpatexu.
19 Inpo yogari Pirato itsirinxaxe intsyaxotaxu oxanti: “Jeso Nasarexuniria, Igobeenxariegite jorioegi”, inpo yogaxagantaxero igorositexu.
20 Onti otsirinxantunxani iriniane jebereo ontiri iriniane guriego ontiri aixiro iriniane jiromano. Ineaigaxero tobaini jorioegi, aryotari ixentaxotunxaniri Jesosi xara otsyoenitaxara otsirotanxutia panxotsi.
21 Jerotyo yogaegi itinxamiegi gametiaxobentaigiriria jorioegi ixantantaigaxariria Pirato: —Jame potsirinxiro: ‘Inti Igobeenxariegite jorioegi’, ogame pontsirinxaxeme onxantaxea : ‘Xantatsyaria nanti Igobeenxariegite jorioegi’.
22 Xantanxitsya Pirato ixantaigiri:
304 —Ogari notsirinxaxeria mataxa tsirinxaxa.
23 Inpogini yogaegiri
4 xentaxobentaigariria xobeenxari xentaxoigaxeriria Jesosi yagataiganaxea ixentaxoigaxeria yagaigaxero isapiro iteabaxagaigaxara yagageigaxe paniropage. Panibati onai sabitiria, irorori tea abobitenpa onti osatyo oamagotaxe,
24 jerotyo ixantantaigaxaria: —Oxari oxa jara atisarajaigiro, onti asoxagiasiigaxero mapuxitsyo ogatantaganiria tyapae agatantaigaxenparoa tsinirixa sintaxenparome. Jantari oxanyotaxara maixa onti onxenaxagaxenxania Yotsirinxaxagantaxeria Tasorentsi oxantia: “Yagaigaxero nosapiro ipabaxagaigaxara,
305 aixiro isoxagiaigaxero mapuxitsyo ogatantaganiria tyapae irogatantaigaxenparoa tsinirixa sintaxenparome sabitiria”. Aryotari ixanyoigaxerori maixa xentaxobentantaigatsyaria.
25 Xarari xara ixentaxotunxania Jesosi ainyo aratinxaxe iriniro ontiri obire ontiri aixiro Maria ixoritiria Xereopasi ontiri aixiro Maria Magarena.
27 Inpo ixantiri aixiro irogamere:
—Nero oga piniro. Osi itentanaaro ibanxoxu omagimotairia.
45 Inpo yapagatsixaatanaxara syabogaenxari oga oxenaxe omapunasetanaxe mayatiro osi isyabinibagetanaxa.
46 Ogatyo ixenaxe ixaemamatanaxetyo Jesosi ixanti: —Jeri, Jeri, ¿jirema sabaxatani? (onxantaxea: “Apa Tasorentsi, Apa Tasorentsi, ¿tyara oxantaxara pobasigantaxenara?”)
47 Ixonogagarantaigaxa naiganxitsyaria xara iroro ixemaigabaxeria ixantaiganaxe: —Atsi xemeri xanixa ixaemaxotaxeria xamantantatsyaria Jeriasi.
48 Isigamatanaxatyo paniro yaganaxea tsyomiatiroria nia ioxaataxeroa siroaarixu bino yogaenoxaxobetaxeneria isopoxiixu iratsyomiatagaxerimea.
49 Xantanxitsya yogari itobaireegi ixantaigiri: —Atsi gunteteri, aneaigaxeria iroboxasitaxeririxa Jeriasi iroguitaeria.
50 Inpo yogari Jesosi ixaemapanaati aixiro syaroenxarixatyo xara osi ixemisantanaxe ixamanaxea.
306 51 Irotyo ixamanaxea ogatyo oxenaxe osaraamatanaxetyo omago tsatamagotatsyaria ibanxoxu Tasorentsi oxantanaxea xatinxasano niganxi tseerererere oponianaxara jenoxu oataxeroa sabi pairomataxe paxotareasanotaxe. Ontininxamatanaxatyo xipatsi tinin tinin tinin otsiraagematanaxetyo inperitapage,
52 oga oxenagetaxe asirenaxigetanaxa ixitatantagetaganiria igamagapage, yaniagematanaityo tobaini xematsaigiriria Tasorentsi.
53 Inpogini yanianaia Jesosi iaigaxe ineniegi Jerosarenxu yogunteigabairia tobaini basigaigatsyaria xara.
54 Yogari itinxamiegi xentaxobentaigariria xobeenxari intiegiri itsipaigaxaria yogunteigaxeria Jesosi ineaigabaxeroa ontininxanaxara, aixiro pasinipage oposantetanaxara itsarogabageiganaxetyo xara ixantaigi: —Arisanoni inti Itomi Tasorentsi.
55 Aryo onaigaxe xara tobaini tsinaneegi xenaigaxeriria Jesosi iponianaxara Garireaxu, aixiro amutaxobageigaxeri. Oneniegi onti aratintiitaigaxe jantaxona janta ogunteigaxeria.
56 Aryo onaigaxe aixiro xara Maria Magarena ontiri Maria iriniro Santiago intiri Jose, ontiri aixiro iriniro itomiegi Sebereo.
31 Ogari ixamantaxaria Jesosi ontitari xutagiteri yobetsixabagetantaiganaxaria jorioegi mayatiro inxogaxoigaxenparia aganaxenpara apesigopireantaganiria. Yogaegiri jorioegi ixogaigaxe inxentaxoreaigaenxania xentaxoiganxitsyaria tetyara agenpa. Ogari oga xutagiteri apesigopireantaganiria pairotari abisagetaxero mayatiro, ontitari Pasexoa, jerotyo ixantantaigaxariria Pirato iromitiganxaigaxeria xentaxobentaigariria xobeenxari inxageroxaigaxiteria igurexiitexu tyapae tsitsyari inxamaige inxentaxoreaigaenxania.
33 Inpo irimaigaxerimea Jesosi ineni ineaigiri mataxa xamaxe osi tea inxageroxaigeri.
34 Xantanxitsya paniro xentaxobentantatsyaria yomoxoroaxeri imeretaxu ogatyo oxenaxe oboatanaxe irirajana
307 syarararara omatanaxa nia irorori.
35 Nanti tsirinxaxogetaxero mayatiro oxa, narotari neagetaxero jerotyo nogataxe tea namatagenpa xatinxatyo nogaxero notsirinxaxotaxeroa tyapae pinxematsaigaxeniri bineniegi.
36 Ontitari oxanyotaxa maixa tyapae onxenaxagaxenpaniri Yotsirinxaxagantaxeria Tasorentsi oxantia: “Jaratyo oxageroxumatagani patonxitiro itonxi”.
37 Aixiro oxanti: “Iroguntetaxenxania yomoxoroinxaniria”. Yogaatagania Jesosi inperitanaxixu
38 Ainyo paniro irogamere Jesosi poniatsyaria Arimateaxu ipaita Jose. Ineni ixematsabetaxatyo xantanxitsya tea inxoge inxemaigaxea itobaire, ipinxaigaxeritari irotsimanxaigaxeria. Inpogini ixamaxea Jesosi iataxe ixantaxeria Pirato ixogaxea iramanaeria. Yogari Pirato ixantaxe: —Atsina, manaeri. Osi iataxe yamanairi.
39 Inpogini yogari Mixoremo jatasitaninxutiriria Jesosi inxogaxotagantaxiteria yoboxaxe yamaxe xasanxari mira oxonogaxaro pasini paitatsyaria jaroe. Mayatiro otenataxe aryorixa
30 xiro.
40 Inpo ineniegi piteniro yotiritsatasiigaxeri magatsitsa xasanxarixu yamasitaxeriria Mixoremo inpo yabuabuaigaxeri ixanyotagaigaxari tyaxa ixantaiga ixitatantaigia jorioegi.
41 Xarari xara ixentaxotunxania Jesosi aityo panxirentsisi. Aryo onaxe xara inperitanaxi otyaenxaria oxigantunxani tetyaenxa ogantumatenxani igamaga.
42 Aryo xara yogaigairi Jesosi, irotari tsyoenitaxotanxitsya, aixiro paenityatari aganaxenpa apesigopireantaganiria.
62 Inpo oxutamanitanaxea apesigopireantaganiria yogari itinxamiegi saseroroteegi intiegiri pariseoegi iaigaxe inxamosoiguteria Pirato
63 ixantaigapaaxeri:
308 —Naneniegi noxenxiiaiganairo ixantaxeria yoga tsoenti tetyara inxame ixantaxea: ‘Nonxamaxerixa inpo omabatanaxenpara xutagiteri nanianae’.
65 Yogari Pirato ixantaigiri:
—Irobentia maixa atsi nanityo, neri yogaegi xentaxobentantaigatsyaria. Piaigetyo posentaigaxiteria, bironpaegityo tyaxa pinxantaigaxeri.
66 Ineniegi iaigaxe yogunxania Jesosi yabitsajaigapaaxeroa mapu itixaxotantunxaniria inpo ixantaiganaxeri xentaxobentantaigatsyaria irosentasanoigaxeroa janiri tsini boxasitumatiri inxositaxeria.
2 Jantari tetyara obonxeigenpa ontininxanaxa xipatsi tinin, tinin, tinin, yoboxapaaxetari isaanxarite Tasorentsi iponiapaaxa xurayo itiguronxapaaxeroa mapu tixaxobetaxariria Jesosi yosabinxantapaaxaroa.
309 Yanianaia Jesosi
1 Inpogini oxutamanitanaxea tominxo tsipetyamanisano oaigamanaxe janta yogaagania Jesosi amaiganaxe xasanxari obetsixageigaxeria tsyapi ixamantaxaria.
2 Inpo oboxaigabetapaaxa ogunteigapairo mapu itixaxotantabetunxaniria maa gagaxa sirenaxitaxa.
3 Oxiaigabetanaxa maneri irinoriaea Atinxami Jesosi.
4 Otsarogabageiganaxetyo xara tyanpatyo onxantaige. Inpo ogunteigutarityo piteni isaanxariite Tasorentsi xanyoigamataxa matsigenxa xantaxoigamataxetyo imaga porerererere.
5 Ogatyo oxenaigaxe otsarogasanoiganaxea ogiboiganaxara. Ineniegi ixantaigiro:
310 —¿Jantari jara poboxaigi jaxa ixitataagania igamaga pixogaigaxeria jataxeria yanianai?
6 Maneritari jaxa jataxetyo yanianaia. Atsi xenxiiaigaeroatyo ixantaigaxenpiria ainyotyara janta Garireaxu ixantaxotaxara ixanti:
7 ‘Yogari Sigaxeriria Matsigenxa iragaxagantaxenxani iragaigaxeria betsixabageigatsyaria teria ontyapaete inxentaxoigaxeri inpo omabatanaxenpara xutagiteri iranianae’.
8 Inpo oneniegi oxenxiiaigamatanaarotyo ixantaxeria Jesosi otyara iniabagetaxea.
9 Inpogini oboxaigaia panxotsixu oxamantageigapaaxeri iromitiganxaneegi naigaatsyaria
10 Ogari xamantageigapaaxeriria ontiegi Maria Magarena, Joana ontiri Maria iriniro Santiago ontiri aixiro pasini otsipaiganaxaria.
11 Xantanxitsya ineniegi teatyo inxematsaigero. Ineaigiri ontiri oniagisebageiganaxe xogapage.
12 Xantanxitsya Pebero ixabiritapanuta isigabagetanaxatyo yogunxania Jesosi ixamosogantabetapaaxa tsonpogi maneri, onti yoguntetapaaxe omago iponatantabetunxaniria. Inpo ipiganaa panxotsixu yogabagetaxetyo sorerere. Iaiganaxea irogamereegi Jesosi Jemaosixu
13 Inpogini paita osamanitanaxea iaiganaxe piteni irogamereegi Jemaosixu tsyoeni osamanitaxotaxaro Jerosaren, aryorixa onaxe
11 xirometero.
14 Inpo jantari iaiganaxea abotsixu iniabageiganaxe iniaxoigaxeria Jesosi tyara ixantunxani yoginoriinxania.
15 Iroro iniabageigaxea irotya ixantaigi irotya ixantaigi, ixenapaaxe Jesosi ineni itsipaiganaxari iaiganaxea.
16 Ineaigabetaxarityo, xantanxitsya tyaxa ixantaxoigaxeri Tasorentsi janiri yogataigiri inti Jesosi.
17 Inpo ixantaigiri Jesosi: —¿Tata piniabentaiganaxea maixa? Ineniegi asa yaratintioigaxe sinonxajaigamataxa.
18 Paniro ipaita Xereopasi. Ineni inianaxe ixanti:
—¿Matsi panirosanotyo bineni pixantaxara pinabetaxara tsyapi Jerosarenxu tea pinxemaxotero iniaxoigaxeria mayaniro?
311 Ineni ixantaigutarityo:
—¿Tata tatoitara? Ixantaigiri: —Atsi guntete, onti ixamaxea Jesosi Nasarexuniria. Ineni inti xamantantatsyaria gabeabagetatsyaria yobetsixagemati posante, aixiro yogatabagetityo xara yogatagantabagetia, intitari gabeaxagaxeri Tasorentsi, jerotyo isinebentantaigaxariria mayaniro matsigenxaegi.
20 Inpogini yogari itinxamiegi gametiaxobentantaigatsyaria intiegiri notinxamiegi yamaiganaxeri ipimantaigaxeria ironperabentaxenxania inxamaxea inxentaxotaxenxania.
21 Otyara noneaigiri aryori ineni xisaxobentaigaxaeme jaroegi biseraereegi janxia yasintaigajai pasini tyapae abasigaigaenpaniri xogapage. Maixari maixa jataxe omabatanaxa ixamaxea.
23 xantanxitsya maneri. Inpo oboxaigai omintsarogaigaxenatyo oxamantaigapaaxenara ogunteigaxeria isaanxariite Tasorentsi ixantaigaxeroa jataxe yanianai.
24 Inpo ixonogagarantaigaxa notobaireegi iaigaxiti ineniegi yogunteigaxitiro ixantaigaxe oxantasanoigaxeni maneri Jesosi.
25 Inpo ixantaigiri Jesosi:
—¡Tetyaenxatyo pogatumaige! ¡Tyaxatyo pinxantaiganaxenpa pogatasanoiganaxea arisano ixantasanoigaxe xamantantaigatsyaria pairani!
26 ¿Matsi tea inxantaige yogari Ixogaxagaxeria Tasorentsi inpegaxenpara Igobeenxariegite biseraereegi joxetyo iratsipereabagetaxe inxamaxea inpo iroganiaenxani iramanaenxania xurayo?
27 Inpo osi yogatagageiganaxeri mayatiro oxantaxogetaxeria Yotsirinxaxagantaxeria Tasorentsi oniaxotaxeria ineni itsititapanutiro yotsirinxaxogetaxeria Moisesi inpo imagetanaxero aixiro yotsirinxaxogeigaxeria xamantantaigatsyaria ineniegi.
28 Inpogini yoboxaigapaaxara Jemaosixu ineaigiri Jesosi aryonpatyo iatanaxeri,
29 xantanxitsya yagaigabaxeri ixantaigiri:
312 —Atsi gatatara piati. Noxogaxe pimagimoiganaxenara naneniegi, paenityatari ontsitenitanaxe, jataxetari isyonxanaa syabogaenxari. Osi ixianaxe tsonpogi itentaiganaxaria.
30 Inpogini ipioitaigaxa mesaxu isexataigaxenpara. Ineni inosixanaxero pan iniaxeri Iriri ixantaxeria isinebentaxaro, inpo ixotagaxero ipaigaxeri.
31 Iroro yogunteigaxeria ixotagaxeroa pan yogatantaigabaariria inti Jesosi, xantanxitsya ineni asatyo isaanxaenxatanaxa.
32 Iniabaxagaiganaxatyo: —Iroro maixa iriroa inxaara janta abotsixu yogataigaxairoa Yotsirinxaxagantaxeria Tasorentsi tyaxatyo oxantaiganaxai otsagasurentaiganaxaia asureegixu ogisineaiganaxaityo xara.
33 Inpo osi ixabiriigapanuta iaiganaia ipigaiganaa Jerosarenxu. Yogunteigapaaxeri iromitiganxaneegi Jesosi patoitaigaxa itsipaigaxaria pasini itobaireegi.
34 Ineniegi ixantaigabaxeri: —Arisanoni yanianai Atinxami, yoguntetaxeritari Sumo.
35 Osi ixamantaiganaxeri ineniegi aixiro tyara ixantaigaxeri itsipaiganaxaria abotsixu tea irogataigeri, inpogini yogunteigaxeria panxotsixu ixotagaxeroa pan osi yogatantaiganaariria inti Jesosi. Jesosi ixoneatimoigaxeria irogamereegi
—¡Atsi sineiganaenpa! ¡Jara pitsarogaigi!
20 Iroro ixantaigaxeria maixa ioxotagageigaxeri isarantapaxo agabeaxeria xarabatonxi ixentaxotunxania ontiri imereta yomoxoroinxania. Inpo ineniegi isinebageiganaxatyo xara yogunteigairia Atinxami.
21 Inpo ixantutaigaarityo aixiro: —¡Sineiganaenpa! ¡Jara pitsarogaigi! Xanyotari naneni yomitiganxaxenara Apa aryotyo nonxanyotaxenpa naneni maixa nomitiganxaigaxenpi pinxenxiaxobageigaxenara.
22 Inpo yotasonxaigaxeri ixantaigiri:
314 —Maixa irobasigaxenpa Isure Tasorentsi pisureegixu.
23 Tsinirixa pinxantaigaxe magisantaxotaxa mayatiro yobetsixaxeria, aryotyo inxanyotaxenpa Tasorentsi ineni imagisantaxotaerityo, jaratyo ixenxiiagairi inpogini. Xantanxitsya tsinirixa pinxantaigaxe tea imagisantaxotenxani yobetsixaxea teria ontyapaete, aryotyo inxanyotaxenpa Tasorentsi ineni jaratyo imagisantiro yobetsixaxeria, inxenxiiagabitaxerityo inpogini. Tomasi yoguntetairia Atinxami
24 Xantanxitsya yogari irogamere Jesosi paitatsyaria Tomasi Pitetatsyaria tea aryo irine ineni ixoneatimoigaxeria Jesosi itobaireegi.
25 Inpogini onti ixamantaigairi ixantaigiri: —Nogunteigairi Atinxami. Xantanxitsya ineni ixanti: —¡Pitsoega! Jantari noneaxerorixa agabeaxeria xarabatonxi ixentaxotunxania inpo nonpiataxero notsyapaxo obegantaxeria, aryo pinxante nonxantaxe: ‘Arisanoni yanianai’. Jantari jarixa noguntetiro, aixiro jarixa nopatsogantiri imeretaxu imoxoroinxania jaratyo noxanti: ‘Arisano yanianai’.
26 Xantanxitsya inpogini abisanaxea
8 xutagiteri yogari irogamereegi Jesosi yapatoitaigaa aixiro, maixa aryo inaxe Tomasi ineni. Yasitaxoigabetaxatyo xantanxitsya Jesosi ironpatyo yaratinximoigapaaxeri iniaigapaaxeri ixantaigiri: —¡Sineiganaenpa! ¡Jara pitsarogaigi!
27 Inpo ixantiri Tomasi:
—Maixa atsi guntete, jero nosarantapaxo giagero pitsyapaxo, aixiro patsogantena nomeretaxu yomoxoroaitaxenara. Jara pitsoenxana, onti pinxematsataxena.
28 Iniamatanaxetyo Tomasi ixanti:
—¡Notinxami! ¡Bintia Tasorentsisanoria!
315 Ixantiri Jesosi:
41 Xantanxitsya yogunteigaxeria teanixara iragabeaigae inxenxiiaigaea, pairotari isinebageiganaxa yogabageiganaxea sorerere, ixantaigiri: —¿Aityo pisexaegi?
42 Ineniegi ixantaigiri:
—Ainyo mayori tasiri. Osi ipaigaxeri
43 yagaxeri isexataxari ineaxoigaxeri mayaniro.
44 Inpo ixantaigiri: —Maixari maixa mayatiro pineageigaxeria irotari noxamantaigaxenpiria pairani ainyotyara notsipabageiginpi, noxantaxea onxenaxagaxenpara mayatiro yotsirinxaxotanaxenara Moisesi ontiri yotsirinxaxoiganaxenara xamantantaigatsyaria ontiri aixiro sanxebantixu Saremo yotsirinxaxotaxenara Jirabi.
45 Inpo ineni yagabeaxagaigaxeri irogatasanoiganaxeroa tatoita oxantaxotaxe Yotsirinxaxagantaxeria Tasorentsi ixantaigiri:
46 —Aryo oxanyotaxa maixa otsirinxaxotunxaniria oniaxotaxeria Ixogaxagaxeria Tasorentsi inpegaxenpara Igobeenxariegite biseraereegi. Onti oxantaxe inpogini iratsipereabagetaxe inxamaxea xantanxitsya omabatanaxenpara xutagiteri iranianae.
47 Inpogini yomitiganxaigaxeri xamantaxoigaxerimeria iriaigaxea inxenxiimoigaxeria mayaniro matsigenxaegi intsitiiganaxero Jerosarenxu osi irontiabageiganaxeroa xara inxantaigaxeria mayaniro
316 irapaxuaiganaxeroa yobetsixageigaxea teria ontyapaete inxantatigaiganaxenpara inxematsaiganaxeria yomitiganxaxeria Tasorentsi irabisaaxotantaxea tyapae irabisaaxoigaxeriniri Tasorentsi imagisantaxoigaxeria mayatiro yobetsixageigaxeria.
48 Bineniegi mataxa pineaigaxero oxenaxagagetunxania mayatiro oxa otsirinxaxotunxaniria, maixa bineniegitya xenxiaxoigaxerome.
49 Naneni nomitiganximoigaxenpiri ixantaxeria Apa iromitiganximoigaxenpiria, xantanxitsya basigaigeta jaxa Jerosarenxu jatataina piaigai parixoti. Giaxoigenpata jaxa iromitiganximoigaxenpiria Apa Isure iragabeaxagaigaxenpia. Tyara oxantaxa otsirinxunxaniria oxa sanxebanti
30 Yogari Jesosi yogixoneataxero iragabeane Tasorintsi ineaxagaiganairia irogamereegi posantepage, xantanxitsya tea nontsirinxaxogetero jaxa sanxebantixu.
31 Oxari oxa notsirinxaxogetaxeria maixa onti tyapae pogataigaxeniri Jesosi inti Itomi Tasorentsi Ixogaxagaxeria ineni inpegaxenpara Agobeenxariegite. Aixiro notsirinxaxogetaxero tyapae pinxematsaigaxeriniri osi pinxantaxani pintimaigaxe. Iatanaia Jesosi xurayo
50 Inpogini Jesosi itentaiganaxari irogamereegi iaiganaxea parixoti oatara Betaniaxu. Inpo yaxontsaanaxa iniabentaigaxeria.
51 Iroro ixanyotanaxeroa maixa iniabentaigaxeria yogunteigiri yogaenoxanaxa aryonpa, aryonpa yogaenoxabagetanaari, onti yamanaagania xurayo.
317 isinebageigaxatyo xara.
53 Omirinxatyo iatapiniigi ibanxoxu Tasorentsi ixantaigaxeri mayaniro: “¡Pairo ityapaeti Tasorentsi! ¡Pairo yagabeabageti!”
Jesosi ixantaxea iroboxaxea Isure Tasorentsi
1 ¿Ainyobi Teopiro notasanotaria tyapaetyarixa pinaxe? Naneni ainyona jaxa tyapaetya nonaxe. Pairani notsirinxaxenpi noxamantaxogetaxero mayatiro yobetsixagetaxitiria Jesosi, aixiro yogatantagetutiria
2-3 asatyo agabagetanaa iatanaia xurayo. Yatsipereabagetaxetari ixamaxitia xantanxitsya jantari yanianaia tea sintsi iriatae xurayo onti inanai
40 xutagiteri ixoneatimogeigapanaatiria iromitiganxaneegi yagaigaxeria otyara tyapae iroguntetasanoigaeriniri irogatasanoigaxea arisano yanianai. Aixiro ixamantaxogetanaxeria Tasorentsi tyara ixantaxa ixabintsaantabagetaxea yomitiganxantaxariria inxamabentaigaxeria mayaniro tyapae irabisaaxoigaxeria xematsaigaxerimeria inpegaxenpara igobeenxariegite. Aixiro yogataiganaxeri tyara inxantaigaxenpa iriaigaxea inxenxiaiganaxeroa Niagantsi Tyapaeri intsotenxabageiganaxenparoa mayatiro xipatsi, intitari gatagaxeri Isure Tasorentsi tyara inxantaigaxeria. Inpo aganaxara
40 xutagiteri aryo iatanai xurayo.
4 Inpogini itentaigaxaria isexataigaxara ixantaiganairi:
—Pairani noxamantaigaxenpi ixantaxea Apa iromitiganximoigaxenpia Isure. Maixa jatataina piaigai parixoti, pinaigaxeta jaxa Jerosarenxu pogiaigaxea inxenaxagaxeroa ixantaxeria.
5 Yogari Joan onti yogisabinxaatantabagetaxe niaxu, xantanxitsya maixa tsyoenitapaaxe agaxenpara xutagiteri iroboxantaxenparia Isure Tasorentsi intimasurentaigapaaxenpia intinxamiigapaaxenpia.
319 Iatanaia Jesosi xurayo
6 Inpogini yapatoitaigaxara ineniegi ixantaigiri:
—Notinxami, ¿aryo maixa panpatoitaigaena naneniegi biseraereegi pinpegaxenpara Nogobeenxariegite pinxisaxobentaigaxenara tyapae nobasigaigaenpaniri xogapage janigeniri pasini sintaigana?
7 Ixantaigiri Jesosi:
—Jara pobanxinabentaigaro pogataigaxeroa tyaxa onxantagetanaxenpa inpogini, panirotari Apa yogataxeroa.
9 Ironpa yagatanaxea iniaiganairia ineniegi yoguntetaigabaxeri yogaenoxanaa iatanaia xurayo, inpo omanaxotanaxeri mararo, osatyo isaanxaxa teanixa inxoneatae.
10 Inpo ainyotyara yogunteigi xurayo, yogunteigutarityo aratintiitaigaxe piteni surari saasamatabagetaxe ixantaigapaaxeri:
11 —Bineniegi Garireaxuniria, ¿tyara pixantaigaxara jatanatsyara pinebentaiganaxa xurayo, aryo inxanyotapaenpa inpogini iripigaatea.
12 Ineniegi osi iaiganai Jerosarenxu. Ogari Jerosaren tea osamanitaxotero otonxoara paitatsyaria Joribosi, intagati onaxe a aryorixa patiro xirometero.
13 Iroro yogonxeigapaaxara ixiaigapaaxe panxotsixu yagatsonxuiganaxe jenoxu. Aryotari xara imagaigaxeri Pebero, Joan, Santiago, Janterese, Jeripe, Tomasi, Baritorome, Mateo, Santiago itomi Jarijeo, Sumo Teria Iberataga intiri Jorasi itomi Santiago.
14 Mayaniro ineniegi omirinxa yapatoitaigaxa ipirinibentabageigaxeroa iniaigaxeria Tasorentsi itsipaigaxaria irirentiegi Jesosi ontiri iriniro ontiri aixiro pasini tsinaneegi. a
1.12 Xirometero ‘kilometro’.
320 15 Inpogini yapatoitaigaxara tobaeni xematsaigatsyaria aryorixa inaigaxe
120. Inpo yaratinxanaxe Pebero ixanti:
16 “Napigematsaegine, maixa onti oxenaxagunxani yotsirinxaxotanaxeria Jirabi pairani yogataxeria Isure Tasorentsi jerotyo iniaxotantaxariria Jorasi manpiaiganaxeriria gaigaxerimeria Jesosi.
17 Iritari atsipaigabetaxaria otyara ixanyoigabetaxai aneniegi axenaigiria Jesosi.
18-19 Inpogini iataxe isitixatsanotaxara itsataxotaxara intsyatoxu osi ixamaxe yasirianaxa itonxanaxe imotiaxu toxn osotogabiotanaxe iranpiritsa. Iroro ixemaxoigaxeria Jerosarenxuniria osi ipaiigaxero oga xipatsi ixamantaxaria Asererama. Jantari irinianexu onti onxantaxea “Jiraatsigiteri”. Inpogini opunabentantunxani oga xipatsi xorixi yagaxeria Jorasi ipunatunxania yagaxagantaxeria Jesosi.
20 Otsirinxaxotunxanitari sanxebantixu paitatsyaria Saremo oxanti: ‘Oxanaxenxania ibanxo jara tsini basigantumataaro’. Aixiro oxanti: ‘Pasinitya pugaerime irantabagetaxemeria Atinxami’. 21-22
“Maixari maixa ainyoegi jaxa atsipabageigaxaria pairani ityara yogisabinxaataxe Joan Jesosi xigonxiro iatanaia xurayo. Maixa tsame agaigaea pasini pugaerimeria Jorasi tyapae ineniri antsipaigaxenpa anxamantaxoigaxeria Jesosi yanianaia”.
23 Inpogini ixaemaigaxe piteni. Paniro ipaita Jose ixantaganiria Baresaba Gosito. Yogari irapitene ipaita Matiasi.
25 inpegaenpara irogamere Jesosi intsipaigaenara. Yogari Jorasi xamaxetari iataxea tyaxa xara oxatinxataxeria pixantaxeria iriataxea”.
26 Inpogini isoxagiaigaxero mapuxitsyo tyapae irogatantaigaxenparoa tsinirixara onxatinxataxe. Inpo inti oxatinxataxe Matiasi iritya pegaatsya a iromitiganxane Jesosi osi itsipaigaari itobaireegi iromitiganxaneegi. a
1.26 Itobaireegi: irinianexu biraxotsya onti oxantaxe ‘los once’.
321 Iboxaxea Isure Tasorentsi intimapaaxea isureegixu xematsaigatsyaria
1 Inpogini agapaaxara xutagiteri oxantaganiria Pentexosite aryo inaigaxe mayaniro xematsaigatsyaria yapatoitaigaxara panxotsixu.
2 Inpo xatsixetyo ixemaigutarotyo opoimaenxatapaaxe xanyoenxamataxa omarane tanpia oponienxatapaaxa xurayo.
3 Inpogini oxoneagematapaaxe xanyomataxa omorexia tsitsi oxatinxatagugeigapaaxeri paniropage ineniegi
4 osi yobasigapaaxa Isure Tasorentsi isureegixu oga ixenaigaxe iniantaiganaxaro pasinipage niagantsi teria inxemumaigero, intitari niaxagaigaxeri Isure Tasorentsi.
322 5 Aryo inaigaxe xara Jerosarenxu tobaeni jorioegi xenaxagaigiroria yotsirinxaxotanaxeria Moisesi, onti iponiageigaxa pasinipage xipatsi.
6 Iroro ixemaigabaxeroa opoimaenxatanaxea isigaigamatanaxatyo yapatobentaiganaxaria mayaniro xematsaigatsyaria osi ixemaigapaaxeri iniantutaiganaxaria irinianeegi.
7 Itsarogabageiganaxetyo yogabageiganaxe sorerere ixantabaxagaiganaxara: —¿Matsi teatyo ineniegi Garireaxuniria mayaniro yogaegi? ¿Tyaxa oxantaxara axemaigaxeria iniantaiganaxaroa niagantsipage?, axemaigaxeritari maixa iniantaiganaxaroa anianeegi
9 aneniegi poniageiganxitsyaria parixotipagexu Paretoxu, Meroxu, Jiramexu, Mesopotamiaxu, Joreaxu, Xaparosiaxu, Pontoxu, Asiaxu,
10 Pirijiaxu, Panpiriaxu, Jepitoxu, aixiro oxaragetanaxea Jiribia oataxara Sirenexu ontiri aixiro Jiromaxu.
11 Ainyoegi jorioegisanoria intiegiri aixiro pasini xenaxoigiriria. Aixiro ainyoegi poniaiganxitsyaria Xeretaku ontiri Jaraviaxu. Mayaniro aneniegi axemaigabaxeri iniantaiganaxaroa anianeegi ixamantaxoigaxeria Tasorentsi tyara ixantaxa yogixoneatimoigaxeria iragabeane.
12 Itsarogabageiganaxe yogabageiganaxe sorerere ixantabaxagantaigaxaria: —¡Ejee! ¿Tata tatoina oxa?
Ixenxiabagetaxea Pebero
14 Yaratinxamatanaxetyo Pebero itsipaiganaxaria mayaniro iromitiganxaneegi Jesosi inianaxea syaroenxarixatyo xara ixanti: “Atsi xemisantaigabaxena nonxamantaigaxenpia mayaniro bineniegi Joreaxuniria intiegiri basigaigatsyaria jaxa Jerosarenxu.
15 Maixa pogunteigaxena xanyotaxanixa nosinxiigaxa, xantanxitsya teatyo aryo nosinxiigenpa, ityaenxatari gaenoxapaatsya syabogaenxari.
16 Ontityo
323 oxenaxaganaxara ixamantaxotanaxeria pairani xamantantatsyaria Joere ixantaxea:
17 ‘Ixantaxe Tasorentsi: Inpogini paenityara onxenaxagagetanaxenpa mayatiro nosariagetaxaria pairani,
nomitiganximoigaxeri Nosure intimaguigapaaxeria isureegixu mayaniro matsigenxaegi. Yogari jananexiegi noniaxagaigaxeri inxamantaxoiganaxenara. Yogari ityaenxaria timagaigananxitsyame noneaxagaigaxeri posante, xantanxitsya onti onxanyotimoigaxenpari igisanirexu. Yogari syabinxabageiganaatsyaria onti noniaigaxeri igisanirexu.
18 Aryo nonxanyotagaigaxeri nonperaneegi, surariegi ontiri tsinaneegi,
nomitiganximoigaxeri Nosure irobasigaxenpa isureegixu iriniaxagaigaxeria inxamantaxoigaxenara.
19 Jantari xurayo inxitexu nogixoneagematero teria oguntegetenxani,
aixiro nogixoneagematerotyo nagabeane jaxa xipatsixu oguntetaxenxania jiraatsi, aixiro onparasegematanaxetyo tsitsi, ontiri aixiro tsitsienxa onxatsiasexantabagetanaxe.
20 Jantari nonxenaxagagetanaxeroa mayatiro nosariagetaxaria pairani intsibaxanaxe syabogaenxari.
Yogari tsitenixuniria inxiraamentatanaxe inxanyotanaxenparo jiraatsi. Irotari pairoria abisaxe onxobeenxataxea xutagiteri nogixoneatantaxenparoria nagabeane.
21 Xantanxitsya nabisaaxoigaxeri mayaniro xantaigaxenameria:
324 Notinxami, bisaaxotena’.
23 Xantanxitsya igantaga yogataxea Tasorentsi tyara inxantaxenxani Jesosi, iritari xantanxitsya otyasanotyara iragaxagantaxenxania irogaxagantaxenxania. Jerotyo pagaxagantantaigaxariria poginoriaxagantaigaxeria pixantaigaxea inxentaxoigaxeria betsixaigatsyaria teria ontyapaete teria ineniegi jorioegi.
24 Xantanxitsya yoganiairi Tasorentsi janiri ixonoitumatari igamaga, teanixa agabeimateri xamagantsi.
25 Yogari xobeenxari Jirabi ixamantaxotanaxeria Jesosi ixanti: ‘Ixantaxani itsipataxena Notinxami, omirinxatari inaxe nanenixu tyapae isintsitagaxenaniri janiri tatoita nopinxumati,
26 irotari nosinebagetantanaxaria nosurexu,
aixiro noniaxeria noxantaxeri: Nosinebentabagetaxenpityo xara, nogataxetari nonxamaxerixa nanianae,
27 jaranixa pioxumatiro nosure ontentaxenparoa isureegi xamaiganxitsyaria,
teanixa pinxoge onpanetaxea nobatsa, nantitari ponperane teria irobetsixumate teria ontyapaete.
28 Pogataxena tyara nonxantaxenpa nobasigaxenpara binenixu.
Pinxantaxenpani pintentaxena pogisineasanotaxenara’.
29 “Maixa, napigematsaegine, gatasanoigaxe tea isatyo niaxotatsyame Jirabi gonteireiganaxairia, ixamaxetari pairani inpo ixitataagani, aryotari onaxeri ixitatantaaria jaxa.
30 Ineni inti xamantantatsyaria. Yogari Tasorentsi iniaxeri ixantiri: ‘Inpogini intimaxe pogonteiretanaxeria peganxitsyameria igobeenxariegite mayaniro biseraereegi inxanyotaenpia bineni. Jaratyo namatabitinpi, nantitari Tasorentsi’.
31 Irotari yogatasanobagetantaxaria Jirabi pairani iranianaea Ixogaxagaxeria Tasorentsi iromitiganxaxeria inpegaxenpara igobeenxariegite biseraereegi, jerotyo ixamantaxotantaxariria ixantaxea jara oxumatagani isure ontentaxenparoa isureegi xamaiganxitsyaria, aryo onxanyotaxe ibatsya irorori jara opanetumati.
32 Iritari yoga Jesosi yoganiairia Tasorentsi, noguntetasanoigaxeritari mayaniro naneniegi.
33 Inpogini yobirinitairi inenixu iraxosanoriaxu osi ipaxeri Isure ixantaxeriria pairani inpaxeria tyapae iromitiganxaxeriniri jaxa xipatsixu irobasigaxenpara isureegixu mayaniro xematsaiganxitsyameria. Maixari maixa boxaxe, jerotyo mayatiro oxa poguntegeiganaxeria, aixiro pixemageiganaxeria, iritari xanyotagagetaxero maixa.
34 Yogari Jirabi teatyo ineni xenxiaxotaatsyame isatyo, teanixa ineni jatatsyame xurayo, intityo ixantaxotaxe Jesosi ixantantaxaria maixa: ‘Yogari Tasorentsi iniaxeri Notinxami ixantiri: Bineni Notomi, sabinxeta jaxa nanenixu naxosanoriaxu
36 “Maixa noxogaxe pogatasanoigaxea mayaniro bineniegi biseraereegi, yogari Jesosi pixentaxotaxagantaigaxeria ipegaxagaxari Tasorentsi Itinxami mayaniro xematsaigiriria, iritari ixogaxagaxe otyara yomitiganxaxeria irabisaaxoigaxaea”.
37 Iroro ixemaigabaxeria yasinonxaabageiganaxa ixantaigiri Pebero intiegiri itobaireegi iromitiganxaneegi Jesosi: —Maixa, notobaireegi, ¿tyanpa nonxantaigaxenpa?
326 38 Ixantaigiri Pebero:
—Paxuaiganaxero pobetsixageigia teria ontyapaete pinxantatigaiganaxenpa pogisabinxaatagantaigaxenpara poxotagantaigaxenpara arisano pixematsaigaxeri Jesoxirisito tyapae imagisantaeroniri Tasorentsi pobetsixaigaxeria teria ontyapaete. Inpogini iromitiganximoigaxenpiri Tasorentsi Isure irobasigaxenpara pisureegixu.
39 Aryo inxanyotagaigaxenpi mayaniro bineniegi intiegiri mayaniro pogonteireiganaxeria, aixiro mayaniro parixotipagexuniria. Arisanotyo irobasigaxenpa isureegixu mayaniro inxematsatagaigaxeria Atinxami Tasorentsi.
40 Yogari Pebero aryonpatyo iniaiganaxeriri ixantaigiri:
—Paxuaiganaxero pobetsixaigaxeria teria ontyapaete pinxantaigaxeria Tasorentsi irabisaaxoigaxenpia janiri itentagantaiginpiri pitobaireegi betsixaiganxitsyaria teria ontyapaete irotsimanxaigaxenparia inpogini.
41 Iroro ixemaigabaxeria ixenxiabagetaxea isinebentaiganaxaro ixantaxeria osi yogisabinxaatagantaigaxa. Itobaigabagetityo xara xematsaiganxitsyaria, aryorixa inaigaxe
3,000.
42 Omirinxa ipirinibentabageigaxero ixemisantaigaxeroa yogataigaxeriria iromitiganxaneegi Jesosi, tea irapaxuimaigero. Onti itsipabaxagaigaxa ixemabaxagaigaxara, aixiro iniaigaxeria Tasorentsi ontiri aixiro isexataigaxaroa pan ixenxiaxoigaaria Xirisito ixamabentaigaxaia. Tyara ixantaigaxa ixetyoria xematsaiganxitsya
43 Mayaniro gunteigaxeriria iromitiganxaneegi Jesosi yogixoneatimoigaxeria iragabeane Tasorentsi yoguntetagaigaxeria posante yogabageiganaxetyo sorerere.
44 Xantanxitsya yogari xematsaiganxitsyaria itsipabaxagaigaxa ixemabaxagaigaxara, tea intsaneapitsatabaxagaigenpa tatarixa oita yasintaigaxa.
45 Aixiro ipimantaigaxero tatarixa oita yasintaigaxa yagantaigaxaroa xorixi ipaigaxeria mayaniro xogaxobageigatsyaria.
46 Omirinxa xutagiteri yapatoitapiniigaxa ibanxoxu Tasorentsi. Jantari panxotsipagexu itentabaxagaigaxa isexataigaxara. Isinebageigaxa tea
327 irabentaxobageigenpa.
1 Inpogini yogari Pebero intiri Joan iaigaxe ibanxoxu Tasorentsi. Omirinxatari ixononxanaia syabogaenxari iatapiniigi mayaniro jorioegi iniaigiria Tasorentsi.
2 Aryo yosabinxaxe xara sotsimoroxu teria iranuitumate, xantaxa ityara boganxitsya. Aryotari yamapiniigiriri yogisabinxapiniigiria tyapae inebibageigaxeriniri igorixite xiapiniigatsyaria. Ogari sotsimoro onti opaita Tyapaeri.
3 Ineni yogunteigabaxeria Pebero intiri Joan yainyoniigapaaxara yaxontsaanaxe inebiigabaxeria igorixite.
4 Ineniegi yogunteiganaxeri, inpo inianaxe Pebero ixanti: —Atsi guntete.
5 Ineni yogunteiganaxeri yogiaxobetaxara inei aryori inpaigaxeri xorixi.
6 Xantanxitsya Pebero ixantiri: —Naneni maneri tatanpa nonpaxenpi, tea intimenixa nogorixite, xantanxitsya yagabeaxagaxena Jesoxirisito Nasarexuniria noganuitaenpia, jerotyo maixa atsi xabiritanaxe nuitanaxe.
7 Inpo ixatsataxeri iraxosanoriaxu yogaratinxaxeri. Oga ixenaxe isintsitanaxe igitixu ontiri aixiro igunxexixu.
8 Yaratinxagantsimatanaxetyo yanuitanaxea osi ixenaiganaxeri Pebero intiri Joan ixiaiganaxea tsonpogi. Tyarixaroxa imitamitabagetaxetyo isinebentanaxaria Tasorentsi ixanti: “¡Pairo ityapaeti Tasorentsi ixabintsaabagetaxenatari!”
9 Jantari ineaigabaxeria mayaniro
10 ogatyo
328 ixenaigaxe yogabageiganaxetyo sorerere, yogataigaxetari inti sabinxapinitatsyaria ibanxoxu Tasorentsi inebitantabagetia xorixi. Ixenxitsabagetaxea Pebero ibanxoxu Tasorentsi
11 Inpo ineni ixantaxanityo ixatsataxobageigaxeri imagaxu Pebero intiri Joan. Mayanirotyo yogabageiganaxe sorerere, isigaigamatanaxatyo iaigaxea inaigaxea ineniegi janta obetsaenxaxara otinxamipoa oxaxaratsenxoataxea oxantaganiria Irasi Saromon.
12 Ineaigabaxeria Pebero ixanti: “Bineniegi biseraereegi, ¿tyara oxantaxara pogaiganaxea sorerere? Poguntetaiganaxenara xanyomataxa nanenieginirixatyo ganuitaxeria tsitsyata yoxa noxematsataxeria Tasorentsi aixiro nagabeabagetia.
13 Xantanxitsya teatyo tsitsyata naneniegi gabeaigatsyame, intityo gabeaxagaxena Tasorentsisanoria ixematsatasanoigiria gonteireiganaxairia Jaberan, Bisaxo intiri Jaxobo. Iritari ganiairi Jesoxirisito yomitiganxaxeria inxamabentaigaxaea inpo yogisabinxairitari inenixu iraxosanoriaxu. Yogari Jesoxirisito iritari pagaxagantaigaxeria bineniegi pixantaigaxeria Pirato iroginoriaxagantaxeria. Yogari Pirato ixogabetaxani irapaxuaerimea, xantanxitsya bineniegi tenityo pinxogaige.
14 Tea pinxogumaige irapaxuaenxania yoga Pairoria Ityapaeti teria irobetsixumate teria ontyapaete. Inti pixogaigaxe irapaxuaenxania ginoriantatsyaria.
16 Iritari noxematsatasanoigaxeria nogatasanoigaxetyo arisano yagabeabagetaxe mayatiro jerotyo pineantaigaxariria maixa yanuitanaxea yoxa teria iranuitumate.
17 “Maixa, notobaireegi, naneni nogataxe tea pogataigenixa pixanyotantaigaxaroria maixa. Aryo ixanyoigaxa pitinxamiegi tea irogataige.
18 Xantanxitsya jantari oxanyotaxara maixa onti ixenaxagagetaxeroa Tasorentsi ixantaxeria pairani iniaxagaigaxeria xamantantaigatsyaria ixamantaxoigaxeria Ixogaxagaxeria
329 inpegaxenpara igobeenxariegite biseraereegi ixantaigaxea iratsipereabagetaxea inxamaxea.
19 Irotari maixa nonxantantaigaxempiria paxuaiganaxero pobetsixageigia teria ontyapaete pinxematsatasanoigaxeria Tasorentsi tyapae irisaanxaxeroniri pobetsixaigia teria ontyapaete osi aganaxenpa isintsitagaigaxenpia pisurexu irogisineaigaxenpia.
20 Inpogini iromitiganximoigaenpiri Jesosi, iritari ixogaxagaxe otyara iromitiganxaxeria irabisaaxoigaxenpia inpegaxenpara Pigobeenxariegite.
21 Xantanxitsya ineni maixa xantaxa irinaxea janta xurayo xigonxiro inegintetaeroa Tasorentsi mayatiro inxenaxagagetaxeroa ixantaxeria pairani iniaxagaigaxeria xamantantaigatsyaria.
22 Ixantaxetari Moisesi: ‘Inpogini intimaxe paniro pitobaire xamantaigaxenpimeria tatarixa oita inxantaxe Tasorentsi, iritari xogaxagaxerime inxamantantaxea inxanyotaxenara naneni ixogaxagaxenara noxamantantia. Tatarixa oita inxantaigaxenpi pinxematsaigaxeria.
23 Tsinirixa jaria ixematsatiri nontsimanxaxeri janxi itentaigaari itobaireegi’.
24 “Mayaniro xamantantaigatsyaria ixamantaxogeiganaxero mayatiro pogunteiganaxeria maixa. Ixetyo jibataxero xamantantatsyaria Samoiri, inpogini imaiganaxero xaraxuigananxitsyaria.
25 Maixari maixa bineniegi pineaigaxero ixenaxagagetaxeroa Tasorentsi mayatiro ixamantaxogeiganaxeria ineniegi pairani. Aixiro ixenaxagaxero ixantaigaxeriria gonteireiganaxenpiria, ixantaxeritari Jaberan: ‘Inpogini intimaxe pogonteiretanaxeria xabintsajaigaxerimeria mayaniro matsigenxaegi’. Jantari ixantaxeria maixa, bintiegityo ixenxiiaigaxa inxabintsajaigaxenpia.
26 Iroro yoganiairia Tasorentsi Itomi bixetyo yomitiganximoigaxe inxabintsajaigaxenpia tyapae panpaxuageiganaxeroniri pobetsixaigiria teria ontyapaete”. Yotsimanxuxania Pebero intiri Joan
1 Ainyotyara ixenxiabageigi Pebero intiri Joan yoboxaigapaaxe saseroroteegi itentaigaxari itinxamiegi sentaigiroria ibanxo Tasorentsi intiegiri saroseoegi.
2 Yotsimanxaigapaaxeri ineaigaxea
330 yogataiganaxeria mayaniro ixamantaigaxeria iraniaiganaea inpogini xamaiganxitsyaria inxanyoigaxeria Jesosi yanianaia.
4 Xantanxitsya ixonogagarantaigaxa xemaigaxeroria ixantaigaxeria ixematsaigaxe, aryorixa inaigaxe
5,000 surariegi.
5 Inpo oxutamanitanaia yapatoitaigaxa itinxamiegi saseroroteegi itentaigaxaria itinxamiegi jorioegi intiegiri aixiro gatagantaigiroria yotsirinxaxotanaxeria Moisesi.
6 Aryo inaxe itinxamisanoria saseroroteegi paitatsyaria Janasi itentaigaxaria Xaipasi, Joan, Arijantero intiegiri aixiro mayaniro itimiapageegi.
7 Inpo yomitiganxaigaxe iragaigaxitenxania Pebero intiri Joan inxogaxotagantaigaxeria. Inpo yamaiganunxania ixantaigiri: —¿Tsininpatyo gabeaxagaigaxenpi? ¿Tsininpatyo xantaigaxenpia poganuitaxeria yoga teria iranuite?
8 Yogari Pebero itinxamitaxaritari Isure Tasorentsi iniamatanaxetyo iniaiganaxeria patoitaiganxitsyaria ixanti:
9 —Irobentia maixa pixogaxotagantabintsaigaxenara tyara noxantaigaxeri noganuitaigaxeria yoga teria iranuite
10 maixa nonxamantaigaxenpi tyapae pogataigaxeniri bineniegi intiegiri aixiro mayaniro biseraereegi inti gabeaxagaigaxena Jesoxirisito Nasarexuniria noganuitantaigaxariria. Yogari Jesosi iritari pixentaxoigabetaxaria, inpogini yoganiairi Tasorentsi.
11 Bineniegi onti pixanyoigaxari betsixaigaxeroria panxotsi teria irisinebentaigabetenparo mapu pairoria ontyapaetaxe, xantanxitsya yogari Tasorentsi isinebentaxaro ipegaxagaxaro oxusotantaxaria panxotsi. Tea pinxematsaigerinixa Jesosi, xantanxitsya Tasorentsi ipegaxagaxari Itinxami mayaniro xematsaigiriria.
12 Iritari yomitiganxaxe inxamabentantaxea irabisaaxotantaxea. Teatyo intimumate pasini gabeatsyameria irabisaaxotantea, panirotyo ixantaxara ineni yagabeaxea.
13 Jantari ineaigaxeria mayaniro tea intsarogumaige, yogabageiganaxetyo sorerere, ineaigiritari tea irabisantabageige, aixiro tea irogatasanoige sanxebanti, aixiro ineaigiri intiegi itsipabageigaria Jesosi.
14 Aryotari itentaigaxariri teria iranuibetenpa, ¡tyanpatyo inxantaige ineniegi!
15 Osi isotogaxagantaigaxeri sotsi tyapae iriniabaxagaigaxenpaniri ineniegi.
16 Inpo ixantaigi: —¿Tyara anxantaigaxeri maixa? Mayanirotari basigaigatsyaria jaxa ixemaxoigaxeri yogixoneataxeroa iragabeane Tasorintsi yoganuitairia terira iranuite. ¿Matsi tyanpa xantaigero manaxoigaxeroa?
17 Xantanxitsya maixa tsame anxantabiigaxeria tyapae ganiri ixenxiaxotumaigairi Jesosi.
—Maixari maixa jara pixenxiaxotumaigairi Jesosi, aixiro jara piniaxotumaigairi pinxantaigaxea yagabeabageti. ¿Pixemaxe?
19 Inpo ineniegi ixantaigi:
—Atsi xenxiiaigerotyo bineniegi. ¿Tyati pairo abisaxe otyapaetaxea, iroxa nonxematsaigaxenpia bineniegi ontirixa nonxematsaigaxeria Tasorentsi?
20 Naneniegi jaratyo napaxuimaigiro nonxamantaxoigaxeroa nogunteigaxeria, aixiro noxemaigaxeria.
21 Ixantutaigaarityo aixiro:
—Jara pixenxiaxotumaigairi Jesosi, notsimanxaiginpixari. Inpogini yapaxuaigairi, ineaigaxetari tyanpa inxantaigaxeri, mayanirotari ixantaiganaxe: “Pairo yagabeabageti Tasorentsi”, yogunteigaxeritari yoganuitaxeria teria iranuite.
22 Ineni onti isiryagaxotaxa
40 siryagarini. Inebiigaxeria Tasorentsi iragabeaxagaigaxeria
23 Iroro yapaxuaigairia iaigai inaigaxea irapigematsaegine ixamantaigapaaxeri mayatiro ixantaigaxeriria itinxamipage.
24 Iroro ixemaigabaxea mayaniro iniaigaxeri Tasorentsi ixantaigiri:
332 “Notinxami, pairo pabisabageigaxeri mayaniro, binenitari betsixagetaxeroria inxite, xipatsi, aryonatoani nia intiri mayaniro timantagetaroria ontiri aixiro mayatiro timantagetaroria.
25 Aixiro bineni niaxagaxeri ponperane Jirabi gonteireiganaxenaria ixantaxea: ‘¿Tatatyo oitara tsimajaigaxeri mayaniro matsigenxaegi teria ineniegi jorioegi yotsimanxantaigaxariria Tasorentsi? ¿Tyara ixantaigaxara ixenxiageigabetaxaroa posantepage teria ontyapaete garia yagabeaigiro?
26 Mayaniro xobeenxariegi xipatsixuniria intiegiri itinxamiegi matsigenxaegi
yapatobentaiganaxari yotsimanxasiiganaxaria Tasorentsi intiri Ixogaxagaxeria yomitiganxaxeria inpegaxenpara Igobeenxariegite biseraereegi’.
27 “Oxenaxaganaxatari pixantaxeria yapatoitantaigaxariria Jerorisi intiri Posio Pirato itentaigaxaria teria ineniegi jorioegi intiegiri biseraereegi ixemabaxagaigaxara iroginoriaigaxeria ponperane Jesosi teria irobetsixumate teria ontyapaete iritari pixogaxagaxeria inpegaxenpara Nogobeenxariegite.
29 Notinxami, pixemabaxero mayatiro ixantaigaxenaria yotsimanxaigaxenara. Maixa noxogaigaxe pisintsitagaigaxenara naneniegi ponperaneegi janiri notsarogumaigi nonxenxiaigaxeroa piniane.
30 Pagabeaxagaigaxenara tyapae nobegaigaxeriniri mantsigaiganxitsyaria. Aixiro noxogaigaxe iragabeaxagaigaxenara ponperane Jesosi teria irobetsixumate teria ontyapaete nogixoneataxeroniri pagabeane noguntetagaigaxeria mayaniro posante teria oguntetumagetenxani”.
31 Iroro yagataiganaxea iniaigaxeria Tasorentsi ogatyo oxenaxe omogexanaxa panxotsi inantaigaxaria oxantanaxea moge moge moge, itinxamitasanotutaiganaarityo aixiro Isure Tasorentsi. Inpo ineniegi osi ixenxiiaiganaxero Iriniane Tasorentsi teatyo intsarogumaige.
333 Yamutabaxagaigaxara xematsaigatsyaria
32 Mayaniro xematsaigatsyaria itentabaxagaigaxa ixemabaxagaigaxara. Tatarixa yasintageigaxa tea paniro irasintaigenparo, ontityo yasintaigaxaro mayaniro.
33 Yogari Tasorentsi ixabintsaabageiganaxeri, aixiro yagabeaxagabageiganaxeri iromitiganxaneegi Jesosi, jerotyo yagabeasanotantaiganaxaria jatanatsyara ixamantaxoiganaxeri yanianaia.
34 Mayaniro tsinirixa sintaigatsyaria igipatsiegite aixiro ibanxopage ipimantaigaxero yagantaigaxaroa xorixi. Inpogini yamaiganaxeneri
35 iromitiganxaneegi Jesosi tyapae inpageigaxeriniri mayaniro xogaxogeigatsyaria, paniropage onti ipageigaxeri axarixa ixogaxoigaxa, jerotyo teanixa intimumatae xogaxobageiganxitsyameria.
36 Itimaxe pasini Tsiperexuniria yogonteiretanaxeria Jirebi paitatsyaria Jose, xantanxitsya yogari iromitiganxaneegi Jesosi aryotya ipaiigairi Berenabe (onxantaxea: “Gisineantatsyaria”).
37 Ineni ipimantaxero igipatsite yagantaxaro xorixi. Inpogini yamaigaxeneri iromitiganxaneegi Jesosi. Yamatagaxara Jananiasi ontiri Sajira
1 Xantanxitsya itimaxe pasini paitatsyaria Jananiasi itentaxaro ixoritiria opaita Sajira, ipimantaigaxero igipatsite
2 yagantaigaxaroa xorixi, xantanxitsya inosixagarantabaxeri. Yogari ainyotyaria inai yamaiganaxeneri iromitiganxaneegi Jesosi.
3 Xantanxitsya Pebero ixantabaxeri:
—Jananiasi, ¿tyara oxantaxara pixematsataxeria Satanasi pixogantabetaxaria pamatabinataxerimea Isure Tasorentsi pinosixagarantantabaaria xorixi ipunaitaxenpiria pigipatsite?
4 ¿Matsi tea bineni sintasanotenparome otyara? Aryo oxanyotaxa maixa pipimantaxeroa, ¿matsi tea bineni sintenparime xorixi? ¿Jantari jara pixanyotiro maixa? Pixanyotaxeroa maixa pamatagaxara pineiri naneniegiri pixanyoigaxe maixa, teatyo intityo pixanyoigaxe Tasorentsi.
6 Inpo ixiaigapaaxe ityaenxaria timagaigananxitsya yagaiganaxeri iponaiganaxeri yamaiganaxeria inxitaigaeria.
7 Inpo osamanibagetanaxea oxenapaaxe ixoritiria oxiapaaxe, tea ogatabagetumatenixa ixamaxea oxoritiria.
8 Yogari Pebero ixantabaxero: —Atsi tsabetena ¿arisano ipaxenari pixoritiria mayaniro xorixi pagantaigaxaroria pigipatsiegite? Oneni oxanti: —Neje, arisanoni ipaxenpiri mayaniro.
9 Ixantutarotyo:
—¿Tyara oxantaxara pixemabaxagaigaxara pamatabinaigaxerimea Isure Tasorentsi? ¿Matsi pineaigiri jari yotsimanxabiiginpiro? Neriegi yonta xitaigaatiriria pixoritiria, maixa binenitya inxitaigaate.
10 Iroro ixantaxeroa oga oxenaxe otuimotanaxeri oxamanaxe. Inpo ixiaigabetapaaxa yogunteigapaaxero oneni xamaxe. Irotya yagaigapanuti inxitaigaateroa inaia oxoritiria.
11 Jantari ineaigabaxeroa oxanyotanaxara maixa ogatyo ixenaigaxe itsarogabageiganaxe mayaniro xematsaigatsyaria naiganxitsyaria xara. Aryo ixanyoiga aixiro mayaniro xemaxoigabaxeroria.
335 Yotsimanxaigunxania iromitiganxaneegi Jesosi
12 Yogari Tasorentsi yagabeaxagaigaxeri iromitiganxaneegi Jesosi yogixoneatimotantaiganaxariria matsigenxa iragabeane Tasorintsi yoguntetagaigaxeria posante teria oguntetumagetenxani. Mayaniro xematsaigatsyaria yapatoitapiniigaxa ibanxoxu Tasorentsi obetsaenxaxara otinxamipoa oxaxaratsenxoataxea oxantaganiria Irasi Saromon.
13 Yogari itobaireegi itsarogaigaxe inxonoiigaxenparia, xantanxitsya isinebentaigaxari.
14 Aryonpatyo itobaiganaxeri xematsaigaxeriria Atinxami, surariegi ontiri tsinaneegi,
15 yamantaiganaxariria mantsigaiganxitsyaria yoginoriaigaxeria abotsixu isitaigaxeria sitatsixu itimasitagaigaxeria Pebero tyapae ontsimanxumaigaeria itsyopanparote irobegaiganaenpaniri.
16 Aryo ixanyoigaxa poniageiganxitsyaria otsyoenitia Jerosaren yamaigapaaxeneri mantsigaiganxitsyaria intiegiri yatsipereaxagageigaxaria xamagarini, mayaniro yobegaiganaa.
17 Xantanxitsya yogari itinxamisanoria saseroroteegi intiegiri saroseoegi tsipatasanoigariria aryonpatyo yotsimanxaiganaxeriri ineaigaxea intiegia isinebentasanoiganunxani.
18 Yagaigamatanaxerityo yamaiganaxeria yasitaxotagantaigaxeria.
20 “Piaigae ibanxoxu Tasorentsi pinxenxiimoigaeria mayaniro pinxamantaigaxeria tyara inxantaigaxenpa tyapae irabisaaxoigaxenxaniniri”.
21 Inpo aryo ixanyoigaxero maixa oxutamanitanaia iaigamanaxe ibanxoxu Tasorentsi itsitiiganairoa yogatagantaiganaia. Ainyotyara yogatagantaigi yogari itinxamisanoria saseroroteegi intiegiri itentaigaxaria ixaemaigaxeri mayaniro itinxamipage biseraereegi yapatoitaigaxeri. Ineniegi yomitiganxaigaxe soraroegi iragaigaxiterimea janta yasitaxoigabetaxaria iramaiganaxerimea ineniegixu.
22 Xantanxitsya iaigabetaxa maneri. Ipigaigana ixantaigapaaxe:
336 23 —Noaigabetaxa nogunteigapaaxero sitasanomataxa yasitaxotantaigaxaria. Yogari sentaigaxeriria timasiigamataxe sotsimoroxu janiri isotogaiganai, xantanxitsya nasireaigabetaro manerigitemataxe tsonpogi.
24 Iroro ixemaigabaxea itinxamiegi soraroegi sentaigiroria ibanxo Tasorentsi intiegiri itinxamiegi saseroroteegi yogaiganaxe sorerere ixantaigi: —¿Tyarixatyo ixantaigaxara?
25 Ixenamatapaaxetyo paniro ixantapaaxea:
—Yogari pasitaxotagantaigabetaxaria tsyapi jatya xogapage ainyo yogatagantabageigai ibanxoxu Tasorentsi.
26 Inpo ixemaigabaxea itinxamiegi soraroegi iaigaxe tyapaetya yagaigaxitiri, itsarogaigaxetari inpitanxaigaxenxania.
27 Yamaigapaaxeri yogaratinxaigapaaxeri yapatoitaigaxara. Inpogini inianaxe itinxamisanoria saseroroteegi ixanti:
28 —Noxantasanoigabetaxenpi panpaxuaiganaxeroa janxia pixenxiaxotumaigairo yobetsixagetanaxeria Jesosi. Xantanxitsya bineniegi tea pinxematsaigena, onti pixamantageiganaxeri mayaniro Jerosarenxuniria. Ontitari pixogaigaxe pinxantaxagantaigaxenara ixentaxotunxania Jesosi.
29 Inianaxe Pebero intiegiri itobaire iromitiganxaneegi Jesosi ixantaigiri: —Irinpatyo nonxematsaigaxe Tasorentsi.
30 Arisanotari pogamagaigabetaxari Jesosi pixentaxotaxagantaigabetaxaria xorosixu, xantanxitsya yoganiairi Tasorentsisanoria ixematsaigiria gonteireiganaxairia pairani.
31 Yogisabinxaxeri inenixu ipegaxagaxari Atinxami, aixiro ipegaxagaxari Bisaaxotantatsyaria tyapae iragabeaigaxeniri biseraereegi inxantatigaiganaxenpara irapaxuaiganaxeroa yobetsixageigia teria ontyapaete imagisantaeroniri Tasorentsi.
32 Noguntetasanoigaxeritari noxamantaxotantaigaxariria. Aryo ixanyotaxa Isure Tasorentsi ixamantaxotaxeri. Ineni inti
337 yomitiganxaxeria Tasorentsi irobasigaxenpara isureegixu mayaniro xematsatasanoigiriria.
34 Xantanxitsya aryo inaxe xara paniro pariseo paitatsyaria Gamariere. Mayaniro itobaireegi yotasanoigaxari. Ineni inti gatagantiroria yotsirinxaxotanaxeria Moisesi. Inpo yaratinxamatanaxetyo ixanti: —Maiganaxerita sotsi.
35 Inpo ixantaigiri mayaniro patoitaiganxitsyaria:
—Bineniegi notobaireegi, tsitsyania potsimanxasiigarixari xogapage, joxetyo pinxenxiaxotasanoigaxenparo.
36 Xanyotari pairani itimabetaxara Teorasi ixogabetaxara irabisumatantaxemea ixenaigabetanaxari tobaeni matsigenxa, aryorixa inaigaxe
400. Xantanxitsya teatyo iragabee, ontityo yoginoriinxani. Yogari xenaigabetanaxariria oga ixenaigaxe iparixotigeiganai teanixa intentabaxagaigaenpa.
37 Aryo oxanyotaxa aixiro pairani yotsirinxaxotagantaigaxeria xobeenxari irapatoire irogataxea axatobainirixa inaigaxe mayaniro. Itimaxe pasini Garireaxuniria paitatsyaria Jorasi. Ineni ixogabetaxa irabisumatantaxemea inxanyotaxenparimea Teorasi. Aryo ixanyotaxa ineni ixenaigabetaxarityo tobaeni matsigenxa, xantanxitsya iroro yoginoriinxania oga ixenaigaxe iparixotigeiganai xenaigabetanaxariria.
38 Irotari nonxantantaigaxenpiria maixa aryone yogaegi, paxuaigaeri jara tyara pixantaigiri. Mayatiro oxa yogatagantaigaxeria tsitsyatarixa yagasiigaxaro ineniegi tsitsyatatyo osaanxanaenpa.
39 Xantanxitsya intirixa mitiganxaigaxeri Tasorentsi irogatagantabageigaxea tyanpatyo pinxantaigaxeri. Intagaroa intirixa potsimanxasiiga Tasorentsi. Iroro ixemaigabaxeria ixantaigaxe: —Irobentia maixa tyapaetaxe.
40 Inpo ixaemaxagantaigairi aixiro, ipasataxagantaigaxeria, inpo yapaxuaigairi ixantaigabaxeri:
338 —Maixa nonxantaigabaxenpi, jara pixenxiaxotumaigairi Jesosi.
41 Inpogini yosotogaiganai iaiganaia isinebageiganaxa, ineaigaxetari inti yatsipereabentaigaxe Jesosi,
42 jerotyo teatyo irapaxuimaigero, onti yogatagantabageigaxe omirinxa xutagiteri janta ibanxoxu Tasorentsi ontiri pasini panxotsipagexu ixamantaxoiganaxeria Jesosi ixantaigaxea inti yomitiganxaxe Tasorentsi irabisaaxoigaxeria mayaniro xematsaigaxerimeria inpegaxenpara igobeenxariegite. Ixogaigaxea
7 mutaxoigaxerimeria xematsaigatsyaria
1 Inpogini itobaiganaxea xematsaigatsyaria osi itsitiiganaxero jorioegi niantaigaroria guriego iniasinaiganaxaria itobaire jorioegi niantaigaroria jebereo ixantaigaxea tea inpasanoigero osexaegi ogamaxotagapage niantaigaroria guriego.
2 Yogari iromitiganxaneegi Jesosi yapatoitaigaxeri mayaniro xematsaigatsyaria ixantaigiri: —Tea ontyapaete nanpaxuaiganaxeroa noxenxiabageigiroa Iriniane Tasorentsi irotya nonpirinibentabageiganaxe nonpimantabageigaxea sexatsi.
7 gatabageigatsyaria pairoria inegintetasanobageiga itinxamiigaxaria Isure Tasorentsi tyapae inenieginiri pirinibentaigaxerome inpimantabageigaxea.
4 Naneniegi onti nonpirinibentabageigaxe noniaigaxeria Tasorentsi, aixiro nonxenxiabageigaxeroa Iriniane nogatagantaigaxeroa.
5 Iroro ixemaigabaxeria mayanirosanotyo isineiganaxa ixantaiganaxe: —Tyapaetaxe. Yagantaigaxariria Isitibano, ineaigaxeritari ixematsatasanobagetaxea, aixiro itinxamitasanotaxaria Isure Tasorentsi. Inpogini imaigaxeri Jeripe, Poroxoro, Nixanoro, Timo, Parimanasi intiri aixiro Mixorasi. Yogari Mixorasi onti iponiaxa Jantioxiaxu. Tea ineni jorio
339 xantanxitsya pairani onti ixenaxoigabetari ixematsaigiria ineniegi.
6 Inpogini ixantaigi iromitiganxaneegi Jesosi: —Neri yogaegi. Inpo ineniegi ipatixaiigaxeri igitoinaxu iniabentaigaxeria. Aryonpatyo apagiteaxobagetanaxari Iriniane Tasorentsi Jerosarenxu, itobaigabagetanaxetyo xematsaigatsyaria. Imaigamatanaxatyo saseroroteegi ineniegi ixematsatagarantaiganaxea.
7 Yotsimanxunxania Esetebano
8 Yogari Esetebano inti pairoria ixabintsaabagetaxeri Tasorentsi yagabeaxagabagetaxeri yogixoneatimoigaxeria irapijorioegitene teria oneimagetenxani.
9 Itimaigaxe xara pasini jorioegi teria intentaigenpari itobaireegi yapatoitaigara, onti yapatoitaiga panxotsixu oxantaganiria “Irasiegi Tenigeniria Irasintaigaenxani”. Inpo ineniegi itentaigaxari pasini poniaiganxitsyaria Surenexu, Arijantiriaxu, Surisiaxu ontiri aixiro Asiaxu iatasiigaxeri Esetebano ipugananaiganaxaria ixenxiabagetaxea irotya ixantaigiri irotya ixantaigiri,
10 xantanxitsya teatyo iragabeaigeri irogemisantaigeria, pairotari yabisaxe yogataxea, intitari gatagaxeri Isure Tasorentsi.
11 Inpo ineniegi ipunaigaxeri pasini matsigenxa tyapae intsoegabentaigaxenpariniri. Ineniegi ixantaigaxe: —Noxemaigaxeri ixantaxea janxia oxenaxagaagani yotsirinxaxotanaxeria Moisesi, aixiro ipomatsanataxeri Tasorentsi ineni.
12 Iroro ixemaigabaxea mayaniro yotsimanxaigamatanaxatyo, imaigamatanaxatyo itinxamiegi jorioegi intiegiri gatagantaigiroria yotsirinxaxotanaxeria Moisesi. Yagaigapanutiri Esetebano yamaiganaxeria yapatoitaigaxara itinxamipage.
13 Inpo ixaemaigaxe pasini tsoegaiganxitsyaria ixantaigaxe: —Yogari yoga onti ipirinibentanaxe ipomatsanatanaxeroa ibanxo Tasorentsi, aixiro ixantanaxe tea ontyapaete yotsirinxaxotanaxeria Moisesi.
14 Noxemaigaxeritari ixantaxea: ‘Yogari Jesosi Nasarexuniria
340 irogituaxero ibanxo Tasorentsi, aixiro irogagagetaxero mayatiro yogataigaxairia Moisesi’.
15 Yogari patobentaigaxariria yogunteigabetaxari iboroxu Esetebano yogunteigiro xanyomataxa iboro isaanxarite Tasorentsi. Iniabentanaxara Esetebano
Ineni ixanti:
2 —Maixa, notobaireegi bintiegiri notinxamiegi, atsi xemisantaigabaxena nonxamantaigaxenpia. Pairani ainyotyara Jaberan Mesopotamiaxu tetyara iriate Jaranxu, ixoneatimotaxeri Tasorentsisanoria gabeabagetatsyaria ixantiri:
3 ‘Maixa pioxaiganaxeria pitobaireegi piataxea parixoti pasinixu xipatsi nonxantaxenpiria pobasigantaxenparoa’.
4 Iroro ixemabaxea Jaberan ixematsataxeri iatanaxe iponianaxara Xarereaxu iataxea Jaranxu, xantaxa yobasigaxara xara. Jantari ixamanaxea iriri aryotya yomitiganxaxeri Tasorentsi yoboxaxea jaxa pobasigaigaxara maixa.
5 Xantanxitsya tea inpasanoteri xipatsi, teatyo irasintumatenparo majani, onti isariaxagaxari ixantantaxariria: ‘Pinxamanaxerixa iritya sintaenparome pogonteireiganaxeria’. Jantari isariaxagaxaria tetyaenxa intomintumatenpa, xantanxitsya ixantaxeri:
6 ‘Yogari pogonteireiganaxeria onti iriaigaxea parixoti irobasigimoigaxeria pasini irasintaigaxenxania ironperaperaigaxenxania xogapage. Irotsimanxabintsabageigaxenxani xigonxiro agabagetanaxenpara
400 siryagarini.
7 Xantanxitsya inpogini naneni nontsimanxasigaxenpari sintaigaxenparimeria osi irapaxuaigaeri iroboxaigaxea jaxa irisinebentasanoiganaxenara inxenaxagageiganaxeroa nonxantaigaxeriria’.
8 Ixantaxeri aixiro irisegaratsaitaxagantaxenpara isibumesinate, aixiro aryo inxanyotagaigaxenxani yogonteireiganaxeria isegaratsaitaxenxania irasiegi ineniegi tyapae ogatantaxenxania inxenaxagasanotaxeroa ixantaxeriria. Jerotyo itomintaxaria Bisaxo iroro aganaxara
8 xutagiteri isegaratsaitaxero isibumesinate.
341 Inpogini iritya Bisaxo itomintaxaria Jaxobo imataxeri ineni. Aryo ixanyotaxa Jaxobo ineni isegaratsaitaxero isibumesinaegite itomiegi. Yogari
12 itomiegi ineniegitari gonteireiganaxairia mayaniro aneniegi.
9 “Paniro ineni ipaita Jose. Yogari irirentiegi pairo yabisi yotsimanxabintsabageigiria ipimantantaigaxariria iramanaxenxania Jepitoxu. Xantanxitsya jantari yatsipereaxagunxania ixisaxobentaxari Tasorentsi,
10 jerotyo isinetantaxariria xobeenxari paraon, ineaxeritari yogatabageti ixantantaxariria ineni xantanxitsyame mayatiro obetsixaxenxaniria Jepitoxu. Aixiro ipegagaxari itinxamiegi inanpinaegi tabagetimoigiriria.
11 “Inpogini yatsipereabageiganaxe itasegane mayaniro Jepitoxuniria intiegiri Xanaanxuniria. Mayaniro gonteireiganaxairia tyanpa iragaigaxero isexa.
13 Inpogini iaigaia aixiro inebiigaateria yogari Jose yoxotagaigaari ixantaigaxeria: ‘Nantitari pirenti’, osi yogatantaxaria paraon inti jebereo.
14 Inpogini yogari Jose ixaemaxagantaxeri iriri intiegiri aixiro mayaniro itimaigia. Mayaniro ineniegi onti inaigaxe
75.
15 Jerotyo iatantaxaria Jaxobo irobasigaxenpara Jepitoxu. Inpogini ixamanaia ineni intiegiri mayaniro itomiegi gonteireiganaxairia
16 yamaiganaagani inxitaigaenxania Suxemexu, irotari ipunabentanaxeria pairani Jaberan inebiigaxeriria itomi Jamore.
17 “Inpogini paenityara aganaxenpa inxenaxagaxeroa Tasorentsi ixantaxeriria Jaberan pairani, itobaigabageiganaxe gonteireiganaxairia Jepitoxu.
18 Aixiro itimaxe pasini xobeenxari teria inxemaxotumageteri Jose.
19 Inenitari matabinaigabetaxariria gonteireiganaxairia yatsipereaxagabageigaxarityo xara ioxaxagaigabaxeria itomiegi ityaenxaria boiganxitsya tyapae inxamaigaxeniri janxia itobaigai.
20 Xantanxitsya inpogini yobogaxe Moisesi, yogari Tasorentsi isinebentaxari. Yomanaigabetaxari tomintaigaxariria mabani tsitenixuniria.
21 Inpogini teanixara iragabeaigae iromanaigaeria yogaigaxitiri parixoti. Inpo oguntetaxeri irisinto paraon aganaxeri opegaxeri otomi ogimonxaxeri.
22 Yogatasanotantunxaniria mayatiro yogataigiria Jepitoxuniria, osi yogatabagetanaxe inxenxiabagetea.
23 “Inpogini isiryagaxotanaxara
40 siryagarini ixoganai inxamosoigaeria itobaireegi.
24 Iroro iatanaia yoguntetapaaxeri paniro yotsimanxabintsabagetunxani, ixisaxobentanaxeri yoginoriaxeri Jepitoxuniria tsimanxaxeriria.
25 Ineiri aryori irogataigabaxeri itobaireegi inti mitiganxaxeri Tasorentsi inxisaxobentaigaeria iramaiganaeria parixoti, xantanxitsya ineniegi tea irogataigabaxeri.
343 Ixogabetaxa irogametiaigaerimea ixantaigiri: ‘¿Jantari jara potsimanxabaxagaiga? Aryotari pisigabaxagaigaxari intitari pitobaire’.
27 Yogari tsimanxaxeriria irapitene itatsinxutarityo ixantiri: ‘¿Matsi tsininpatyoa xantaxenpi pinpegaxenpara notinxamiegi? ¿Tsininpatyoa pegaxagaxenpi nojoeseegite?
28 ¿Aryo pixogaxe poginoriaxenara naneni aixiro pinxanyotagaxenaria Jepitoxuniria poginoriaxeria tsyapi?’
29 Iroro ixemabaxea Moisesi isiganaxa iataxe pasinixu xipatsi paitatsyaria Marian, osi yobasiguntebagetaxe janta ixonoiigaxaria Marianxuniria, inpo aryo xara ixoritaxe tsinane itomintaxa piteni.
30 “Inpogini abisanaxea
40 siryagarini ineni inaxe janta osarigagitetapaaxea otsyoenitaxotaxaro otonxoara Sunai. Aryo xara ixoneatimotaxeri isaanxarite Tasorentsi inantaxa jirina oparasetanaxe aratsantsaenxagematanaxe.
31 Yoguntematanaxetyo, otyara iabetanaxara yainyonibetanaxaroa iroguntetasanotaxeromea ixemutarityo inianaxe Tasorentsi ixanti:
32 ‘Nantitari Tasorentsisanoria ixematsaigiria gonteireiganaxenpiria Jaberan, Bisaxo intiri Jaxobo’. Ogatyo ixenaxe Moisesi itsarogamatanaxetyo yomogexanaxara moge moge moge, teatyo iroguntetumatae.
33 Inpogini ixanti Tasorentsi: ‘Sapatoreenpa, ainyonatari naneni jaxa.
34 Naneni noguntetasanoigaxeri nasintaigaria naiganxitsyaria Jepitoxu yatsipereabageigaxea, aixiro noxemaigaxeri ixaemabaitaigaxea, irotari noboxantaxaria nonxisaxobentaigaeria tyapae irapaxuaigaeriniri tsipereaxagaigaxariria. Maixa nomitiganxaenpi pinpiganaea Jepitoxu’.
35 “Iritari yoxa Moisesi yotsimanxaigabetaxaria itobaireegi ixantaigabetaxaria: ‘¿Matsi tsininpatyoa xantaxenpi pinpegaxenpara notinxamiegi? Tsininpatyoa pegaxagaxenpi nojoeseegite?’ Maixa nonxantaigaxenpi iritari yomitiganxaxe Tasorentsi inpegaxenpara itinxamiegi irabisaaxoigaxeria. Iritari mutaxotaxeri isaanxarite Tasorentsi xoneatimotaxeriria jirinaxu.
36 Inpogini yagaigaatiri gonteireiganaxairia yogixoneatimoigaxeri iragabeane Tasorentsi yoguntetagaigaxeria posante teria oguntetumagetenxani janta Jepitoxu ontiri aixiro inxajarexu paitatsyaria Xiraamonxiari. Aryo ixanyotaxa aixiro janta osarigagitetapaaxea yoguntetagaigaxeria posantepage teria oguntetumagetenxani xigonxiro agabagetanaxa
40 siryagarini.
344 37 Yogari Moisesi iritari xantaigaxeriria itobaireegi: ‘Inpogini intimimoigaxenpi paniro pitobaire xenxiatsyameria. Intitari mitiganxaxerime Tasorentsi inxanyotagaxenara yomitiganxaxenara naneni nonxenxiabagetaxea’.
38 Iritari Moisesi tentaiganaxariria yapatoitaigaxara osarigagitetapaaxea. Yogari isaanxarite Tasorentsi iniaxeri otonxoaraxu Sunai, inpo iritya xamantaigaxeri gonteireiganaxairia. Iritari xemaxeroria niagantsi ganiantatsyaria osi xantaxani ogatagantanunxania, jerotyo agatantaiganaxaroria aneniegi maixa.
40 ixantantaigaxariria Jaaron: ‘Noxogaigaxe pobetsixaigaxenara notasorentsiegite tyapae inenieginiri tentaiganaename, tea nogataigenixa tyaxa itsataxe Moisesi gaigutanaria Jepitoxu, iataxetari otonxoaraxu osi isaanxaxa tea iripigae’.
41 Inpogini yobetsixaigaxe itasorentsite ixanyotagaigaxari metsyomotiatyaniria toro. Inpo yototsyagitoreaigaxeneri piratsipage itagaigaxeneria. Isinebageiganaxa isinebentaigaxaritari yobetsixaigaxeria.
42 Irotari yapaxuantaiganaxariria Tasorentsi ipegaiganaxeria itasorentsite inpoxiropage, yotsirinxaxoiganaxerotari xamantantaigatsyaria ixanti: ‘Bineniegi biseraereegi, jantari pinaigaxitia janta osarigagitetapaaxea
40 siryagarini, ¿matsi naneni pototsyagitoreaigaxene piratsipage pinpaigaxenara?
43 ¡Teatyo!
Intitari pipegaigaxe pitasorentsiegite paitatsyaria Moroxo, jerotyo tyarixara piaigaxe pamabageiganaxero ibanxo inantaria. Aixiro pamabageiganaxeri inpoxiro pobetsixaigaxeria bineniegi pixanyotagaigaxariria pitasorentsiegite paitatsyaria Jirepa. Bineniegi pixanyoigaxero maixa pobetsixaigaxea pisinebentantaigaxenpariria pipegaxagaigaxeria pitasorentsiegite xogapage.
345 Irotari maixa nonxantantaigaxenpiria inpogini nagaxagantaigaxenpia iramaitanaxenpia samani abisanaxara Babironiaxu’.
44 “Inpogini yogari gonteireiganaxairia yobetsixaigaxeneri Tasorentsi imagopanxo janta osarigagitetapaaxea. Ixanyotagaigaxaro ixantaxeriria Tasorentsi Moisesi, yoxotagaxeritari janta otonxoaraxu tyara inxantaigaxero irobetsixaigaxeroa.
45 Inpogini ixamanaxea Moisesi, iritya pugairi Josoe itentaigaxaria gonteireiganaxairia yoboxantaigaxaroa oxa xipatsi isariaxagaigaxariria Tasorentsi yamaigaxeneria imagopanxo. Inpogini yoboxaigabetapaaxa yogunteigapaaxeri teria ineniegi jorioegi basigaigabetatsyaria jaxa, xantanxitsya inpogini yoboteaigaxeri Tasorentsi tyapae inpaigaxeriniri irityaniri sintaigaenparome. Xantaxa otimaxea imagopanxo Tasorentsi xigonxiro agabagetanaxara itimaxea Jirabi.
46 Inpo yogari Tasorentsi ixabintsaabagetaxeri Jirabi. Inpo ineni ixogabetaxa irobetsixaxenerimea panxotsisanoria.
47 Xantanxitsya tea irobetsixeneri, inti betsixaxeneri Saromon.
48 Xantanxitsya yogari Tasorentsi basigatsyaria xurayo tea irobasigantenparo panxotsi yobetsixaigiria matsigenxa, ixantaxetari xamantantatsyaria:
49 ‘Ixanti Tasorentsi:
Nanti Tasorentsisanoria igobeenxariegite mayaniro matsigenxaegi. Mayatirosanotyo napagiteaxaro. ¿Matsi pagabeaigaxe pobetsixaigaxenara nobanxo nobasigantaxenparia? ¿Matsi noxogaxotaxa panxotsi nanpesigopireantaxenparia?
50 ¿Matsi tea naneni betsixageterome mayatiro timagetatsyaria?’
52 Ineniegitari tsipereaxagaigaxariria mayaniro xamantantaigatsyaria, aixiro ipogereaigaxeri mayaniro niaxoigaxeriria Pairoria Ityapaeti boxanxitsyameria. Inpogini yoboxabetaxa bineniegi pitsoegabentaigaxari poginoriaxagantaigaxeri.
53 Tasorentsi inti yomitiganxabetaxa isaanxarite inxamantaxeria Moisesi ixogagetaxeria onxenaxagaxenxania inpo iritya gataigaxeri gonteireiganaxenpiria, xantanxitsya teatyo inxematsaigeri. Aryotari pixanyoigaxari bineniegi maixa tea pinxematsatumaige”. Ixamaxea Esetebano
54 Iroro ixemaigabaxeria ixantaxea yotsimanxasanoigamatanaxatyo opegaxoiganaxerityo itsimaenxa. Teanixatyo iragabeaige iriniaigaea.
55 Yogari Esetebano itinxamitaxaritari Isure Tasorentsi yoguntetanaxa xurayo yoguntetaxeri Tasorentsi pagatsixaamataxa xantamataxetyo porerererere yogari Jesosi jaratinxaxe inenixu iraxosanoriaxu. Iniitanatyo Esetebano ixantaigiri:
56 —¡Xemisantaigena! Naneni noguntetaxero inxite sirenaximataxa. Neri yonta Sigasanotaxariria Matsigenxa jaratinxaxe Tasorentsixu iraxosanoriaxu.
57 Ogatyo ixenaigaxe yabiigamatanaxerotyo igenpita janiri ixemaigai. Ixaemabaimatanaxetyo isigateiganaxaria yobetaxaiganaxeria
58 yamaiganaxeria parixoti oxaragetanaxea panxotsipage ipitanxaigaxeria. Aryo inaxe xara pasini matsigenxa timagari. Ineni onti ipaita Sajoro. Yogari pitanxaigaxeriria Esetebano onti isapoxasiiganaxari imaga ipaiganaxeri Sajoro irisentaigaeneria.
59 Iroro ipitanxaigaxeria ineni inianaxeri Atinxami ixantiri: “Notinxami Jesosi, gabaero nosure”.
347 Inpogini yotigeretotanaxa ixaemapanuti ixanti: “Notinxami, jara potsimanxabiigiri yotsimanxaigaxenara”. Iroro ixanyotanaxeroa maixa oga ixenaxe ixamanaxe.
8 1-2
Yogari Sajoro isinebagetanaxatyo xara yoguntetabaxeria ixamanaxea.
Sajoro yatsipereaxagaigaxaria xematsaigatsyaria Aryotari inaigaxeri xara xematsatasanoigiriria Tasorentsi yagaiganairi Esetebano yamaiganairia ixitaigairia. Iragatsixanai-
348 gaxarityo xara. Inpogini yogari teria inxematsaigeri Jesosi itsitiiganaxero yotsimanxaiganaxaria mayaniro xematsaigatsyaria basigaigatsyaria Jerosarenxu yatsipereaxagabageiganaxaria. Isigantaiganaxaria mayaniro ineniegi iaigaxea yogixeronxaiganaxara Joreaxu ontiri Samariaxu, intaganieginibani basigaigaatsya iromitiganxaneegi Jesosi.
3 Yogari Sajoro aryonpatyo ipogereabageiganaxeriri xematsaigatsyaria ixiasigeigamatirityo ibanxoegixu inosixaiganaxeria surariegi ontiri tsinaneegi yamaiganaxeria yasitaxotagantaigaxeria. Ixenxiaxotunxania Jesoxirisito Samariaxu
4 Yogaegiri sigaigananxitsyaria iaigaxe yapagiteaiganaxaroa ixenxiabageiganaxea ixamantaigaxeria tyara inxantaigaxenpa tyapae irabisaaxoigaxenxaniniri.
6 Mayaniro xemaigabaxeriria ixemisantasanoigabaxeri, yogunteigaxeritari yogixoneatimoigaxeria iragabeane Tasorentsi yoguntetagaigaxeria teria oguntetumagetenxani.
7 Yogari xamagarinipage timaguigaxeriria matsigenxa ixaemageigamatanaxe isotogageigamatanaxetyo. Inpo ineni Jeripe yobegageigamatiri janpaseigiri intiegiri teria iranuitagantsiige.
8 Jerotyo isinebentantabageiganaxariria mayaniro.
9 Aryo itimi xara paniro seripigari paitatsyaria Sumo. Ineni xantaxa iseripigatia pairani yamatabiigaxeria mayaniro. Yabentaxobagetaxa ixantaxea yabisabageigaxeria mayaniro.
10 Mayaniro ixemisantasanoigiri, jananexiegi intiegiri antariniegi, ixantaigaxe: “Yoga Sumo intiroxa gabeaxagaxeri Tasorentsi gabeabagetatsyaria”.
11 Ixemisantasanotantaigariria mayaniro yogixoneatimoigaxeritari posante teria iroguntegetumaigero ineniegi yoguntetagabageigaxeri.
12 Xantanxitsya inpogini ineniegi ixemaigabaxeri Jeripe ixenxiabagetaxea ixantaxea Jesoxirisito inti Bisaaxotantatsyaria Yomitiganxaxeria Tasorentsi irabisaaxoigaxeria, aixiro ixamantaigaxeri tyara inxantaigaxenpa inxematsaigaxeria tyapae
349 inpegaxenpaniri Tasorentsi igobeenxariegite. Jantari ixemaigaxeria ogatyo ixenaigaxe ixematsaiganaxe osi yogisabinxaataxagantaiganaxa surariegi ontiegiri aixiro tsinaneegi.
13 Inpo imatanaxa Sumo ineni. Iroro ixematsataxea yogisabinxaataxagantaxa osi ixenabagetaxeri Jeripe. Yoganaxea sorerere yoguntetaxeria yogixoneatimoigaxeria mayaniro posante teria oguntegetumatenxani.
14 Yogari iromitiganxaneegi Jesosi naiganxitsyaria Jerosarenxu iroro ixemaxoigaxeria Samariaxuniria isinebentaigaxaroa Iriniane Tasorentsi yomitiganxaigaxeri Pebero intiri Joan inxamosoiguteria.
15 Iroro yoboxaigapaaxara iniabentaigapaaxeri tyapae irobasigaigaxeriniri Isure Tasorentsi isureegixu,
16 tetyanixa irobasigenpanixa isureegixu. Intagatitari yogisabinxaataxagantaigaxa ioxotagantaigaxara arisano ixematsaigaxeri Atinxami Jesosi.
17 Inpogini Pebero intiri Joan ipatixaiigaxeri igitoinaxu oga ixenaxe yobasiganaxa Isure Tasorentsi isureegixu.
18 Iroro ineabaxea Sumo ixantaigiri iromitiganxaneegi Jesosi:
19 —Noxogaxe pagabeaxagaigaxenara naneni aixiro nonxanyoigaxenpia bineniegi tyapae tsinirixa nonpatixaitaxe igitoinaxu irobasigaxenpaniri Isure Tasorentsi isurexu. Atsi gabeaxagaigena, nonpaigaxenpitari xorixi.
—Manaxerityo pigorixite pintagaxenpara paraserixu, pixogaxetari pinpunabentantaxenparia xorixi Isure Tasorentsi.
21 Jaratyo pitentumaigana pinxanyoigaxenara naneni, tetyanixa pinxantatigasanotenpa teatyo irisinetenpi Tasorentsi.
22 Paxuaero pixenxiaxaria maixa pinxantatigasanotaxenpara. Piniaeria Tasorentsi aryorixa imagisantaero janiri yotsimanxabitinpiro.
23 Noneaxenpitari pixantaxani pobetsixagisebagetaxero teria ontyapaete, irotari papitsabagetaxenpi.
24 Iniamatanaxetyo Sumo ixanti:
—Atsi niabentaigena bineniegi pinxantaigaxeria Tasorentsi janiri yotsimanxana.
25 Yogari Pebero intiri Joan ixenxiaxoigaxeri Tasorentsi tyara ixanta yabisaaxotantia, aixiro ixamantaxoiganaxeroa mayatiro yogunteigaxeria itsipabageigabetaxaria Jesoxirisito. Inpogini yagataiganaxea ipigaiganaa Jerosarenxu. Jantari abotsixu ixenxiimoiganaxeri Samariaxuniria tyaxa xara yobasigaigara ixamantaiganaxeria tyara inxantaigaxenpa tyapae irabisaaxoigaxeriniri Tasorentsi. Ixematsataxea onanpina igobeenxariegite Jetiopiaxuniria
26 Inpogini iniaxeri Jeripe isaanxarite Tasorentsi ixantiri: “Piate osarigagitetapaaxea, pinxenantanaxenpa abotsi ponianxitsyaria Jerosarenxu jatatsyaria Gasaxu”.
27 Ixabirimatanaxatyo Jeripe iataxea, inpo yoguntetaxotabaxari paniro jeonoxo basigatsyaria Jetiopiaxu. Ineni inti onampina Xantase igobeenxariegite Jetiopiaxuniria yosentaxeneroa ogorixite. Onti iponiaa Jerosarenxu iatutia iniitiria Tasorentsi.
28 Onti iatanai yobasigara ixenantanaa isigaxotantaria iniabantabagetanaxe sanxebanti yotsirinxanaxeria pairani xamantantatsyaria Jisaiasi.
30 Yogari Isure Tasorentsi ixantiri Jeripe: “Piate pixenabaxeria”. Itsatimamatanaxetyo Jeripe ixemapaaxeri niabantaxe, ixantapaaxeri: —¿Pixemabaxero piniabantaxeria?
31 Ineni ixanti:
351 —Tyara nonxantaxenpa nonxemaxeroa, maneritari gataxenameria. Atsi tainanityo bineni pisabinxapaaxea nanenixu pogataxenara.
32 Ogari iniabantaxeria onti oxanti:
“Yamanunxani ixanyotaganunxani yamagania obisya yontsyanoxireagania tea inxaemumatanaxe. Onti ixemisantaxotanaxa ixanyotanaxari itomaitagania agagania ibiti.
tyanixonatyo xantaxotumaterime. Maixari maixa jaratyo tsini niaxotumaigiri yogonteireiganaxeria, teanixa intimaige yogamagunxanitari”.
352 34 Yogari jeonoxo ixantiri Jeripe:
—Xantena, ¿tsini iniaxotaxe xamantantatsyaria? ¿Isatyo niaxotaatsya intirixa iniaxotaxe pasini?
35 Iniamatanaxetyo Jeripe ixanti:
—Intityo iniaxotaxe Jesosi. Osi yogatagetaxeri tyara oxanti sanxebanti iniabantaxeria itsotenxasanotaxerotyo ixamantaxotaxeria Jesosi.
36 Inpogini ixenaiganaxe xara yoguntetapaaxero nia ixanti jeonoxo: —Jero oga nia, ¿tyapaerixa nogisabinxaataxenpara?
37 Ixanti Jeripe:
—Bironpatyo. Pixematsatasanotaxerixa tyapaetaxeni pogisabinxaataxenpara. Ineni ixanti: —Arisanoni noxematsatasanotaxe nogataxetari yogari Jesoxirisito a inti Itomi Tasorentsi.
38 Inpo ixantiri ironperane irogaratinxaxeroa isigaxotantaxaria, yaguitanaxe iaigaxea niaxu yogisabinxaataxeria.
39 Iroro yagaiganairoa otsapiaxu yaganaxeri Isure Tasorentsi Jeripe asatyo isaanxanaa osi tea iroguntetaeri, xantanxitsya iatanai isinebagetanaxa.
40 Inpogini yogari Jeripe yoguntetaagani Jasotoxu ixenxiaxobagetanaxeria Xirisito itsotenxagiteabagetanaxero yobasigageigara yagabagetanaxero Sesareaxu. Ixematsataxea Sajoro
1 Yogari Sajoro aryonpatyo yotsimanxabageiganaxariri xematsaigiriria Atinxami ixogabetaxa iroginoriaigaxerimea, jerotyo iatantaxaria inaxea itinxamisanoria saseroroteegi
2 inebitapanutiria inpabaxeria sanxebanti tyapae inxiasiiganaxeriniri a
8.37 Pairani otyasanotyara otsirinxaxotunxania Iriniane Tasorentsi aryorixa tea ontime ‘versículo’
37.
3 Xantanxitsya iroro iatanaxea yagabetanaxaroa otsyoenitapaaxara Iramasixo xatsixetyo oxantamatanaxe tsaarere oponiapaaxa xurayo oatagutaxeria inaxea ineni.
4 Oga ixenaxe yapityorinxanaxa igabayotexu ixemi ixantapaagani: “Sajoro, Sajoro, ¿jantari jara potsimanxana?”
5 Ineni ixantiri: “¿Tsininpatyo bineni, Notinxami?”
Ixantiri: “Naneni nanti Jesosi potsimanxaxaria.
6 Maixa tinaanaxe piataxea Iramasixoxu. Aryo xara inxantaitaxenpi tyaxa pinxantaxenpa”.
7 Yogari itsipaiganaxaria Sajoro itsarogabageiganaxetyo xara ineaigaxetari ixemaigabetaxatyo oniinxania xantanxitsya tea tsini irogunteige.
8 Ineni itinaanaxa ixireaabetanaxa teanixa iroguntetae. Onti ixatsaiganaxeri yamaiganaxeria Iramasixoxu.
9 Aryo inaxe xara mabati xutagiteri tea iroguntetae, aixiro tea isexatumataenpa, tea irobiixumataenpa majani.
10 Jantari Iramasixoxu aryo yobasiga paniro xematsatatsyaria paitatsyaria Jananiasi. Ixoneatimotaxeri Atinxami inei ontinirixa oxanyotimotaxari igisanirexu ixantiri: “¡Jananiasi!” Ixanti ineni: “Notinxami, ¿tatatoina?”
11 Ixantiri ineni: “Tinaanaxe piate sintsi pinxenantanaxenpa abotsi paitatsyaria Xatinxapoxiri. Pagapaaxeroa ibanxo Jorasi pinxogaxotagantapaaxeri Sajoro ponianxitsyaria Tarisoxu. Maixa ainyo ineni inianaxena.
12 Inxaara ineaxenpi pixoneatimotaxeria oxanyotimotaxari igisanirexu. Ineinpi pixiapaaxe pipatixaitapaaxeri igitoinaxu tyapae iroguntetanaeniri”.
13 Iroro ixemabaxea ineni ixanti: “Notinxami, noxemaxobagetiritari yotsimanxantasanobagetityo xara yatsipereaxagabageiganaxari xematsaigatsyaria basigaigatsyaria Jerosarenxu.
14 Maixari maixa a
9.2 Xematsaigiriria Atinxami: ‘literalmente, “los que seguían el Camino” ’.
354 boxaxa jaxa yamaxero sanxebanti ipaigabaxeriria itinxamiegi saseroroteegi tyapae iramaiganaxeriniri mayaniro xematsaiginpiria irasitaxotaxagantaigaxeria. Irotari yoboxasitaxe”.
16 Noxogaxe nogatagetaxeria posante tyara inxantaxenpa iratsipereabentabagetaxenara”.
17 Osi iataxe ixiapaaxe panxotsixu inaxea Sajoro ipatixaitapaaxeri igitoinaxu ixantiri: —Napigematsatene Sajoro, yogari Atinxami Jesosi xoneatimotaxenpiria abotsixu yomitiganxaxena nonpatixaitaxenpia pigitoinaxu tyapae poguntetanaeniri, aixiro irobasigapaaxenpara Isure Tasorentsi pisurexu intinxamitapaaxenpia.
18 Iroro ixantaxeria ogatyo oxenaxe asiribentaxigematanaxatyo iroxixu osigabetaxaro ibentaxi mayori osi yoguntetanai. Inpo iataxe yogisabinxaatagantaxara.
19 Inpo osi isexatanaa isintsitanaia. Tetya ainyotya iriatae, onti imagimoiganaxeri xematsaigatsyaria basigaigatsyaria Iramasixoxu, xantanxitsya tea samani irobasigenpa xara. Ixenxiabagetaxe Sajoro Iramasixoxu
20 Inpogini ixenxiamatanaxetyo Sajoro panxotsipagexu yapatoitantaigaria jorioegi ixantanaxea Jesosi inti Itomi Tasorentsi.
21 Mayaniro xemaigabaxeriria yogabageiganaxetyo sorerere ixantaigi: —¿Matsi teatyo ineni yoga tsimanxaigiriria xematsaigiriria Jesosi basigaigatsyaria Jerosarenxu? ¿Matsi teatyo ineni boxasiigaxeriria xematsaigatsyaria naiganxitsyaria jaxa irogusoiguteria iramaiganaxeneria itinxamiegi saseroroteegi?
22 Xantanxitsya yogari Sajoro aryonpatyo ixenxianaxeri ixamantaxotanaxeria Jesosi ixantaxea inti Ixogaxagaxeria Tasorentsi inpegaxenpara igobeenxariegite, jerotyo yogemisantantaiganaxariria irapijorioegitene basigaigatsyaria Iramasixoxu teanixa iragabeaigae inpugaigaenparia.
23 Inpogini otobaiganaxea xutagiteri isariaigabetaxari iroginoriaigaxerimea.
24 Omirinxatyo tsitenigetixu ontiri xutagiterixu itimasiigabetaxari sotsimoroxu otantatsaitaxotara otsirotanxutia panxotsi irisiganaxerixa iroginoriaigabaxeria, xantanxitsya ixamantunxani.
25 Inpogini iroro otsitenitanaia yobitaigaxeri irapigematsaegine beritsaxu, tsitsyani yaguitaxoigaxeri yabisaaxoigaxeria aityara yogisigaigaxeria iatantaaria parixoti.
26 Iroro yoboxapaaxara Jerosarenxu ixogabetaxa inxonoiigapaaxenparimea xematsaigatsyaria, xantanxitsya mayaniro ipinxaigabaxeri ineaigiri terari inxematsate.
27 Inpogini yaganaxeri Berenabe itentanaxaria inaigaxea iromitiganxaneegi Jesosi ixantaigiri: —Jara pipinxaigiri, yoguntetaxeritari Atinxami abotsixu ixemaxeri iniaxeria. Ixematsatantaxaria ixenxiaxobagetaxeri janta Iramasixoxu tea intsarogumate.
28 Iroro ixemaigabaxea yagaigabaxeri itsipabageigaxaria. Inpo ineni ixenxiaxobagetaxeri Atinxami itsotenxabagetanaxero Jerosaren.
29 Aixiro iniaigaxeri jorioegi niantaigaroria iriniane guriego. Ineniegi ixogaigabetaxa irogemisantaigaxerimea, xantanxitsya tea iragabeaigeri, niganxi yotsimanxaiganaxeri ixogantaigabetaxaria iroginoriaigaxerimea.
30 Xantanxitsya iroro ixemaigabaxea irapigematsaegine itentaiganaxari Sesareaxu, inpo aryotya yomitiganxaigaxeri Tarisoxu.
356 Pebero yogixoneataxeroa iragabeane Tasorentsi
32 Inpogini iataxe Pebero inxamosoigaxeria irapigematsaegine, aixiro iataxe inxamosoigaxeria basigaigatsyaria Jiriraxu.
33 Aryo xara yoguntetapaaxeri janpasegiri ipaita Jeneasi inoriintebagetanaxani
8 siryagarini.
34 Ixantiri Pebero: —Jeneasi, maixa irobegaenpi Jesoxirisito. Tinaanae pibitanaero pisitane. Irotyo ixantaxeria itinaamatanaatyo.
35 Mayaniro basigaigatsyaria Jiriraxu ontiri Saronxu iroro yogunteigabaxeria yobeganaara ixematsaiganaxeri Atinxami.
36 Jantari jantaxona janta Jopexu aryo obasiga pasini xematsatatsyaria paitatsyaria Tabita. Jantari irinianeegixu guriegoegi onti oxantagani Jiroroxasi. Oneni pairotyo oxabintsaantabageti a oxabintsajaigiria xogaxoiganxitsyaria.
37 Inpogini omantsigatanaxe osi oxamaxe. Oxibanunxani inpo amanunxani oginoriinxania menxotsixu.
38 Inpo yogari xematsaigatsyaria basigaigatsyaria xara yogataigaxetari aryo inaxe Pebero janta Jiriraxu yomitiganxantaigaxaria piteni iriaigaxitea inxantaigaxiteria iroboxaxea sintsi.
39 Iroro ixemabaxea Pebero ixabiritanaxa ixenaiganaxeria. Jantari yoboxaigapaaxara panxotsixu itentaiganaxari onoriaxara Tabita. Aryo onaigaxe xara xamaxoigatsyaria oxoritiria oxamanabageigaxetyo xara iragatsixaigaxaroa oxamaxea. Iroro ogunteigabaxeria Pebero apatobentaigabaxari oxotagageigabaxeria sapirontsipage oxantaigaxeria: —Jero oxa abobigeiganaria Tabita.
40 Yogari Pebero yosotogaigaxeri mayaniro itigeretotanaxa iniaxeria Tasorentsi. Inpogini yoguntetanaxero Tabita ixantiro: —¡Tabita, tinaanae!
a
9.36: Tabita ‘arameoxu onti ‘Tabitha’. Jiroroxasi ‘Dorcas’: guriegoxu onti ‘Dorkas’. Irinianexu biraxotsya pitetiro onti onxantaxea ‘gacela’.
357 Oga oxenaxe oxireaatanai oguntetutarityo Pebero otinaanaxa opirinitanaxe.
41 Ixatsataxero yogabiritaxeroa ixaemaigairo xamaxoigatsyaria oxoritiria intiegiri otobaireegi xematsaigatsyaria ixantaigiri: —Jero jataxe anianai.
43 Aryo imaguntebagetaxe Pebero tobai xutagiteri ibanxoxu Sumo pirinibentabagetiroria ixitaataxotiroa otaxipage janiri opaneti. Pebero intiri Xoronerio
1 Yobasiga Sesareaxu paniro soraro paitatsyaria Xoronerio. Ineni inti itinxamiegi soraroegi ixantaganiria Itariano, aryorixa inaigaxe
100.
2 Ineni inti pinxatsatiriria Tasorentsi itentaigaria itimiapage ipirinibentaigiroa ixogagetiria. Ixabintsaabageigaxeri xogaxobageiganxitsyaria, aixiro omirinxa iniiri Tasorentsi.
3 Inpogini agaxa xutagiteri ixononxanaia syabogaenxari iroro iriniaerimea Tasorentsi, inei ontinirixa oxanyotimotaxari igisanirexu yoboxapaaxe isaanxarite Tasorentsi ixantapaaxeri: “¡Xoronerio!”
4 Iroro ineabaxeria ixiapaaxea itsarogabagetanaxe yoganaxeria sorerere ixantiri: “Notinxami, ¿tata tatoina?” Ixanti: “Ixemaxenpi Tasorentsi piniiria, aixiro ineaxenpi pixabintsaantabagetia.
5 Maixari maixa mitiganxe iriaigaxitea Jopexu inxantaigaxiteria Sumo Pebero.
6 Inti imagimotaxe irapisumotene basigatsyaria otsapiaxu aryonatoani nia. Ineni onti ipirinibentabageti ixitaataxotiroa otaxipage”.
7 Iroro iatanaia isaanxarite Tasorentsi yogari Xoronerio ixantaxagantaxe piteni ironperane aixiro paniro soraro mutaxobagetiriria. Yogari soraro inti pairoria ipirinibentiro ixogagetiria Tasorentsi.
8 Jantari yoboxaigaxea ixamantaigaxeri mayatiro ixantaxeria isaanxarite Tasorentsi, osi yomitiganxaigaxeri Jopexu. Inpo ineniegi iaiganaxe.
358 9 Iroro oxutamanitanaia ipanpoxiiganai aixiro, inpo yapagatsixatanaxara syabogaenxari paenitya iroboxaigaxenpa. Yogari Pebero iataxe yagatsonxutanaxea jenoxu sotsi otisitapanxoxu panxotsi iriniaeria Tasorentsi.
10 Inpo itaseganaxe ixogabetanaxa isexataxenpamea xantanxitsya tetya omposate, otyaenxatari oboxitunxani. Inpo inei ontinirixa oxanyotimotanaxari igisanirexu.
11 Oga oxenaxe asireagitetanaxa inxite aguitapaaxe xanyomataxa xarasimagori magatsi ontinirixa ogusotsaigetunxani oxaratsaipagexu.
12 Itebiotantaxaro posantepage xamarigetatsyaria, nosixagetatsyaria intiri jaragetatsyaria.
13 Inpo ixemiri inianaxe Atinxami ixanti: “Pebero, tinaanaxe gagetabaxeri pogamagagetabaxeria pisexataxenparia”.
15 Iniitaarityo aixiro ixantiri: “Yogari ixantaxeria Tasorentsi tyapaetaxe irisexataxenxania jara pipinxiri, tyapaetaxetyo pisexataxenparia, jaranixa ixitsitinxumatinpi”.
16 Mabati ixanyotagunxani maixa iniinxania inpo jatya opiganaa osaanxaenxabagetanaa xurayo.
17 Inpo yogari Pebero ixenxiabagetanaxaro yoguntetaxeria ixanti: “¿Tatarixatyo oita?” Yogaegiri yomitiganxaigaxeria Xoronerio mataxa boxaigapaaxa Jopexu ixogaxotagantaigapaaxeroa ibanxo Sumo tyara onaxe. Inpo ixamantaigunxania iaigaxe yaratinxaigapaaxe sotsimoroxu
18 ixaemaigapaaxe ixantaigi: —¿Aryo inaxe Sumo Pebero jaxa?
19 Xantanxitsya yogari Pebero ainyotyara ixenxiiro yoguntetaxeria inxaara, ixantiri Isure Tasorentsi: “Boxaigaxe mabani matsigenxa ixogaigaxenpia.
20 Atsi xabiritanaxe paguitanaxea jara pitsarogi pinxenaiganaxeria nantitari xantaigaxeri iroboxaigaxea”.
21 Osi yaguitanaxe ixantaigapaaxeri:
—Nanti pixogaigaxeria. ¿Tata tatoina poboxasiigaxe?
22 Ineniegi ixantaigiri:
—Inti mitiganxaigaxena notinxamiegi paitatsyaria Xoronerio. Ineni inti pairoria ipinxatsabagetiri Tasorentsi, aixiro inegintebagetaxa. Mayaniro jorioegi isinebentaigari. Tsyapi iniaxeri isaanxarite Tasorentsi ixantiri: ‘Mitiganxe iriaigaxitea inxantaigaxiteria Pebero, tatarixa inxamantagetaxenpi pinxemisantabaxeria’. Irotari noboxasiigaxe maixa nonxantaigaxitenpia.
23 Yogari Pebero yogiagaigabaxeri ipaigabaxeria irimagantaigaxenparia. Inpo oxutamanitamanaxea iaiganaia ixenaiganaxeri, aixiro itentaiganaxari irapigematsaegine basigaigatsyaria xara Jopexu.
24 Oxutamanitanaia aixiro yoboxaigapaaxa Sesareaxu. Aryo inaxe Xoronerio intiegiri itimiapage intiegiri aixiro itsipaigaria itentaigaxari yogiaigabaxeria Pebero.
25 Iroro yoboxapaaxara yosotoganaxe Xoronerio itonxiboabaxaria yotigeretobentamatanaxarityo ixanyotagaxaria ineninirixa Tasorentsi.
26 Xantanxitsya Pebero yogabiritabairityo ixantiri:
360 —Atsi xabiritanae. ¿Matsi tea naneni matsigenxa pitigeretobentabaxenara?
28 —Bineniegi pogataigitari naneniegi jorioegi noxantatigaiga pairo nabisi noxantabitantaigiroa nonxonoibageigenparia teria ineniegi notobaireegi, aixiro nonxiabanxoigeria ibanxoxu. Xantanxitsya naneni maixa yogataxena Tasorentsi tyapae janiri noxantantabagetai xantaxarixatyo ixitsitinxirixa.
29 Pineantaigaxenaria maixa, iroro pixantaxagantaigaxenara notsatimabagetaxe sintsi noboxaxea tea tatoita nontatsibentenpa. Maixa xantaigena, ¿tata tatoina pixaemabiigaxena?
30 Inpo ixanti Xoronerio:
—Jataxe abisanaxa
4 xutagiteri ixanyotanaara maixa syabogaenxari ixononxanaara, nonaxe jaxa nobanxoxu noniabagetaxeria Tasorentsi. Xatsixetyo noguntetutarityo ixoneatimotaxena isaanxarite xutasamamataxe imaga.
31 Ineni ixantana: ‘Xoronerio, ixemaxenpi Tasorentsi piniiria, aixiro ineaxenpi pixabintsaantabagetia.
32 Maixari maixa mitiganxe iriaigaxitea Jopexu inxantaigaxiteria Sumo Pebero. Inti imagimotaxe irapisumotene basigatsyaria otsapiaxu aryonatoani nia. Ineni onti ipirinibentabageti ixitaataxotiroa otaxipage’.
33 Nomitiganxantaigaxariria inxantaigaxitenpia. ¡Jame aryoxona poboxumataxe! Maixari maixa apatoitaigaxara aryo inimoigaxai Tasorentsi. Noxogaxe pogataigaxenara mayatiro tatarixara oita ixantaxenpi Tasorentsi. Ixenxiabagetaxea Pebero ibanxoxu Xoronerio
34 Iniamatanaxetyo Pebero ixanti:
—Maixa nogatasanotaxe ineaigaxai Tasorentsi aryo axanyotabaxagaigaxa mayaniro tea anxantatigumaigenpa,
35 isinebentasanoigaxaritari mayaniro matsigenxaegi tsinirixa pinxatsataxeri, aixiro inegintebagetaxa.
36 Yomitiganxaxeri Jesoxirisito
361 inxenxiimobageigaxeria mayaniro yogonteireiganaxeria Biseraere ixamantaigaxeria tyara ixanta Tasorentsi yabisaaxotantia tyapae irisinebageigaxeniri. Yogari Jesoxirisito intitari Itinxamisanoria mayaniro matsigenxaegi.
37-38 Bineniegi pixemaxoigaxeritari Joan ixenxiabagetaxea pairani, aixiro yogisabinxaatantabagetaxea. Inpo pixemaxoigaxeri Jesosi Nasarexuniria ipaxeria Tasorentsi Isure yagabeaxagasanotaxeria. Inpogini yanuibentabagetaxero ixabintsaantabagetaxea yoneaganontageigaxaria mayaniro yatsipereaxagaigaxaria xamagarinipage, itsititanaxero Garireaxu inpo yapagiteabagetanaxaro mayatiro igipatsite jorioegi. Intitari tentaxari Tasorentsi.
39 Naneniegi noguntetaxotasanoigaxeri mayatiro yogixoneatimogeigaxeriria mayaniro jorioegi basigaigatsyaria Jerosarenxu intiegiri aixiro basigageigatsyaria parixotipagexu. Inpogini yoginoriaigaxeri ixentaxoigaxeria xorosixu.
41 Xantanxitsya teatyo mayaniro inxoneatimoigeri, intagani naneniegi ixoneatimoigai notsipaigaari nosexabageigaa naneniegitari ixogaxagaigaxe Tasorentsi pairani nonxematsaigaxeria, aixiro nonxamantaigaxeria mayaniro.
42 Inenitari mitiganxaigaxena nonxenxiaigaxeroa Iriniane Tasorentsi nonxenxiimoigaxeria mayaniro matsigenxaegi, aixiro nonxamantaigaxeria ineni ixogaxagaxe Tasorentsi inxantaxea inpogini tyara inxantaigaxenxania mayaniro, inenixa xamaiganxitsyaria, intirixa tetyaria inxamaige.
43 Mayanirotari xamantantatsyaria ixamantaxoigaxeri ixantaigaxea tsinirixa xematsaigaxerime imagisantaero Tasorentsi yobetsixaxeria teria ontyapaete.
44 Ainyotyara iniabageti Pebero yoboxapaaxe Isure Tasorentsi itinxamiigapaaxaria mayaniro xemisantaigaxeriria ixenxiabagetaxea.
45 Yogari jorioegi xematsaigatsyaria itentaigaxaria Pebero iponiaxara Jopexu yogabageiganaxe sorerere, ineaigaxetari yoboxaxea Isure Tasorentsi itinxamiigapaaxaria teria ineniegi jorioegi.
46 Aixiro ixemaigabaxeri iniantaiganaxaroa pasinipage niagantsi teria oniantumatenxani isinebentasanoiganaxari Tasorentsi ixantaigi: —Pairo ityapaebageti Tasorentsisanoria.
362 47 Inpo iniamatanaxetyo Pebero ixantaigiri itobaire:
—Maixari maixa ¿matsi aryo anxantabiigaxeri irogisabinxajaigaxenpara?, aryotari ixanyoigaxairi aneniegi itinxamiigaxaia Isure Tasorentsi.
48 Inpo yogisabinxaatagantaigaxeri ioxotagantaigaxempara arisano ixematsatasanoigaxeri Jesoxirisito. Inpogini ineniegi ixantaigaxeri Pebero jatatainara iatai. Ixemaxotabunxania Jerosarenxu ixematsaigaxea teria ineniegi jorioegi
1 Inpogini yogari itobaireegi iromitiganxaneegi Jesosi intiegiri irapigematsaegine basigageigatsyaria Joreaxu ixemaxoigaxeri teria ineniegi jorioegi ixenxiimoigunxania Iriniane Tasorentsi osi ixematsaigaxe.
2 Iroro ipiganaara Pebero Jerosarenxu yotsimanxaenxabiigabaxeri xematsaigatsyaria jorioegi ixantaigiri:
3 —¿Tyara oxantaxara piatasiigaxeria teria irosegaraatsaiigero isibumesina pisexataxobageigaxaria?
4 Inianaxe Pebero ixamantaiganaxeria mayatiro ixanti:
5 —Naneni nonaxe Jopexu noniabagetaxeria Tasorentsi. Inpo noneaxe xanyomataxa ontinirixa noxisanibagetaxe noneabaxero xanyotaxa xarasimagori magatsi oponiapaaxa xurayo inxitexu ogusogetunxani otsaipagexu, inpo aguitapaaxe nanenixu.
6 Noguntetasanotaxero noneaxeroa tatarixara tetantaxaro. Noneagetaxeri yotebiotantaxaro xamarigetatsyaria piratsipage intiri inxenisipagexuniria. Yotebiotantaxaro aixiro nosixagetatsyaria intiri jaragetatsyaria.
8 Xantanxitsya naneni noxanti: ‘Notinxami, jaratyo nosexatumatari, tea nosexatumaterinixa ixantabitantaganiria irisexatagetenxania, aixiro tea nosexatumatenparinixa xitsitinxantatsyaria’.
9 Iniitanaatyo aixiro ixanti: ‘Yogari ixantaxeria Tasorentsi tyapaetaxe pisexataxenparia jara pipinxiri, jaranixa ixitsitinxinpi’.
10 Mabati ixanyotagaxena maixa
363 iniaxenara, inpo jatya opiganaa osaanxaenxabagetanaa xurayo.
11 Tetya osamanite yoboxaigapaaxa panxotsixu nomagantaxaria mabani matsigenxa poniaiganxitsyaria Sesareaxu yomitiganxaigunxaniria inxantaigaxitenara.
12 Inpo yomitiganxaxena Isure Tasorentsi ixanti: ‘Piate xenaiganaxeri jara pitsarogi’. Osi noataxe yogiaiganaxena
6 napigematsaegine. Inpogini noboxaigapaaxara noxiaigapaaxe ibanxoxu Xoronerio.
13 Ineni ixamantaigabaxena ixoneatimotaxeria isaanxarite Tasorentsi yaratinximotapaaxeria ibanxoxu ixantiri: ‘Mitiganxe iriaigaxitea Jopexu inxantaigaxiteria Sumo Pebero.
14 Ineni xantaigaxenpime tyara pinxantaigaxenpa bineni intiegiri mayaniro pitobaireegi tyapae irabisaaxoigaxenpiniri Tasorentsi’.
15 Iroro notsititanaxeroa noniaiganaxeria yoboxapaaxe Isure Tasorentsi itinxamiigapaaxaria ixanyotagaigaxaia aneniegi itinxamiigaxaia otyara.
16 Noxenxiamatanaxarotyo ixantaiganaxairia Atinxami: ‘Arisano yogari Joan onti yogisabinxaatantabagetaxe niaxu, xantanxitsya bineniegi inti basiganxitsyame Isure Tasorentsi pisureegixu’.
17 Ixabintsajaigaxeritari Tasorentsi ixanyotagaigaxaia aneniegi axematsaigaxeria Atinxami Jesoxirisito. ¿Aryo tyatyo nonxantea? ¿Matsi tsininpatyoa naneni tyapae nonxantaxeria Tasorentsi jara ixabintsajaigiri?
18 Iroro ixemaigabaxea irapigematsaegine ixemisantabageiganaxe osi isinebentaiganaxari Tasorentsi ixantaigi: —Pairotyo ixabintsaantabageti Tasorentsi, jerotyo ixabintsaantaigaxariria aixiro teria ineniegi jorioegi tyapae inxantatigaiganaxenpaniri janiri ineaigairo igamane inxantaxenpani irobasigaigaxenpa. Ixenxiabageiganaxea parixotipagexu xipatsi
19 Jantari yoginoriinxania Esetebano iroro oponiantanaxa yatsipereaxagaiganunxania xematsaigatsyaria osi isigaiganaxa yogixegoronxaiganaxara iaiganaxea Penisiaxu, Tsiperexu ontiri Jantioxiaxu. Aryo xara ixenxiabageigaxe ixamantantaigaxea tyara ixanta Tasorentsi yabisaaxotantia xantanxitsya intagani
364 ixenxiimoigaxe jorioegi. Yogari teria ineniegi jorioegi tea inxenxiimoigeri.
21 Intitari gabeaxagaigaxeri ixenxiaigaxea yagabeantaigaxaria ixematsatagaigaxeria tobaeni, yapaxuantaiganaxariria ipegaigabetaria itasorentsiegite, iritya ixematsaiganaxe Atinxami.
22 Inpogini ixemaxoigaxeria xematsaigatsyaria basigaigatsyaria Jerosarenxu yomitiganxaigaxeri Berenabe inxamosoiguteria.
23 Iroro yoboxapaaxara ineaigapaaxeri arisano ixabintsaabageigaxeri Tasorentsi ineniegi aixiro ixematsatantaigaxariria osi isinebagetanaxa ixantaigiri: —Maixa pinxantaxani pinxematsatasanoigaxeri Atinxami pinxenaxagaigaxeroa mayatiro ixogagetiria jaratyo papaxuimaigiro.
24 Yogari Berenabe pairotyo ityapaeti. Itinxamitasanotaxari Isure Tasorentsi, aixiro pairo ixematsatasanoti, jerotyo ixematsatagantaigaxariria tobaeni matsigenxa.
25 Inpogini iataxe Tarisoxu inxogaxiteria Sajoro inpo yoguntetapaaxeria ixantiri: —Maixa tsame Jantioxiaxu.
26 Inpogini iaigaxe. Aryo inaigaxiti patiro siryagarini yogatabageigaxeria yapatobageigaxara tobaeni xematsaigatsyaria. Aryotari xara Jantioxiaxu itsitiiganunxaniri ixantaiganunxania xematsaigatsyaria xirisitiano.
27 Jantari ainyotyara Berenabe intiri Sajoro Jantioxiaxu yoboxaigapaaxe xamantantaigatsyaria iponiaigaxa Jerosarenxu.
28 Paniro onti ipaitaxa Jagabo. Ineni yaratinximoiganaxeri mayaniro xematsaigatsyaria ixanti: —Inpogini antsipereabagetanaxenxani tasegagantsi anpagiteabagetanaxenparo mayatiro xipatsi. Intitari niaxagaxeri Isure Tasorentsi jerotyo ipegaxara Xaraorio xobeenxari oxenaxagagetanunxani ixantaxeria.
29 Jantari
365 ixemaigabaxea ixantaxeria iniabaxagaiganaxa ixemabaxagaiganaxa irapatoigaxea xorixi iramaxagantaigaxeneria irapigematsaegine basigaigatsyaria Joreaxu. Paniropage ipimantagarantaigaxe axarixara yasintaigaxa. Yogari sintasanoiganxitsyaria ineni pimantasanoiganxitsya. Yogari teria irasintasanoigenpa ogaxona ipimantaigaxe.
30 Inpogini ipaigabaxeri Berenabe intiri Sajoro iramaiganaxeneria sentaigiriria irapigematsaegine Joreaxuniria. Yoginoriinxania Santiago aixiro yasitaxotunxania Pebero
1 Inpogini yogari xobeenxari Jerorisi itsititanaxero yotsimanxabageiganaxaria xematsaigatsyaria.
2 Yoginoriaxagantaxeri Santiago onti yontsyagitoreaxagantaxeri poroantatsyariaxu. Ineni inti irirenti Joan.
3 Inpo yogari Jerorisi ineaxea isinebentasanoiganaxaria jorioegi osi imataxeri Pebero ineni yagaxagantaxeri biesetaxu osexatantaganiria pan teria onxonogenpa opoegantaria
4 yasitaxotagantaxeria inpo yomitiganxaigaxe
5 Xantanxitsya yogari xematsaigatsyaria ixantaxani iniaigaxeri Tasorentsi iniabentaigaxeria Pebero. Tasorentsi yosotogairia Pebero yasitaxobetunxania
6 Panibati tsitenigeti imagantanaaria iroro onxutamanitanaea iramaxagantaxerimea Jerorisi iroginoriaxagantaxerimea, ineni magasebagetaxe iniganxiigaxeri piteni soraro yogusotantunxani piteti xarenatsa iraxopagexu. Yogari itobaire soraro gunteigamataxe sotsimoroxu.
7 Inpo xatsixetyo ixoneatimotapaaxeri isaanxarite Tasorentsi oga oxenaxe oxutaenxagitetanaxe tsonpogi yasitaxotaxara. Yogari isaanxarite Tasorentsi itsagatapaaxeri imeretaxu yogireaxeria ixantiri: “Tinaanaxe sintsi”.
366 Oga oxenaxe otsaagetanaxa xarenatsa yogusotantunxaniria. Ixantiri isaanxarite Tasorentsi: “Suntoratsatanaempa, aixiro sapatotanaenpa”.
8 Iroro yagatanaxea isuntoratsatanaara, aixiro isapatotanaa ixantutaarityo aixiro: “Sapitanaenpa pimaga pinxenanaxenara”.
9 Iataxe ixenanaxeri, xantanxitsya onti ineagetaxero xanyomataxa ontinirixa ixisanibagetaxe, tenirixatyo arisano intentenpari isaanxarite Tasorentsi.
10 Iroro yosotogaiganaxea ixetyo yabisaiganaxe soraroegi gunteigiriria sitaxoigatsyaria, inpo imaiganaxeri naiganxitsyaria jantaxona janta, inpo aryonpa yagabageiganaxerori pasini sotsimoro asitantaganiria asuromenta osotogaxara abotsixu oataxara otsirotanxutia panxotsi. Oga oxenaxe tsitsyata asireanaxa. Yosotogaiganaxe iaiganaxea yagaboxiaiganaxeroa apipoxitene inpo asatyo isaanxaenxatanaa isaanxarite Tasorentsi ioxanairi paniro.
11 Inpo ineni ineaxotasanobetaa ixanti: “Irobentia maixa arisanoni yomitiganxaxeri Tasorentsi isaanxarite yosotogaanara janiri yoginoriaxagantana Jerorisi, aixiro janiri yatsipereaxagabageigana napijorioegitene”.
12 Inpo osi iataxe obanxoxu Maria, iriniro Joan Maroxosi. Aryo inaigaxe xara irapigematsaegine yapatoitaigaxara iniaigaxeria Tasorentsi.
13 Inpo ineni yonxorenxapaaxero sitaxomentontsi osi oboxapaaxe onperane Maria paitatsyaria Jirore onxamosotaxiteria tsinirixara.
14 Irotyo oxemabaxeria inti niapaatsya Pebero osinematanaxatyo, xantanxitsya teatyo asireaxoteri, atyatyo opiganaa osiganaxara oxamantaigaxeria ainyo Pebero sotsi. Ineniegi ixantaigiro:
15 —¡Pitsoega!
Xantanxitsya oneni aryonpatyo onianaxeri oxanti: —Iritari. Ineniegi ixantaigiro: —Irobentia maixa intiroxa isaanxarite Tasorentsi sentiriria.
368 16 Xantanxitsya ineni jatanatsyatyo yonxorenxanaxeroa sitaxomentontsi. Iroro yasireaigabetaxaroa yogunteigutarityo inti Pebero yogabageiganaxetyo sorerere.
17 Ineni yogaenoxanaxe iraxo tyapae inxemisantaigaxeriniri. Inpogini ixamantaigaxeri tyara ixantairi yosotogairia Tasorentsi. Aixiro ixantaigiri: —Pinxamantaigaxeria Santiago intiegiri mayaniro atobaireegi apigematsaegine. Osi iataxe parixoti.
19 Yogari Jerorisi yomitiganxaigaxeri pasini soraroegi inxogaigaxeria, xantanxitsya tea ineaigaeri. Inpo ixogaxotagantaigabetaxari sentaigabetaxariria xantanxitsya ineniegi tyanpa inxantaige osi yoginoriaxagantaigaxeri. Inpogini ineni iataxe yobasigaxara Sesareaxu. Ixamaxea Jerorisi
20 Yogari Jerorisi yotsimanxaigaxeri basigaigatsyaria Tiroxu ontiri Surenexu, teatyo maani irotsimanxabageigeri xara, xantanxitsya ineniegi ixemabaxagaigaxa iriaigaxea irogametiaigaateria, iritari Jerorisi paxagantaigiri isexa. Ixetyo yogisineaigapaaxe inanpina paitatsyaria Verasito tyapae ineniniri niabentaigaxerime inxantaxeria ixogaigaxea irogisineaigaeria.
21 Inpo yogari Jerorisi ixamantagantaigaxeri tyatirixa xutagiteri iroboxantaigaxenpa inxemabaxagaigaxenpara. Inpogini aganaxara iroboxantaigaxenparia isapitanaxa imaga isapitasitaroria yapatobentagania. Inpo yoboxaigaxea isabinxanaxe ineni isabinxapinitia ixenxiabagetia osi ixenxiabagetaxe.
22 Inpo ixemaigaxeria patoitaiganxitsyaria ixaemabaimatanaxetyo ixantaigi: “¡Jojojooy teatyo ineni niatsyame matsigenxa, intityo nianxitsya tasorentsi!”
23 Inpo iroro ixemabaxea Jerorisi yabentaxotasanomatanaxatyo inxantumagetaxetyo: “Teatyo naneni tasorentsi, ainyotari paniro Tasorentsisanoria gabeabagetatsyaria”. Iroro ixanyotaxeroa maixa yoboxapaaxe isaanxarite Tasorentsi ixantaxagantapaaxeria. Ogatyo ixenaxe imantsigatanaxe yoganaxari sitetsi osi ixamaxe.
24 Ogari Iriniane Tasorentsi aryonpatyo ogixegorenxaxobagetanaxaroa mayatiro oxenxiaxotanunxania.
25 Yogari Berenabe intiri Sajoro ixenaxagaiganaxeroa yomitiganxabiigaxeriria irapigematsaegine basigaigatsyaria Jantioxiaxu, iponiaiganaa Jerosarenxu ipigaiganaa itsipaiganaria Joan Maroxosi. Berenabe intiri Sajoro yanuibentasiiganaxeroa Niagantsi Tyapaeri
1 Yogari xematsaigatsyaria basigaigatsyaria Jantioxiaxu ixonogagarantaigaxa inti xamantantaigatsyaria, pasini inti gatagantaigatsyaria. Ineniegitari yoxa: Berenabe, Sumeon (ixantaganiria Potsityainari), Irosio Surenexuniria, Sajoro intiri Manae (itsipataria Jerorisi iximoigia. Yogari Jerorisi inti inanpina Sesa neagetaxeneria mayatiro Garireaxu.)
2 Inpogini yapatoitaigaxa ineniegi tea isexatumaigenpa, onti ipirinibentaigaxe iniaigaxeria Atinxami. Inpo ixantaigiri Isure Tasorentsi: “Noxogaxe panpaxuaigaxeria Sajoro intiri Berenabe nomitiganxaigaxeria inxenxiaigaxeroa Niagantsi Tyapaeri, irotari noxogaxagabiigaxeri”. Osi iaiganaxe.
3 Iroro yagataiganaxea iniaigaxeria Atinxami ipatixaiigaxeri igitoinaxu Sajoro intiri Berenabe ixantaigabaxeri: “Maixa piaigaxea pinxenxiaiganaxeroa Niagantsi Tyapaeri”. Berenabe intiri Sajoro ixenxiabageigaxea Tsiperexu 4-5
Inpogini yomitiganxaigaxeri Isure Tasorentsi iaigaxe Sereosiaxu itentaiganaxari Joan iramutaxoigaxeria. Onti iponiaiganaxa Jantioxiaxu iteiganaxa omaranexu bitorentsi yamaataxoiganaxea iaigaxea Tsiperexu. Iroro yoboxaigapaaxara yagataxoigapaaxea
370 Saraminaxu iaigaxe panxotsipagexu yapatoitantaigaria jorioegi ixenxiabageiganaxeroa Iriniane Tasorentsi. 6-8
Inpogini yanuibentasiiganaxero Niagantsi Tyapaeri yapagiteabageiganaxaro Tsipere osi yoboxabageigapaaxa Paposixu. Aryo xara yobasiga matsinti paitatsyaria Barejesosi. Ineni onti ixantagani aixiro Jirimasi, onxantaxea matsinti. Inti jorio pairoria yamatagabageta ixantaxetari inti mitiganxaxeri Tasorentsi inxamantantaxea. Aixiro inti itsipabagetaria inanpina Sesa paitatsyaria Serejio Paoro. Yogari Serejio Paoro pairo yogatabageti. Inpogini ixemaxoigabaxeria Berenabe intiri Sajoro boxaigaxe ixaemaxagantaigaxeri, ixogaxetari inxemisantaxeroa Iriniane Tasorentsi. Inpo yoboxaigaxe ineniegi yogataigabetanaxari xantanxitsya yogari Barejesosi onti yonabentaigabetabaxari jerotyo yaxanatantaigabetabaxariria janiri ixematsatagaigiri.
9 Yogari Sajoro paitatsyaria aixiro Paboro itinxamitaxaritari Isure Tasorentsi yoganaxeri sorerere ipanpogianaxeri ixantiri:
10 —Bintia matabitantatsyaria, intitari tomintaxenpi xamagarini pobetsixagisetantaxaria teria ontyapaete potsimanxabintsabageigiria mayaniro betsixaigatsyaria tyapaeripage. ¿Jantari jara pogagiro yogatagantaxeria Notinxami?
12 Iroro ineabaxea Serejio Paoro ixematsataxeri Xirisito, yogabagetanaxetari sorerere ixemaxea yogataigaxeria ixamantaxotaxeria Atinxami. Paboro intiri Berenabe ixenxiabageigaxea Jantioxiaxu
13 Inpogini iponiaiganaa Paposixu iteiganaa iaiganaxea Perejexu Panpiriaxu. Yogari Joan ipiganaa osi iatai Jerosarenxu.
14 Ineniegi iponiaiganaa Perejexu iaiganaxea Jantioxiaxu Pisuriaxu. Inpogini aganaxara xutagiteri apesigopireantaganiria ixiaigaxe panxotsixu yapatoitantaigaria jorioegi isabinxaigapaaxe.
15 Inpogini agatanunxania
371 oniabantunxania yotsirinxaxotanaxeria Moisesi ontiri yotsirinxaxoiganaxeria xamantantaigatsyaria yogari tinxamiigatsyaria panxotsixu yapatoitantaigaria yainyoniiganaxari Paboro intiri Berenabe ixantaigapaaxeri: —Notobaireegi, aryorixa aityo pixogaigaxeria pinxantaigaxenaria tyapae pisintsitagaigaxenaniri. Aityorixa atsi xantaigenanityo maixa.
16 Ixabirimatanaxatyo Paboro yaxontsaanaxe tyapae inxemisantaigaxeriniri ixantaigiri: —Xemisantaigabaxena bineniegi notobaireegi biseraereegi, aixiro mayaniro bineniegi pinxatsaigiriria Tasorentsi.
17 Yogari Tasorentsi ixematsaigiria gonteireiganaxairia inenitari xogaxagaigaxeri irasintasanoigaxenparia inpogini jerotyo pairani yobasigaigabetara Jepitoxu ixabintsaabageigaxeri osi itobaigabagetanaxetyo xara. Inpogini yagabeaxagabagetaxeri Moisesi yamaiganairia parixoti.
372 18 Yatsipereaxobageigaxari Tasorentsi
40 siryagarini inaigaxea osarigagitetapaaxea.
19 Inpogini ipogereaigaxeri basigaigatsyaria Xanaanxu. Yagutaigaxeri igipatsiegite iritya ipaigaxe gonteireiganaxairia. Yogari pogereaiganxitsyaria intiegitari ititaegi, jerejeseoegi, jamoreoegi, xananeoegi, pereseoegi, jebeoegi, intiri jeboseoegi.
20 Jataxe abisabagetanaxe
450 siryagarini iaigaxea gonteireiganaxairia yobasigaigaxara Jepitoxu. “Inpogini onti ixantaxe Tasorentsi intimaigaxea xisaxobentaigaxerimeria. Inpo aryo oxanyotaxa xigonxiro agabagetanaxara itimaxera xamantantatsyaria Samoiri.
21 Inpogini yogari gonteireiganaxairia ixantaigaxeri Tasorentsi ixogaigaxea intimaxea igobeenxariegite irotari ipegaxagantaxariria xobeenxari Sajoro itomi Susi yogonteiretanaxeria Bejamin.
22 Inpogini aganaxara
40 siryagarini yapaxuaxagairi inenitya ipegaxagaa xobeenxari Jirabi. Inpogini ixamantaxotaxeri Tasorentsi ixanti: ‘Yogari Jirabi itomi Jisai inti pairoria ityapaeti nosinebentabagetaxarityo xara ixenaxagagetirotari noxantagetiria’.
24 Jantari paenityara intsititanaxero inxenxianaxea ixetyo jibataxero Joan ixenxiabagetanaxea ixantaiganaxeria mayaniro inxantatigaiganaxenpara irapaxuaiganaxeroa yobetsixageigiria teria ontyapaete irogisabinxaataxagantaigaxenpara.
25 Inpo paenityara iragatanaero ixogaxagabitaxeriria Tasorentsi ixantanaxe: ‘¿Matsi naneni pogiaigaxeria? Xaratapaatsyame iroboxapaaxea inpogitapaaxenameria. Ineni pairotyo yabisaxena yagabeabagetaxea. Naneniri jaroxari noxanyotumatari ineni, onti nagamaabagetaxari, pairotari yabisabagetaxena’.
26 “Bineniegi pixonogagarantaigaxa inti gonteireiganaxenpi Jaberan, aixiro pixonogagarantaigaxa tea ineni gonteireigenpime xantanxitsya ainyo pipinxatsaigiri Tasorentsi. Maixa noxogaxe nonxamantaigaxenpia yogari Tasorentsi ipaigaxai Iriniane tyapae anxematsaigaxeriniri mayaniro aneniegi irabisaaxoigaxaea.
27 Mayaniro basigaigatsyaria Jerosarenxu intiegiri itinxamiegi tea irogataigenixa
373 onti yoboxasitaxe Jesosi irabisaaxoigaxaea, tea inxemaigabaxeronixa yotsirinxaxoiganaxeria xamantantaigatsyaria iniabantaigiria xutagiterixu apesigopireantaganiria. Inpo yoginoriaxagantaigaxeria onti ixenaxagasanoigaxero otsirinxaxotunxaniria.
28 Teatyo ontimabetenpa onxenantaxenparia iroginoriaxagantantaigaxenpariria, xantanxitsya aryonpatyo ixantaiganaxeriri Pirato iroginoriaxagantaxeria.
29 Inpogini oxenaxagagetanunxania yotsirinxaxagantaxeria Tasorentsi, yogujiigaxeri xorosixu ixitaigairia,
30 xantanxitsya Tasorentsi yoganiairi.
31 Inpogini ineni ixoneatimogeigapanaatiri yogaegi xenaiganaxeriria iponianaxara Garireaxu iataxea Jerosarenxu, inpo otobaigabagetanaxea xutagiteri iatai xurayo. Maixari maixa yogaegi xenaiganaxeriria iritari xamantaxoiganaxeri ixamantaiganaxeria atobaireegi. 32-33
“Maixa noxogaigaxe nonxamantaiganaxenpia pairoria abisaxe otyapaetaxea. Yogari Tasorentsi ixenaxagaxerotari mayatiro ixantaigaxeriria gonteireiganaxairia, aneantaigaxaroria yoganiairia Jesosi. Irotari otsirinxaxotunxaniria Saremoxu
2 ixantaxea Tasorentsi: ‘Bineni binti Notomi, bityaenxasano notomintaxa maixa’.
34 Ixantaxetari Tasorentsi pairani iroganiaeria Jesosi janiri opanetumata ibatsa. Aryotari oxantaxeri Yotsirinxaxagantaxeria oxanti: ‘Nonxabintsaabageigaxenpi nonxenaxagaxeroa mayatiro noxantaxeriria Jirabi’.
35 Aixiro otsirinxaxotunxani apitenexu Saremo oxanti: ‘Jaroxa pobasigantari inpanetanaxea ponperane teria irobetsixumate teria ontyapaete’.
36 Aneniegi agataigaxe yogari Jirabi ixenaxagagebetaxarotyo mayatiro ixantagetaxeria Tasorentsi, xantanxitsya inpogini ixamanaia ixitataagani itentagantaagani gonteireiganaxeriria ipanetanaia.
37 Xantanxitsya yogari Jesosi yoganiairia Tasorentsi tea inpanetenpa.
39 Yogari bentaigaroria yotsirinxaxotanaxeria Moisesi jara yabisaaxotumatagani, xantanxitsya yogari bentaigariria Jesosi ineni pinxante irabisaaxotaenxani.
40 Tsitsyania bintiegirixa oxantaxoigi yotsirinxaxoiganaxeria xamantantaigatsyaria xantatsyaria:
41 ‘Gunteige bineniegi pomatsatantaigatsyaria,
pinpogereaigaxenpatari mayaniro. Xantanxitsya jantari ainyotyara pobasigaigenpa nogixoneagematetyo gaxagantanxitsyameria sorerere. Intimaigabetaxenpatyo xamantaigabetaxenpimeria maixa tyara nonxantagetaxero inpogini, bineniegi jaratyo pixematsatumaigiri’ ”.
42 Iroro yagatanaxea ixenxiaxea yosotoganai itsipatanaari Berenabe. Yogari xemisantaigaxeriria ixantaigabaxeri: —Poboxaea pinxenxiimoigaatenara omatanaenpara aixiro aganaenpara xutagiteri apesigopireantaganiria.
43 Iroro iaiganaia Paboro intiri Berenabe ixenaiganaxeri tobaeni jorioegi intiegiri teria ineniegi jorioegi xenaxotasanoigiroria yotsirinxaxotanaxeria Moisesi. Inpo ixantaigaxeri inxantaxania inxematsatasanoigaxeri Tasorentsi irabentasanoigaxenparia tyapae inxabintsaabageiganaxeria.
44 Inpogini aganaa aixiro xutagiteri apesigopireantaganiria yapatobageiganaxatyo tobaeni matsigenxaegi yoboxasiigaxeria Paboro intiri Berenabe inxemisantaigaxeria inxenxiaigaxeroa Iriniane Tasorentsi.
45 Xantanxitsya yogari jorioegi iroro ineaigabaxea yapatobentabageiganaxaria yotsimanxaigamatanaxatyo osi ixantaigiri mayaniro: —Jaratyo pixematsaigiri, intitari tsoenti, ontityo yamatabinaigaxenpi.
46 Xantanxitsya yogari Paboro intiri Berenabe tea intsarogumaige aryonpatyo iniaiganaxeriri ixantaigi: —Bixetyoni noboxasiigabetaxa nogataigaxenpiroa Iriniane Tasorentsi, bintiegitari jorioegi, xantanxitsya tea pisinebentaigabaxenparo, teroxa pinxogaige pinxantaxani pobasigaigenpa, jerotyo maixa inti noatasiigaxe nonxenximoigaxeria teria ineniegi jorioegi.
47 Aryotari ixanyotagaiganaxenari Notinxami yomitiganxaiganaxenara ixanti: ‘Ontitari nomitiganxabiigaxenpi pinxenxiimoiganaxeria teria ineniegi jorioegi, pintsotenxagiteabageiganaxenparoa mayatiro xipatsi pinxamantaigaxeria mayaniro matsigenxaegi tyara noxanta nabisaaxotantia’.
48 Iroro ixemaigabaxea teria ineniegi jorioegi isinebageiganaxatyo xara ixantaigi: “Otyapaebageti Iriniane Tasorentsi”. Osi ixematsaigaxe mayaniro ixogaxagaigaxeria Tasorentsi pairani inxematsaigaxea tyapae janiri ineaigairo igamane.
49 Aryonpatyo ogixeronxaxobagetanaxari Niagantsi Tyapaeri ixemaigaxero mayaniro basigageigatsyaria xara.
50 Xantanxitsya yogari jorioegi yogametsajaigaxero tsinaneegi sintabageigatsyaria pinxatsaigiriria Tasorentsi intiegiri itinxamipage Jantioxiaxuniria ixantaigaxeria irotsimanxaigaxeria Paboro intiri Berenabe. Inpo iroro ixemaigabaxea ineniegi ogatyo ixenaigaxe yotsimanxaiganaxari yomitiganxaigairi parixoti.
51 Ineniegi ipotebonxititasanoiganaaro xipatsipane yagatixaxoigaxeriria tyapae ironiri ineantaigaxenpa onti ioxaiganaxeri iriaigaxea parixoti yobetsixaigaxetari teria ontyapaete teanixa iragaigabaxeri irisineigabaxenparia. Inpo aryotya iaiganaxe Jixonioxu.
52 Xantanxitsya yogari xematsaigatsyaria basigaigatsyaria Jantioxiaxu isinebageiganaxatyo xara, itinxamiigaxaritari Isure Tasorentsi.
1 Inpogini yobonxaigapaaxara Jixonioxu ixiaigapaaxe panxotsixu yapatoitantaigaria jorioegi ixenxiabageigapaaxea osi ixematsaiganaxe tobaeni jorioegi intiegiri teria ineniegi jorioegi.
2 Xantanxitsya yogari jorioegi teria inxogaige inxematsaigea inianiaigaxeri teria ineniegi jorioegi janiri ixematsaigiri niganxi yagabeaiganaxeri, jerotyo itsititantaiganaxaria yotsimanxaiganaxeria xematsaigatsyaria.
3 Xantanxitsya Paboro intiri Berenabe teatyo intsarogumaige aryonpatyo ixenxiaxoiganaxeriri Atinxami. Samani yobasiguntebageigaxa yogatagantabageigaxea. Yagabeaxagaigaxeri Tasorentsi yobetsixantaigaxaria teria oneimagetenxani tyapae ineaigaxeriniri mayaniro inti mitiganxaigaxeri.
4 Xantanxitsya yogari basigaigatsyaria Ixonioxu teanixa inxemabaxagaigaenpa. Ixonogagarantaigaxa intiegi isinebentaigaxa yogatagantaigiria itsirinxaxotanaxeria Moisesi, pasinitya inti isinebentaiganaxa iromitiganxaneegi Jesosi.
5 Inpogini yogari jorioegi intiegiri teria ineniegi jorioegi itentaigaxari itinxamiegi isariaiganaxaria Paboro intiri Berenabe iratsipereaxagaigaxeria inpo inpitanxaigaxeria iroginoriaigaxeria.
6 Xantanxitsya iroro ixemaxoigaxara ineniegi isigaiganaxa iaigaxea Jirisitiraxu ontiri Jirerebexu nagetanxitsyaria Irixaoniaxu, ontiri aixiro oxaragetanaxea Jirixaonia,
7 ixenxitsabageiganaxeroa Niagantsi Tyapaeri. Ipitanxabetunxania Paboro Jirisitiraxu
8 Jantari Jirisitiraxu ainyo paniro teria inxenumate, xantaxani ixanyotaxara isinxogisetaxara ityaenxara boganxitsya.
9 Ineni ixemisantasanotabaxerityo Paboro ixenxiabagetaxea. Iroro ineaxeria ineni yoguntetasanotanaxeri yogatantaxaria arisano yogataxe iragabeaxea Tasorentsi irobegaeria.
10 Ixaemaxotutarityo: —¡Xabiritanaxe! Ixabirimatanaxatyo yanuitanaxea.
11 Yogari patoitaiganxitsyaria ineaigabaxeria yoganuitaxeria Paboro iniaiganaxe irinianeegixu syaroenxarixa xara ixantaigi:
377 —¡Boxaigaxe tasorentsiegi yaguitasiigaxaia ixiagutapaaxaria matsigenxa!
12 Ineniegi ixantaigaxe yogari Berenabe inti tasorentsi Seosi. Yogari Paboro onti ixantaigaxe inti tasorentsi Jeremesi, inenitari niasanotanxitsya ixenxiaxea.
13 Ogari ibanxo tasorentsi Seosi onti onaxe aityara otantatsaitara Jirisitia otsyoenitaxotaxaro osotsimorote. Yogari saserorote sentineriria yagagetaxe otegapage ontiri aixiro toropage itentaigaxari mayaniro patoitaiganxitsyaria yamaigaxeneri Paboro intiri Berenabe irobetisaigaxenerimea isinebentaigaxaritari ixogantaigabetaxaria inpegaigaxerimea itasorentsite.
14 Xantanxitsya ineniegi ineaigabaxeria itisaraaxoiganaxa imaga isigateigamatanaxarityo yapatoitaigaxara ixaemaiganaxe ixantaigi:
16 Pairani Tasorentsi yapaxuaigabetanaxari mayaniro matsigenxaegi teria ineniegi jorioegi teanixa iriniaigaeri onti itimasiigabetaaro xogapage,
17 xantanxitsya ainyotyatyo ixabintsajaigiri tyapae iroroniri ogatantaxenxani tyara ixanta ineni, inenitari barigairo inxani aixiro yogimonxagetairo panxirentsipage otimantaaria pisexataigaaria pisinebagetantaigaxaria.
18 Ixanyoigabetaxarityo maixa teatyo inxemaige, tyanpatyo inxantaigaxeri, aryonpatyo ixogaigabetanaxari irobetisaigaxenerimea toro.
19 Inpogini yogonxeigapaaxa jorioegi Jantioxiaxuniria intiegiri Jixonioxuniria inianiaigapaaxeria mayaniro ixantaigaxeria jara isinebentaigaari onti irotsimanxaigaxeri inpo osi yagabeaiganaxeri, jerotyo yagantaiganaxariria Paboro ipitanxaigaxeria mapuxu. Inpogini ineaigiri xamaxeri inosixaiganaxeri yamaiganaxeria yoxaigaxitiria parixoti oxaragetanaxea panxotsipage.
20 Xantanxitsya iroro yapatobentaigapaaxaria irapigematsaegite ogatyo ixenaxe itinaana ipiganaa inxaaraxu ipitanxabetunxania. Inpo oxutamanitanaia itentanaari Berenabe iaigaxea Jirerebexu
21 ixenxiabageigaxea
379 Niagantsi Tyapaeri osi ixematsaigaxe tobaeni matsigenxaegi. Inpogini yagatabageiganaxea ipigaiganaa Jirisitiraxu, Jixonioxu ontiri Jantioxiaxu.
22 Aryo xara isintsitagaiganaxeri mayaniro xematsaigatsyaria ixantaiganaxeri: —Pinxantaxenpania pinxematsasanoigaxe jara papaxuimaigiro pixematsaigaxeria, antsipereabentabageigaxeritari Atinxami, xantanxitsya inpogini irapatoitaigaxeria Tasorentsi mayaniro xematsaigiriria inpegaxenpara Igobeenxariegite aigaxe abasigimoigaxeria.
23 Inpogini yagagarantaigaxeri tyapae irosentaigaxeriniri irapigematsaegite basigageigatsyaria xara. Inpo ipitasiigaxaro xogapage tea isexataigenpa onti ipirinibentaigaxe iniaigaxeria Tasorentsi. Jantari yagataiganaxea ixantaiganaxeri: —Irosentaigaxenpia Atinxami pixematsaigaxeria. Paboro intiri Berenabe ipigaiganaa Jantioxiaxu Suriaxutiria
24 Inpogini iaiganaxe ixenaiganaxe Pisuriaxu yobonxabageigaxa Panpiriaxu.
25 Ixenxiabageiganaxe Niagantsi Tyapaeri Perejexu, inpo aryotya iaigaxe Jatariaku.
26 Inpo mataxatari yagatabageiganaxe ixenxiabageigutia iteiganaa iaiganaia Jantioxiaxu, aryotari iponiaiganaxari otyasanotyara ixantaigaxeria irapigematsaegite iriaigaxea inxenxiabageiguteroa Niagantsi Tyapaeri, inpo aixiro iniabentaigabaxeri ixantaigaxeria Tasorentsi iroguntetaxoigaxeria iragabeaxagaigaxeria inxenxiabageigutea.
27 Inpo yobooxaigapaaxara ixaemaigapaaxeri mayaniro irapigematsaegite ixamantaigapaaxeria mayatiro yagabeaxagageigaxeria Tasorentsi. Aixiro ixamantaigaxeri tyara ixanta Tasorentsi ixabintsajaigaxeria teria ineniegi jorioegi tyapae inxemaxoigaxeriniri ineniegi aixiro Jesoxirisito inxematsaigaxeria.
28 Aryo xara itimunteiganaxe itentaigaxaria irapigematsaegite.
380 Apatoitunxania Jerosarenxu
2 Yogari Paboro intiri Berenabe ixantabiigaxeri ixantaigiri:
—Bineniegi tea pogataige onti pixomuigaxaro. Aryonpatyo iniatabaxagaiganaxari teanixa inxemabaxagaigenpa, jerotyo yomitiganxantunxaniria Paboro intiri Berenabe intiegiri pasini xematsaigatsyaria iriaigaxitea Jerosarenxu inxogaxotaxagantaigaxiteria iromitiganxaneegi Jesosi intiegiri sentaigiriria xematsaigatsyaria tyaxara inxantaigea ineniegi. Iaiganaxe ixenaiganaxe Penishiaku ontiri Samariaxu ixamantantaiganaxeroa ixematsaigaxea teria ineniegi jorioegi. Iroro ixemaxoigabaxeria mayaniro xematsaigatsyaria isinebageiganaxa.
4 Inpogini yobonxeaigapaaxara Jerosarenxu ineaigabaxeria irapigematsaegite yagaigabaxeri isinebageiganaxatyo. Aryotari inaigaxeri iromitiganxaneegi Jesosi intiegiri sentaigiriria xematsaigatsyaria. Ixamantageigapaaxeri tyara ixantaxa ixabintsaabageigaxeria Tasorentsi yamubageigaxeria ixenxiabageigaxea.
5 Xantanxitsya yapatoitaigaxara aryo inaigaxe pariseoegi xematsaigaxeriria Xirisito. Inpo ineniegi yaratinxaigamatanaxetyo ixantaigi: —Yogari xematsaiganxitsyaria teria ineniegi jorioegi iroserotsaitaigaxerotyo isibumesinaegite, aixiro inxenaxagaigaxerotyo mayatiro yotsirinxaxotanaxeria Moisesi.
6 Iroro yosotogaiganaira mayaniro yogari iromitiganxaneegi Jesosi intiegiri sentaigiriria xematsaigatsyaria yapatoitaigaa
381 iriniabentaigaxeroa ixantaigaxeria pariseoegi tyapae inxemabaxagaigaxenpara.
7 Samani ipirinibentaigaxero teatyo teatyo ainyotya inxemabaxagaigenpa. Inpo yaratinxamatanaxetyo Pebero ixanti: —Napigematsaegine, bineniegi pogataigaxetari yomitiganxaxena Tasorentsi nonxenxiataxeroa Niagantsi Tyapaeri nonxenxiimoigaxeria teria ineniegi jorioegi inxemaigabaxeroa inxematsaigaxeriniri Jesoxirisito.
8 Inpogini yogari Tasorentsi neasurentaigiriria mayaniro matsigenxaegi yomitiganxaxeri Isure intimasurentaigaxeria teria ineniegi jorioegi tyapae ogataxenxaniniri isinebentaigaxari ineniegi aixiro, onti ixanyotagaigaxaira jaroegi yomitiganxaxeria itimasurentaigaxaia.
9 Yotaigaxaritari ineniegi ixanyotagaigaxai aneniegi, ixematsaigaxeritari osi yabisaaxoigaxeri imagisantairo yobetsixaigaxeroa teria ontyapaete.
10 ¿Jantari jara pixanyoiga maixa? ¿Matsi pineaigiri Tasorentsi tea irogate? Onti pobasigaiganaxaro pixantantaiganaxaria inxenaxagaigaxeroa yotsirinxaxotanaxeria Moisesi, xantanxitsya yogaegiri gonteireiganaxairia tea iragabeaigero inxenaxagaigeroa. Aryo axanyoigaxa jaroegi tea agabeaige.
11 Xantanxitsya maixa agataigaxe inti xabintsajaigaxai Atinxami Jesoxirisito yabisaaxotantaigaxairia. Aryo ixanyoigaxeri aixiro teria ineniegi jorioegi ixabintsajaigaxeria yabisaaxotagarantaigaxeria.
12 Iroro yagatanaxea Pebero iniaxea ixemisantaiganaxe mayaniro, inpo inenitya ixemisantaigaxe Berenabe intiri Paboro ixamantageigagaxeria yagabeaxagaigaxeria Tasorentsi yobetsixaigaxea teria oneimagetenxani ixenxitsatimoigutiria teria ineniegi jorioegi.
13 Inpo yagataiganaxea ineniegi inenitya niananxitsya Santiago ixanti: —Maixa, napigematsaegine, noxogaxe pinxemisantaigaxenara nonxamantaigaxenpia.
14 Maixa ixamantaigaxaira Sumo Pebero tyara oxantaxa ityara ixemaigaxeroa Niagantsi Tyapaeri teria ineniegi jorioegi, intitari xogaxagaigaxeri Tasorentsi inxematsaigaxeria.
382 15 Xatinxa oganaxero yotsirinxaxoiganaxeria xamantantaigatsyaria oxanti:
teanixa nonxabintsaabageigaeri xigonxiro maixa, xantanxitsya inpogini nonxabintsaabageigaeri pogonteireiganaxeria noxenaxagagetaxeroa mayatiro noxantaxeriria xobeenxari Jirabi pairani osi irobasigaxenpa yogonteiretanaxeria peganxitsyameria Igobeenxariegite mayaniro xematsaigaxerimeria. Onti nonxanyotagagetaxero maixa
17 tyapae inxematsaigaxenaniri aixiro teria ineniegi jorioegi noxogaxagaigaxeria nasintaigaxenparia.
18 Aryotari noxantaxeri,
nantitari Tasorentsisanoria gixoneagetaxerorira mayatiro nosariaxaria pairani otyasanotyara’.
19 “Irotari maixa jara axantanaigiri teria ineniegi jorioegi xematsaiganxitsyaria inxenaxagageigaxeroa mayatiro yotsirinxaxotanaxeria Moisesi.
20 Intagati antsirinxaigaxeneri anxantaigaxeria jara isexatumaigaari ibatsya ipaigabetunxaniria tasorentsi xogapage. Jara iatasitumaigairo tsinane teria oneni irasi. Jara isexatumaigaari ixatixaagetaganiria, aixiro jara isexatumaigaaro irirajanapage isexatagetaganiria.
21 Aryotari oxantaxeri yotsirinxaxotanaxeria Moisesi ogatagantagania pairani tyaxa yobasigageigara atobaireegi, aixiro oniabantagania omirinxa apatoitagania panxotsipagexu apatoitantaganiria xutagiterixu apesigopireantaganiria”.
383 Yotsirinxaigaxeneria teria ineniegi jorioegi
22 Iroro ixemaigabaxea iromitiganxaneegi Jesosi, itentaigaxari mayaniro xematsaigatsyaria intiegiri sentaigiriria ixantaigi: —Tsame amitiganxaigaxea piteni inxenaiganaxeria Paboro intiri Berenabe iriaigaxea Jantioxiaxu. Inti yomitiganxaigaxe Jorasi Baresaba intiri Surasi. Ineniegi intiegi xematsaigatsyaria pairoria inegintebageiga.
23 Aixiro yotsirinxaigabaxeneri sanxebanti ipaigabaxeria iramaiganaxemeria ixantaigi: “Maixa naneniegi iromitiganxaneegi Jesosi notentaigaxari sentaigiriria xematsaigatsyaria nontsirinxaigaxenpia bineniegi napigematsaegine basigaigatsyaria xara Jantioxiaxu, Suriaxu ontiri Surisiaxu aryorixa tyapaetya pinaigaxe.
24 Naneniegi noxemaxoigaxenpitari iaigaxea basigaigatsyaria jaxa yoberaaiganaxenpia ixantatigaiganaxeroa nogatagaigaxenpiria. Ixantaigaxenpi pinxenaxoiganaxeroa yotsirinxaxotanaxeria Moisesi pisegaratsaitaigaxeroa pisibumesinate, pixantantaigaxaria: ‘¿Tyaxa nonxantaigaxenpa tyapae nogataigaxeniri tsini nonxematsaigaxe?’ Xantanxitsya tea naneni omitiganxaigerime, tsityatatyo iatasiigaxaro ineniegi.
25 Irotari maixa napatoitantaigaxaria noxemabaxagaigaxara nomitiganxaigaxeria Jorasi intiri Surasi iriaigaxitea inxamosoigutenpia, inti inxenaiganaxe Berenabe intiri Paboro
26 pimantaiganaxaroria igamane yanuibentasiiganaxeria Atinxami Jesoxirisito inxenxiataxobageiganaxeria.
27 Yogari Jorasi intiri Surasi onti nomitiganxabiigaxeri inxamantaigaxenpia mayatiro notsirinxaigaxenpiria.
28 Intagati nonxantaigaxenpi ixogaxeria Isure Tasorentsi.
384 pisexatumaigaari ixatixagetaganiria. Jara piatasitumaigairo tsinane teria iroro pasiegi. Maixa intagati”.
30 Inpogini yogari yomitiganxaigaxeria iaigaxe Jantioxiaxu yapatoitaigapaaxeri mayaniro xematsaigatsyaria ipaigapaaxeri sanxebanti.
31 Iroro iniabantaigaxeroa ogatyo ixenaigaxe isinebageiganaxatyo xara.
32 Yogari Jorasi intiri Surasi intiegitari xamantantaigatsyaria ixenxiatimobageigaxeri isintsitagaiganaxeria yogisineabageiganaxeria.
33 Inpogini otobaigagitebagetanaia ipintsatanaa iriaiganaea itimaigia mitiganxaigaxeriria otyara. Yogaegiri irapigematsaegite basigaigatsyaria xara iniaigabairi ixantaigabairi: —Maixa tyapaetya piaiganaea intentanaenpitari Tasorentsi. Osi iaiganai,
34 xantanxitsya yogari Surasi itatsitaka osi tea ainyotya a iriatae.
35 Aryo ixanyoigaxa Paboro intiri Berenabe tetya ainyotya iriaige onti samani inaiganai Jantioxiaxu itentaigaaria pasini yogatagantabageigaxea yogataxagantabageigaxea Iriniane Tasorentsi. Paboro imatanairoa yanuibentabagetanairoa Niagantsi Tyapaeri ixenxiabagetanairoa
36 Inpogini Paboro ixantiri Berenabe:
—Tsame anpigaiganaea aneaigaateria mayaniro apigematsaegine axenxiimoiganaxeria pairani ainyoegirixara.
37 Ixanti Berenabe:
—Iroro maixa, maixa tsame agaiganaeria Joan Maroxosi.
38 Xantanxitsya Paboro ixanti:
—Naneni tea nonxoge iboxaxea, yoxaiganaxaitari otyara Panpiriaxu tea iramampiaigae axenxiabageigaxeroa Niagantsi Tyapaeri.
a
15.34 Pairani otyasanotyara o otsirinxaxotunxania Iriniane Tasorentsi aryorixa tea ontime ‘versiculo’
39 Iniabaxagaigabetaxa tea inxemabaxagaigenpa osi yontainatabaxagaiganaxa. Yogari Berenabe itentanaxari Maroxosi iteiganaxara bitorentsixu iaiganaia Tsiperexu.
40 Inpo yogari Paboro inti itentanaxa Surasi. Mayaniro irapigematsaegite iniabentaigabaxeri tyapaetyaniri iriaigaxe.
41 Inpogini iaiganaxe ixenaiganaxe Suriaxu ontiri Surisiaxu isintsitagaiganaxeria mayaniro xematsaigatsyaria. Timotero ixenanaxeria Paboro intiri Surasi
1 Inpogini iaiganaxe Jirerebexu ontiri Jirisitiraxu. Ineaigapaaxeri xara paniro xematsatatsyaria paitatsyaria Timotero. Ogari iriniro onti joria xematsatatsyaria. Yogari iriri inti guriego.
2 Yogari xematsaigatsyaria basigaigatsyaria Jirisitiraxu ontiri Ixonioxu ineaigaxeri inti pairoria inegintebageta,
3 irotari ixogantaxaria Paboro intentanaxeria, xantanxitsya oxetyo yoserotsaitaganaxeri isibumesina janiri yotsimanxaigabaxeri jorioegi basigageigatsyaria inxenageiganaxea. Mayanirotari yogataigaxe inti tomintari guriego.
4 Jantari yobonxaigapaaxara yobasigageigia ixamantageiganaxeri irapigematsaegite ixantaigaxeriria iromitiganxaneegi Jesosi intiegiri sentaigiriria xematsaigatsyaria basigaigatsyaria Jerosarenxu tyapae inxenaxagaigaxeroa ineniegi aixiro.
5 Yogari xematsaigatsyaria aryonpatyo ixematsatasanoiganaxeriri Atinxami omirinxa xutagiteri, aryonpatyo itobaigabagetanaxeri xara. Ineaxeria Paboro Maseroniaxuniria
6 Inpogini yogari Paboro intiri Surasi ixogaigabetaxa inxenxiaigutemea Asiaxu, xantanxitsya yogari Isure Tasorentsi tea inxoge, jerotyo ixenantaiganaxaria Pirijiaxu ontiri Garasiaxu
7 osi yoboxaigapaaxa oxaragetapaaxea Misia. Inpo ixogaigabetaxa aixiro iriaigaxemea Bitiniaxu, xantanxitsya yogari Isure Jesosi tea inxoge iriaigaxea.
8 Irotari ixenantaiganaxaria Misiaxu iaiganaxea yoboxaigapaaxara Toroasixu.
9 Inpogini oniganxigitetanaxea yogari
386 Paboro yogunteti ontinirixa oxanyotimotaxari igisanirexu yaratinximotapaaxeri Maseroniaxuniria ixantapaaxeri: —Poboxaxea Maseroniaxu pinxenxiimoigaxenara.
10 Inpo naneniegi nobetsixaiganaxa noaiganaxea, nogataigaxetari inti xoganxitsya Tasorentsi noaigaxea nonxenxiimoigaxeria Maseroniaxuniria nonxamantaigaxeria tyara ixanta yabisaaxotantia. Paboro intiri Surasi inaigaxea Piripoxu
11 Iroro oxutamanitanaia noteiganaxa bitorentsixu namaataxoiganaxea patiro nogaiganaxero Samoterasiaxu. Inpo oxutamanitanaia aixiro aryo noboxaigapaaxa Neaporisixu.
13 Inpogini agaxara xutagiteri apesigopireantaganiria noaigaxe niaxu iniapinitagania Tasorentsi nosabinxaigapaaxe noxenxiaigapaaxeroa Niagantsi Tyapaeri noxamantaigaxeroa tsinaneegi patoitaiganxitsyaria.
14 Aryo onaxe xara paniro tsinane paitatsyaria Iriria ponianxitsyaria Tiatiraxu. Oneni onti pimantabagetatsyaria metsyoripage magatsi xamatsyonxamagori. Pairo oxematsabagetiri Tasorentsi. Oxemisantasanotaxeri Paboro ixenxiabagetaxea, inenitari niasurentaxero Atinxami, jerotyo oxematsatantaxaria.
15 Osi ogisabinxaatagantaxa otentaigaxari mayaniro magimoigiroria inpo oxantaigana: —Pineaigaxenarixa arisano noxematsatasanotaxeri Atinxami poboxaigaxetyo pimagimoigaxenara nobanxoxu. Agaiganaxena noaiganaxe nomagimoigaxeroa. Yasitaxoigunxania Paboro intiri Surasi
16 Inpogini noaigabetanaa aixiro iniapinitagania Tasorentsi notonxiboaigaxaro jananexi gatagetiroria tyaxa onxantagetanaxenpa inpogini, intitari gataxero xamagarini timagutaxeroria. Omirinxa
387 oxamantantia opunatagani xorixi inpo irotya paigabairi peraigaroria, irotari yagantaigaxaria tobai igorixiegite.
17 Oneni ogiaiganaxena oxaemanaxea oxanti: —¡Netsixa yogaegi iromitiganxaneegi Tasorentsi gabeabagetatsyaria, onti yoboxaigaxe inxamantaigaxenpia tyara pinxantaigaxenpa irabisaaxoigaxenpia Jesoxirisito!
18 Aryo oxanyotaxero maixa omirinxa xutagiteri noatapiniigia. Inpo oberaamatanaxerityo Paboro isyonxatematanaxarotyo ixantutarityo timagutaxeroria: —Maixa nabentasitaxenpiro ibairo Jesoxirisito nonxantaxenpia sotoganae piatae. Ogatyo ixenaxe yosotogapanuti.
19 Xantanxitsya yogari peraigaroria ineaigabaxetari janxia yagantabageigaaro xorixi yagaigamatanaxerityo Paboro intiri Surasi yamaiganaxeria yapatoitapiniigara itinxamipage
20 ixantaigapaaxeri ijoeseegite: —Netsixa yoxa jorioegi onti yoboxasiigaxe yoberaabageigaxenara yogatabageiganaxenara pasini teria nameigenparo naneniegi, aixiro jaratyo nagabeimaigi nonxematsaigaxeria, nantiegitari iromanoegi, ixantabiiganarotari Sesa.
22 Iroro ixemaigaxeria ixamantaigaxeria yotsimanxaigamatanaxatyo mayaniro. Inpo yogari joeseegi yonperabentaigaxari yogagureaigaxeria ipasapasaigaxeria.
23 Jantari yagataigaxea ipasapasaigaxeria yamaiganaxeri yasitaxotagantaigaxeria. Ixantaigaxeri sitaxotantatsyaria irisentasanoigaxeria.
24 Iroro ixemabaxea yogiagasanobagetaxeri tsonpogi yabinaaxotantaigaxaria intsyaxota igurexiixu.
25 Inpo ineniegi tea irimagaige onti ipirinibentabageigaxe iniaigaxeria Tasorentsi, aixiro imatixabentabageigaxeria. Yogari itobaire sitaxoiganxitsyaria naiganxitsyaria xara ixemisantaigaxeri ineniegi aixiro.
26 Inpo oniganxigitetanaxea xatsixetyo
388 ontininxamatanaxa xipatsi oxantanaxea panxotsi moge moge moge ogatyo oxenaxe asireagetanaxa sitaxomentontsipage, otsaagetanaxa xarenatsa yogusotantaigunxaniria mayaniro sitaxoiganxitsyaria asiriagetanaxara.
28 Xantanxitsya ixaemamatanaxetyo Paboro ixanti: —¡Jara pimoxoroa! Mayanirotari ainyoegina jaxa.
29 Iroro ixemabaxeria ixantutarityo irogimorexaataxenxania morexaatatsyaria osi isigapaaxa ixiapaaxea itsarogabagetanaxetyo xara yosigexabagetanaxea yotigeretotanaxa ibonxitiigaxea Paboro intiri Surasi.
30 Inpo yosotogaigaxeri ixantaigiri: —Atsi xamantenanityo, ¿tyara nonxantaxenpara tyapae irabisaaxotaxenaniri Tasorentsi?
31 Ixantaigiri ineniegi:
389 —Xematsatasanoteri Notinxami Jesoxirisito ineni bisaaxotaxenpime aryo inxanyotagaigaxenpari mayaniro magimoiginpiria.
32 Inpo Paboro intiri Surasi yogataigaxeri ineni intiegiri mayaniro magimoigiriria ixantaigaxeria tyara ixanta Tasorentsi yabisaaxotantia.
33 Iroro yagataigaxea yogataigaxeria yogari sitaxotantatsyaria ixibagiseigairi yagabeabageigunxania ipasapasaigunxania. Inpo yogisabinxaatagantaxa ineni intiegiri mayaniro magimoigiriria.
34 Inpo yamaiganaxeri ibanxoxu ipaigaxeri isexa. Isinebagetaxatyo xara ineni intiegiri aixiro mayaniro magimoigiriria ineaigaxea ixematsaigaxeria Tasorentsi.
35 Inpo oxutamanitanaia yogari joeseegi yomitiganxaigaxe soraroegi inxantaigaxiteria irapaxuaigaeria.
36 Inpo ineni ixantiri Paboro: —Ixantaxagantaigaxena nanpaxuaigaenpia. Maixa sotogaiganae, tyapaetya piaigae.
37 Xantanxitsya Paboro ixantaigirityo soraroegi:
—Naneniegi nantiegi iromanoegi nonaigabetaxa, nantiegi ixisaxobentabintsaigaria Sesa. Xanyotari tsyapi yogunteigaxe mayaniro nantini ipasapasaigaxe xogapage inpo yasitaxoigaxena tea aryo oxetyo inxogaxotagantumaigena tatoita noxenxiaxoigaxe, ¿matsi maixa tsitsyani irosotogaxagantaigaena? ¡Jaratyo noaigi! Xantetyo iroboxaigaxea ineniegi tsitsyata irosotogaigaatena.
38 Ipigaiganaa soraroegi itsabeigapaaxeri joeseegi. Iroro ixemaxoigabaxeria intiegi iromanoegi ogatyo ixenaigaxe itsarogabageiganaxetyo xara.
39 Inpo osi iaigaxe irogametiaigaeria. Jantari yoboxaigapaaxara yosotogaigairi ixantaigiri: —Jameraxa noxanyoiginpi maixa. Maixari maixa atsi aryome piaigaeme parixoti.
40 Iroro yosotogaiganaia iaigaxe obanxoxu Iriria iniaiganairia irapigematsaegine ixantaiganaxeria inxantaxania inxematsatasanoigaxe, inpo iaiganai.
1 Inpogini ixenaiganai Jampiporisixu ontiri Japoroniaxu yoboxaigapaaxa Tesaronixaxu. Aryo xara otimaxe panxotsi yapatoitantaigaria jorioegi.
2 Yogari Paboro ixiapinitaxe mabati xutagiteri apesigopireantaganiria yogatagantabagetaxeroa Iriniane Tasorentsi, xantaxatari ineni yogametaxara yogatagantia omirinxa xutagiteri apesigopireantaganiria.
3 Jantari yogataigaxeria ixantaigaxeri: —Ogari Yotsirinxaxagantaxeria Tasorentsi oxantaxe yogari Ixogaxagaxeria iromitiganxaxeria inpegaxenpara Agobeenxariegite inxamaxe inpo iranianae. Maixa nonxantaigaxenpi aryo ixanyotanaxero Jesosi noxamantaxoigaxeria, iritari yomitiganxaxe Tasorentsi irabisaaxoigaxeria mayaniro xematsaigaxerimeria inpegaxenpara Igobeenxariegite.
4 Ixonogagarantaigaxa jorioegi ixematsaiganaxe osi itentagaiganaxari Paboro intiri Surasi. Aixiro ixematsatagarantaiganaxe guriegoegi sinebentabageigariria Tasorentsi. Aryo oxanyoiganaxa tobaeni ixoriigiria itinxamipage Tesaronixaxuniria oxematsaiganaxe.
5 Xantanxitsya iroro ineaigabaxeroa jorioegi teria inxematsaige yotsimanxaigamatanaxatyo inpo iaigaxe yapatoitaigaxeri pasini tobaeni matsigenxaegi pairoria yabisaigaxe teria intyapaetaige, aixiro tea tatoita irantumaige onti ipitasiigaro xogapage. Inpo itentaiganaxari ixaemabaitaiganaxe ixantaiganaxeria mayaniro irotsimanxaiganaxeria Paboro. Inpo iaiganaxe ibanxoxu Jason ixogaigabetaxaria Paboro intiri Surasi inosixaigaxerimea inpaigaxerimea patoitaiganxitsyaria irotsimanxaigaxerimea
6 xantanxitsya tea irogunteigeri, jerotyo intia inosixaiganaxe Jason intiegiri pasini irapigematsaegine yamaiganaxeneria itinxamipage ixaemabaitaiganaxea ixantaigi: —¡Yogari Paboro intiri Surasi intiegi beraabageigiriria mayaniro matsigenxaegi, maixa aryotya yoboxaigaxe jaxa yagaigabaxeri Jason!
7 ¡Ineniegi tea inxenaxagaigero ixantiria agobeenxariegite Sesa teanixa inxematsaigeri, ixantaigaxetari ainyo pasini xobeenxari ipaita Jesosi!
8 Iroro ixemaigabaxeroa mayaniro patoitaiganxitsyaria intiegiri itinxamipage yotsimanxaigamatanaxatyo.
9 Inpo ixantaigiri Jason intiegiri irapigematsaegine: —Yogari Paboro intiri Surasi tea nonxogaigeri jaxa. Mitiganxaigaeri parixoti, xantanxitsya maixa paigenata xorixi, inpogini iriaigaerixa nogipigaigaenpiri. Inpo ipaigaxeri osi yapaxuaigairi. Paboro intiri Surasi inaigaxea Bereaxu
10 Inpo otsitenienxatanaxara yogari xematsaigatsyaria itentaiganaxari Paboro intiri Surasi yogaboxiigaxitiria iriaigaxea Bereaxu. Iroro yoboxaigapaaxara ixiaigapaaxe panxotsixu yapatoitantaigaria jorioegi yogatagantabageigapaaxea.
11 Yogari jorioegi basigaigatsyaria Bereaxu tea aryo inxanyoigenpari basigaigatsyaria Tesaronixaxu. Ineniegi onti ixemisantasanoigabaxeri yogataigaxeria. Omirinxa xutagiteri iniabantaigaxero Iriniane Tasorentsi ineaigaxeroa xatinxarixara yogaxero ixantaigaxeriria,
12 jerotyo ixematsatantaiganaxariria Jesosi tobaeni jorioegi intiegiri guriegoegi. Ixematsaiganaxe surariegi ontiegiri aixiro tsinaneegi sintabageigatsyaria.
13 Xantanxitsya yogari jorioegi basigaigatsyaria Tesaronixaxu ixemaxoigaxeri Paboro ainyo ixenxiabagetanaxero Iriniane Tasorentsi Bereaxu jerotyo yoboxantaigaxaria inpo inianiaigapaaxeri basigaigatsyaria xara ixantaigaxeria irotsimanxaigaxeria Paboro.
14 Iroro ixemaigabaxea xematsaigatsyaria yogisigaigaxeri Paboro iriataxea otsapiaxu aryonatoani nia. Intaganibani inaigai Surasi intiri Timotero.
15 Yogari manpiaiganaxeriria yogabageigaxitiri Atenaxu, inpogini ipigaiganaa. Yogari Paboro ixantaigabaxeri: —Pinxantaigapaaxeria Surasi intiri Timotero iroboxaigaxea sintsi.
1 Maixa noxogaxe nontsirinxaigaxenpia mayaniro bineniegi basigaigatsyaria xara Iromaxu. Naneni teanixa nobasigaenparo xogapage, intitari sintaana Jesoxirisito, nopirinibentabagetanaxerotari mayatiro ixogagetaxeria ineni. Narotari ixogaxagaxe Tasorentsi nonpegaxenpara iromitiganxane Jesoxirisito tyapae iromitiganxaxenaniri nonxamantaigaxeria mayaniro tyara ixanta Tasorentsi yabisaaxotantia.
2 Irotari yotsirinxaxoigaxe xamantantaigatsyaria pairani mayatiro yotsirinxaxagaigaxeria Tasorentsi ixantaxea inpogini iromitiganxaxe bisaaxotantatsyaria irabisaaxoigaxeria mayaniro xematsaigaxerimeria,
3 intitari iniaxotaxe Atinxami Jesoxirisito, Itomi Tasorentsi ponianxitsyaria xurayo. Jantari yoboxutia axa sabi yobogaxea onti bogaxeri yogonteiretanaxeria xobeenxari Jirabi.
4 Jantari ixamabetaxara yoganiairi Tasorentsi, irotari ogatantunxaniria inti Itomi, aixiro iroro ogatantunxani inti pairoria yagabeabageti, aixiro tea irobetsixumate teria ontyapaete.
5 Yogari Tasorentsi ixabintsaabagetaxena, irotari ixogaxagantaxenaria Jesoxirisito yomitiganxaxenara nonxenxiimoigaxeria mayaniro teria ineniegi jorioegi tyapae intimagarantaigaxeniri xematsaigaxerimeria Tasorentsi inxenaxagaigaxeroa ixantaxeria.
393 IROMAXUNIRIA -7
394 Mayaniro aneniegi abetsixaigaxe teria ontyapaete
3-10
9 Irobentia maixa ¿tyaxa anxantaige? ¿Aryo anxantaigaxe aneniegi jorioegi pairo abisaigaxeri teria ineniegi jorioegi? ¡Jaratyo axantumaigi! Mayanirotari aneniegi abetsixaigaxe teria ontyapaete, aryo ixanyoigaxa jorioegi intiegiri aixiro teria ineniegi jorioegi yobetsixaigaxe teria ontyapaete.
10 Aryotari oxantaxeri yotsirinxaxagantaxeria Tasorentsi oxanti: ¡Tea intimumatenixa negintebagetatsyameria jaria yobetsixumati teria ontyapaete, intimumagetaxe paniro!
11 Tea tsini gatumatatsyame tyara ixanta Tasorentsi,
aixiro tea tsini xogumatatsyame irogataxea.
12 Ixantaigabetaxari Tasorentsi tyara inxantaigaxenpa inegintebageigaxenpara,
xantanxitsya teatyo tsini xematsatumaterime.
23 Yobetsixaigaxetari mayaniro teria ontyapaete tea tsini xenaxagumaterome mayatiro ixogagetiria Tasorentsi tyapae irameigaxenpariniri...
4 Onti oxanyotaxaro oxa, tsinirixa tabagetatsya, inpogini ipunatabunxani tea inxantenxani: “Onti nopasitaxenpiri xogapage”, ontitari ipunabitunxani yantabagetaxea.
5 Xantanxitsya intimea pasini jara tatoita yantumati tyapae irabisaaxotaxenxaniniri onti inxantaxe: “Nogatasanoti yogari Tasorentsi yabisaaxotiri betsixaigiroria teria ontyapaete”, aryo pinxante irabisaaxotaxeri ineaxeritari ixematsataxeria.
23 Xantanxitsya tea intagani irotsirinxaxotenxani Jaberan ineaxeria xanyomataxa maixa.
24 Yotsirinxaxoigaxaityo aixiro aneniegi, ineaigaxaitari xanyomataxa tenirixatyo abetsixumaige teria ontyapaete
395 axematsaigaxeritari ineni, iritari ganiairiria Atinxami Jesoxirisito ixitabetunxania.
25 Yogari Atinxami iritari yomitiganxaxeria Tasorentsi inxamabentaigaxaea janiri yotsimanxabiigajairo abetsixaigia teria ontyapaete. Inpogini ixamaxea yoganiairi tyapae ineaigaxaeniri xanyomataxa tenirixatyo abetsixumaige teria ontyapaete...
8 Xantanxitsya Xirisito ixamabentaigaxai aneniegi mayaniro betsixaigatsyaria teria ontyapaete tetyaenxara anxantatigumaigenpa, irotari agatantaigaxaria yotasanobageigaxai Tasorentsi.
12 Pairani panirosanotyo matsigenxa betsixanxitsyaria teria ontyapaete osi ixantaxeri Tasorentsi ineaxeroa igamane. Irotari ixamantaigaria mayaniro matsigenxaegi ontitari xantaxagaigaxari yobetsixaigaxeroa teria ontyapaete...
23 Mayanirotari betsixaigatsyaria teria ontyapaete inxamaiganaxerixa iriaigaxe paraserixu, xantanxitsya yogaegiri xematsaigiriria Atinxami Jesoxirisito inxabintsaabageigaxeri Tasorentsi iriaigaxea xurayo inxantaxenpania irobasigaigaenpa jaratyo ineimaigairo igamane...
27 Xantanxitsya Jisaiasi yotsirinxaxoiganaxeri yogonteireiganaxeria Biseraere ixanti: “Intobaigabageigabetaxenpatyo yogonteireiganaxeria Biseraere inxanyoigabetaxenparotyo inpanexi otsapiaxutiria aryonatoani nia xantanxitsya inpogereagarantaigaxenpatyo, intaganibani naigaatsyame paniropage irabisaaxoigaxeria Tasorentsi.
28 Inxenaxagaxerotari ixantaxeria pairani xatsixetyoa irotsimanxaigaxenpari mayaniro teria inxematsaigeri inpogereaigaxeria”...
9 Pinxantaxerixa: “Yogari Jesosi inti Notinxami”, aixiro pogatasanotaxea pinxantaxea: “Arisanoni yoganiairi Tasorentsi ixamabetaxara”, aryo pinxante irabisaaxotaxenpi Tasorentsi.
10 Arisanoni ineaigiri Tasorentsi xanyomataxa tenirixatyo irobetsixumaige teria ontyapaete yogaegi xematsatasanoigiriria Jesoxirisito. Aixiro yabisaaxoigaxeri mayaniro xantaigatsyaria: “Jesoxirisito inti Notinxami”.
396 11 Oxantaxetari Yotsirinxaxagantaxeria Tasorentsi oxanti: “Tsinirixa xematsataxerime ineni, jaratyo yasinonxaa jaranixa ixematsatiri xogapage”.
12 Jantari ixantaxea maixa inti ixantaigaxe mayaniro matsigenxaegi, ineni ineaigaxeritari imirinxa aryo ixanyotabaxagaigaxa tea inxantatigumaigenpa, intirixa jorioegi intirixa teria ineniegi jorioegi, panirotari ixantaxara ineni, inti Itinxami mayaniro. Jerotyo pairo ixabintsaasanobageigiri mayaniro niaigiriria.
14 Xantanxitsya jarixa yogataigi inti Bisaaxotantatsyaria yomitiganxaxeria Tasorentsi irabisaaxoigaxaea ¿aryo tyara inxantaigaxenpara iriniaigaxeria inxantaigaxeria irabisaaxoigaxeria? Aixiro jarixa ixemaxoigiri, ¿tyara inxantaigaxenpara irogataigaxea inti Bisaaxotantatsyaria? Aixiro jarixa tsini xamantaigiri, ¿aryo tyatyo inxantaigaxenpara inxemaxoigaxeria?
15 Jarixa itimi mitiganxaigaxerimeria inxamantaigaxeria, ¿aryo tyatyo inxantaigaxenpa iriaigaxea? Aryotari oxantaxeri Yotsirinxaxagantaxeria Tasorentsi oxanti: “¡Isinebentabagetunxanityo xenxiabageigatsyaria xantaigaxeriria mayaniro tyara inxantaigaxenpa tyapae irabisaaxoigaxeriniri Tasorentsi!”
16 Xantanxitsya jantari ixamantaigabetunxania teatyo inxematsaige mayaniro, aryotari ixantaxeri Jisaiasi pairani ixanti: “Notinxami, noxamantaigabetaxari pixantaxeria bineni, teatyo inxematsaigena”.
17 Irobentia maixa jarixa axemaxoigiri Xirisito tyaxa ixanta yabisaaxotantia, ¿aryo tyatyo anxantaigaxenpara agataigaxea inti Bisaaxotantatsyaria? Jantari anxemaxoigaxeria irotari onxenantaxenpa agatantaigaxenparia tyapae anxematsaigaxeria.
7 Maixa pinxantaigaxerityo yoga xanyotaxeroria maixa janxia itentaigainpi tyapae pinxanyoigaenparoniri pan teria onxonogenxani opoegantaria. Ineni ontitari ixanyotaxaro ogantagaria opoegantaria pan. Jantari jarixa pixanyoigiri maixa onti inpaenxaiganaxenpi bineniegi aixiro pinxanyoiganaxenparia ineni. Bineniegi ontitari pixanyoigaxaro oga pan teria onxonogenxani opoegantaria osexataganiria Pasexoaxu, ixamabentaigaxaitari Xirisito isaanxaxeroa teria ontyapaete ixanyotaxaria obisya isexataganiria Pasexoaxu.
21 Yogari Xirisito teatyo irobetsixabetenpa teria ontyapaete xantanxitsya yotsimanxaxerityo Tasorentsi onti yotsimanxabitaxeri abetsixaigia teria ontyapaete aneniegi ixanyotagabagetaxari irinirixa betsixanxitsya teria ontyapaete tyapae inxamabentaigaxaea tyapae anxematsaigaxeririxa ineaigaxaeniri Tasorentsi xanyomataxa tenirixatyo abetsixumaige teria ontyapaete.
6 Aryo ixanyotaxa Jaberan ixematsataxeria Tasorentsi, jerotyo ineantaxariria xanyomataxa tenirixatyo irobetsixumate teria ontyapaete.
14 Tea paniro inxamabentaigena naneniegi jorioegi, ixamabentaigaxerityo aixiro teria ineniegi jorioegi tyapae inxabintsaabageigaxeriniri mayaniro xematsaigaxerimeria inxanyotagaigaxenparia Jaberan ixabintsaabagetaxeria iromitiganxaxeria Isure irobasigaxenpara isureegixu. Maixari mataxa boxaxe yobasigaxara asureegixu. Ixantaxeriria Tasorentsi Jaberan
15 Maixa, napigematsaegine, noxogaxe nonxantaigaxenpia pine omirinxa tatarixa oita axogaigaxe asariaxagaigaxenparia pasini, onti atsirinxaxoigaxero sanxebantixu, inpogini amaigaxero abairoegi irorori janiri oxantatigumatagani axantaigaxeria.
16 Pairani Tasorentsi ixantaxeri Jaberan inxabintsaabagetaxeria ineni intiegiri aixiro irogonteireiganaxeria. Xantanxitsya jantari ixantaxeria: “Intimaxe pogonteiretanaxeria xabintsajaigaxerimeria mayaniro matsigenxaegi”, tea aryo inxanteri: “Pogonteireiganaxeria”, onti ixantiri: “Pogonteiretanaxeria”, intitari iniaxotaxe Xirisito.
17 Jantari ixantaxeria maixa onti ixantaxeri pairani tetyara intime Moisesi tsirinxaxotaxeromeria inpogini mayatiro ixantagetaxeria Tasorentsi. Inpogini abisanaxea
430 siryagarini yotsirinxabetaxarotyo xantanxitsya Tasorentsi teatyo inxantatigumatero ixantaxeriria Jaberan pairani, mataxatari ixantaxeri inxabintsaabagetaxeria.
18 Intagatime irabisaaxobiigaxaeme
399 anxenaxagaigaxeroa yotsirinxaxotanaxeria Moisesi aryo jameroxa ixantiri Jaberan inxabintsajaigaxeria mayaniro intaganiria inxematsaigaxe ineni, xantanxitsya imataxeri ixantaxeri.
19 Iroro maixa ¿tatatyo yotsirinxaxagabitaxeria Tasorentsi Moisesi? Ontitari yotsirinxaxagabitaxeri ogatasanotaxenxania onti yobetsixageigi teria ontyapaete mayaniro matsigenxaegi. Ontitari ixogaxe Tasorentsi onxenaxagaxenxania yotsirinxaxotanaxeria Moisesi xigonxiro agapaaxenpara inxenaxagaxeroa ixantaxeriria Jaberan pairani iroboxapaaxea irogonteiretanaxeria. Jantari ixogaxea Tasorentsi irontsirinxaxagaxeria Moisesi mayatiro ixogagetaxeria onxenaxagaxenxania, ixantaxeri isaanxariite inxamantaigaxeria mayatiro ixantaigaxeriria inpo iritya gataigaxerime itobaireegi.
21 ¿Matsi aryo noxantaxe ogari yotsirinxaxotanaxeria Moisesi onti ogagaxero ixantaxeria Tasorentsi iniaxeria Jaberan? ¡Teatyo! Jantari oganianteme yotsirinxaxotanaxeria Moisesi anxantaxania antimaigaxe iromeroxa irabisaaxobiigantaigaxaeme Tasorentsi.
22 Xantanxitsya aityo otsirinxaxotunxani oxanti: “Mayaniro intiegi betsixaigatsyaria teria ontyapaete teatyo iragabeimaige irapaxuaigaeroa”. Oxanyotantaxaria maixa tyapae irabisaaxoigaxeriniri Tasorentsi mayaniro xematsaigaxerimeria Jesoxirisito imagisantaeroa yobetsixaxeria teria ontyapaete.
23 Pairani tetyara iroboxe Jesoxirisito naneniegi jorioegi onti noxenaxoigabeta yotsirinxaxotanaxeria Moisesi, tyanpa nonxantaigaxenpa nanpaxuimaigaxeroa, nogataigaxetari jarixa noxenaxagaigiro mayatiro onti iritsimanxaigaxena Tasorentsi. Xantaxa oxanyotaxara maixa xigonxiro yoboxapaaxea Jesoxirisito irabisaaxoigaxeria xematsaigaxerimeria.
24 Xantanxitsya ogari yotsirinxaxotanaxeria Moisesi irotari gataigabetaxena tetyara iroboxe tyapae nonxematsaigaxeriniri inpogini iroboxaxea osi
400 irabisaaxoigaxena.
25 Maixa naneniegi xematsaigiriria teanixa iroro nonxenaxoigae yotsirinxaxotanaxeria Moisesi.
26 Mayaniro bineniegi bintiegi itomiegi Tasorentsi, pixematsaigaxeritari Jesoxirisito.
27 Mayanirotari aneniegi gisabinxajaiganxitsyaria xematsaigaxeriria Xirisito onti atsipatasanoigari ineni asigasanoiganaxeria.
28 Maixa janxi axantaigai ixantatigaigaxa jorioegi tea irisigaigeri teria ineniegi jorioegi. Aryo ixanyoigaxa yonperaigaganiria intiegiri teria ironperaigenxani, surariegi ontiegiri tsinaneegi, mayanirotari atsipaigaxari Xirisito aryo asigabaxagaigaxa, aixiro aryo asigaigaxeri ineni.
29 Maixa bineniegi xematsaigiriria Xirisito xanyoigamataxabi bintieginirixatyo yogonteireiganaxeria Jaberan, irotari inxabintsaantaigaxenpiria Tasorentsi ixenaxagaxeroa mayatiro ixantagetaxeriria Jaberan.
Ixogaxotagantaigaxeria tyapaetyarixa inaigaxe
1 ¿Ainyoeginpi mayaniro bineniegi basigaigatsyaria xara Piripoxu tyapaetyarixa pinaigaxe? Naneni ainyona jaxa tyapaetya nonaxe. Notsipataxari Timotero nontsirinxaigaxenpia bineniegi sentaigiriria xematsaigatsyaria, aixiro bineniegi xabintsajaigiriria xematsaigatsyaria intiegiri aixiro mayaniro papigematsaegine. Nantiegitari ixogaxagaigaxe Jesoxirisito nantabageigaxemeria.
2 Noniabentaigaxenpi inxabintsaabageigaxenpia Apa Tasorentsi intiri Atinxami Jesoxirisito intimaxagaigaxenpia tyapae janiri tatoita pobanxinabentabageigaa. Paboro iniabentaigaxeria xematsaigatsyaria
3 Omirinxa noxenxiaxoiginpia noxantaxeri Tasorentsi nosinebagetaxa.
4 Jantari noniabentaiginpia nosinebagetaxatyo xara,
6 Yogari Tasorentsi iritari niasurentaigaxenpi otyara osi pixematsaiganaxeri. Maixa nogatasanobagetaxe inxantaxani inxanyotagaigaxenpi maixa, aixiro iragabeaxagaigaxenpi tyapae aryonpaniri pinxematsatasanoiganaxeriri xigonxiro agabagetanaxenpara iroboxantapaenparia Jesoxirisito.
7 Nosinebentaigaxenpityo xara. ¿Aryo jaratyo nosinebentaeginpi? Notasanoigaxenpitari noneaxea yagabeaxagaigaxenpia Tasorentsi patsipereabentaigaxeroa Iriniane pixanyoigaxenara naneni nantabagetaxeneria Atinxami.
402 Pairani tetyara irasitaxoitena ainyotyara noxenxiaxotiro Niagantsi xamantaxotaxeriria Jesoxirisito noxantaigaxeria mayaniro onti arisanoria. Bineniegi omirinxa pixabintsaabageigaxena. Aryo oxanyotaxa maixa yasitaxoitaxenara ainyotyatyo pixabintsajaigana.
8 Yogatasanobagetaxe Tasorentsi noxogasanotaxe noneaigaxitenpia, notasanobageigaxenpitari noxanyotaxaria Xirisito yotasanoigaxaia.
9 Jerotyo omirinxa noniabentunteigaxenpi tyapae aryonpaniri pintabaxagasanobageiganaxenpari pinxenxiasanobageiganaxenparoa tyapaeripage, aixiro pogatabageiganaxeroa mayatiro ixogagetiria Tasorentsi.
10 Noniabentaigaxenpi pogatasanoiganaxeroa tyati pairo abisaxe otyapaetaxea osi pobasigabageiganaxea tyapae. Inpogini inpigaatea Xirisito ineaigapaaxenpi negintebageigamataxabi maneri tatanpatyo xantaxagantaigaxenpime.
11 Iragabeaxagaigaxenpitari Jesoxirisito pinegintetasanobageiganaxenpara tyapae irisinebentasanotanaxenxaniniri Tasorentsi inxantaxenxania pairotyo ityapaebageti yagabeabagetityo xara. Isinebagetaxatyo Paboro ixenxiaxotunxania Jesoxirisito
12 Napigematsaegine, noxogaxe pogataigaxea yasitaxoibetaxenatyo xantanxitsya aryonpatyo oxenxiaxotasanotanunxaniri Niagantsi Tyapaeri xamantaigaxairia tyara ixanta Jesoxirisito yabisaaxotantia.
13 Mayanirotari sentaigiroria ibanxo xobeenxari Sesa intiegiri mayaniro xemaxoigaxenaria nasitaxotaxara yogataigaxe onti yasitaxobiitaxena ineaigaxenara noxematsatasanotaxeria Xirisito noxenxiaxotaxeria.
14 Ainyo tobaeni napigematsaegine ineaigaxenara yasitaxoitaxenara teanixa intsarogaigae ineniegi onti ixenxiaxoiganaxero Iriniane Tasorentsi.
403 Xantanxitsya itimagarantaigaxe pasini tea inxenxiaxobintsaigeri Xirisito, ontityo ixenxiaxotamanpegaigari xogapage yotsimanxaigaxenatari ineaigaxenara noxematsatagageigamatirityo tobaeni matsigenxaegi. Irotari ixanyotantaigaxaroria maixa, ixogaigaxetari irabisumanaigaxenara. Xantanxitsya itimagarantaigaxe pasini intityo ixenxiaxobintsaigaxe Xirisito, isinebentaigaxarotari Iriniane Tasorentsi.
16 Ineniegi yotasanoigaxena ineaigaxetari inti xogaxagaxena Tasorentsi nonxenxiaxobagetaxeria Xirisito noxamantaigaxeria mayaniro tyara ixanta yabisaaxotantia.
17 Xantanxitsya yogaegiri xogaigabetanxitsyaria irabisumanaigaxenara ontityo ixenxiabageigaxe xogapage ineaigiri aryori iragabeaigaxe irasinonxaaxagaigaxenara, ineaigaxenatari yasitaxoitaxenara.
18 Xantanxitsya tyaxa ixantaiga ineniegi ixenxiabageigaxea teatyo tyara onxantumatena, onti nosinebagetaxa noneaxetari ixenxiaxotasanobagetunxania Xirisito. Aixiro aryonpatyo nosinetasanobagetanaxari
19 nogataxetari
20 Tea nonxoge nobetsixaxea tatarixa oita gipasibentagaxenameria inpogini, onti noxogaxe nonxamantaxotaxeria Xirisito jara notsarogumati. Aryorixa samani nobasigaxenpara ontirixa iroginoriaitaxena noxogaxe nonxantaxania nonxanyotaxenpa maixa tyapae irisinebentasanobagetaxenxaniniri Xirisito.
21 Maixari maixa ainyotyara nobasiga intagatityo noxogaxe nonpirinibentabagetaxeroa nantabagetaxeneria Xirisito. Xantanxitsya pairo abisaxe otyapaetaxea nonxamaxea, nogataxetari onti noataxe inenixu nonxantaxania nobasigimotaxenpari.
22 ¿Tyatirixara pairoria abisaxe otyapaetaxea? Tea nogate. Intagati nogataxe ainyotyanarixa nobasigaxenpa jaxa xipatsixu nonxantaxani nonxenxiaxobagetaxeri Xirisito tyapae nonxematsatagaigaxeriniri pasini matsigenxa.
23 ¿Tyaxa nonxante? Oxomubageta, pitetirotari noxogaxero. Noxogabetaxa nonxamaxea maixa tyapae noataxeniri nobasigimotaxeria Xirisito, pairotari abisaxe otyapaetaxea,
24 xantanxitsya aryotya noxogabai jatatainara noxami, noneaxetari pairo otyapaetaxe nobasigabentaigaxenpia.
25 Irotari nogatantaxaria jatataina noxami onti nobasigasitaxe nosintsitagaigaxenpia aryonpaniri pinxematsatasanoiganaxeriri Jesoxirisito.
26 Jantari irapaxuaitaenarixa aryo noboxaate nonxamosoigaatenpia iroro pogatantaigaxenpa onti ixabintsaabagetaxena Jesoxirisito osi pisinebentasanobageiganaxenpari.
27 Bineniegi pixematsaigaxeroa Niagantsi Tyapaeri xamantaigaxairia tyara ixanta Xirisito yabisaaxotantia osi yabisaaxoigaxenpi. Irotari maixa intagati noxogaxe pinegintetasanobageigaxenpara pinxenaxagasanoigaxeroa mayatiro ixogagetiria ineni. Inpo aryorixa noboximoigutenpi ontirixa nonabetaxenpa parixoti noxogaxetyo nonxemaxoigaxenpia pixematsatasanoiganaxeria Xirisito tea panpaxuimaigeri, ontiri aixiro pitentabaxagaiganaxa patsipereabentabageigaxeroa Niagantsi Tyapaeri pixamantaigaxeria mayaniro tyara oxanti.
28 Jara pipinxumaigiri tsimanxaiginpiria, inpo ineaigaxenpirixa tea pintsarogaige aryo pinxante irogatasanoigaxe ineniegi arisano irotsimanxaigaxeri Tasorentsi inpogini, xantanxitsya bineniegi onti irabisaaxoigaxenpi.
29 Tea patiro inxogaxagaigenpi Tasorentsi
405 pinxematsatasanoigaxeria Xirisito. Ixogaxagaigaxenpityo aixiro pantsipereabentabageigaxeria
30 pinxanyoigaxenara naneni natsipereabentabagetiria. Pogunteigaxenatari pairani natsipereabentiria, aixiro maixa pixemaxoigaxena tsipereanatsyana. Inxanyoigaxenparia Xirisito
1 Maixa isintsitagaigaxenpi Xirisito, aixiro yotasanoigaxenpi jerotyo pisinebagetantaigaxaria. Yogari Isure Tasorentsi yobasigaigaxa pisureegixu, aixiro yogataigaxenpi pintsarogaxagabaxagaigaxenpara pontabaxagaigaxenpara.
2 Irotari nonxantantaigaxempiria pixogaigaxerixa pogisineasanoigaxenara basigasanoigenpatyo tyapae jara potsimanxabaxagaiga, tabaxagasanoigenpa, xemabaxagasanoigenpa aixiro tsipabaxagaigenpa pantabageigaxeneria Atinxami.
3 Jara pixogaigi pabisumananaigaxeria papigematsaegine. Jara pixenxiiaigairo pobetsixaigaxea pabentaxobageigaxenparia. Noxogaxe pinxemisantaxobageigaxenpara, aixiro noxogaxe tsitsyata pineaigaenpa pairotyo yabisabageigaxenpi pasini.
5 Omirinxa pinxanyoigaxenpari Jesoxirisito.
6 Atsi guntete, ineni onti ixanyota maixa: Intibetaxa Tasorentsisanoria, xantanxitsya ixantaxeria Iriri iroboxaxea jaxa xipatsixu irobogaxea inxanyoigaxaea aneniegi tea inxante: “Jara noati, nantitari Tasorentsi”.
7 Ontityo yoboxuti jaxa xipatsixu yobogaxea
ixanyotasanotaxari matsigenxa teanixa inxobeenxatae, tsitsyatatyo ineni ixanyotagaxa yonperataganiria.
8 Yatsipereabagetaxe ixemisantaxobagetaxa.
Omirinxa ixematsatasanobagetaxeri Iriri, jerotyo tsitsyata ineni ixamabentaigaxai xorosixu.
406 9 Irotari ixaemantaariria Tasorentsi ixobeenxatagasanotairia,
aixiro yabisaxagabagetaxeri tyapae irabisabageigaxeriniri mayaniro.
10 Ixanyotantaxariria maixa tyapae
intigeretobentaigaxeriniri mayaniro basigaigatsyaria xurayo, intiegiri mayaniro basigaitsyaria jaxa xipatsixu, intiegiri mayaniro sabipatsaxuniria
11 inxantaigaxea:
“Yogari Jesoxirisito inti Atinxami”, inpo ineaxenxani Apa Tasorentsi pairo yagabeabageti osi irisinebentabagetanaxenxani. Ioxotagantaigaxenpara arisano ixematsatasanoigaxeri Jesoxirisito
12 Napigematsaegine notasanoigaria, pairani nonabetaxara bineniegixu pixematsatasanoigaxena pixenaxagasanoigaxero mayatiro noxantaigaxenpiria. Xantanxitsya maixa nonaxea parixoti noxogaxe aryonpara pinxematsatasanobageiganaxenari. Yabisaaxoigaxenpitari Tasorentsi nonxantantaigaxenpiria pinpinxatsatasanoigaxeria pinxenaxagasanoigaxeroa mayatiro ixogagetiria, tsitsyania papaxuaiganairoxari.
13 Iritari niasurentaigaxenpime Tasorentsi tyapae pinxogaigaxeniri pobetsixaigaxea mayatiro ixogagetiria ineni, aixiro ineni sintsitagaigaxenpime tyapae pagabeaigaxeniri pobetsixaigaxeroa.
14 Xantanxitsya jaratyo piperaigaro, aixiro jara tatoita potatsibentabageiga
16 aixiro
407 pinxamantantasanoigaxeroa Niagantsisanoria ganiaigaxairia. Inpogini iripigaatea Xirisito nosinebagetaxenpa, ineaxenatari tea aryo nantsipereabentaigenpi xogapage, onti noxematsatagasanobageigaxenpi.
17 Bineniegi onti pixematsatasanoigiri Tasorentsi. Pineaigabetaxatyo patsipereabentaigaxeroa pixematsaigaxeria xantanxitsya teatyo panpaxuaigero onti jatanatsya pantabageigaxeneri Atinxami. Naneni aryo noxanyota maixa natsipereabagetanaxea yotsimanxabiitaxenarotari noxenxiaxotaxeria Jesoxirisito tyara ixanta yabisaaxotantia. Aryorixa iroginoriabitaxenaro xantanxitsya nosinebagetaxa. Maixa noxogaxe pisinebageigaxenpara bineniegi aixiro pintentagaigaxenara.
18 Irotari maixa atsi sineigenpa pinxanyoigaxenara naneni nosinebagetaxara. Timotero intiri Jepaperorito
19 Maixa ineni xoganxitsyame Atinxami Jesosi, nomitiganxaxeri Timotero inxamosoigutenpia, inpogini iroboxaea nosinebagetanaxenpatyo nonxemaxoigaxenpia.
20 Maneri pasini xanyotaxenparimeria ineni ixanyotanara naneni noxenxiiaxotasanoiginpia,
21 imirinxaegitari isatyo xenxiiaxoigaatsya, tea ineni inxenxiiaxotasanoigenpa Jesoxirisito.
22 Xantanxitsya bineniegi pineasanoigiri Timotero itsipabagetanara yamubagetanara noxenxiabagetiroa Niagantsi Tyapaeri xanyomataxatyo inenirixatyo notomisanoria.
23 Jantari nogataxerixa tyara inxantaigaxena sitaxoigaxenaria nomitiganxaxeri inxamosoigutenpia.
24 Naneni noneaxe ixogaxe Atinxami irapaxuaigaenara sintsi, inpo aryo nonxanyotaxe naneni noboxaxite nonxamosoigaatenpia.
25 Pairani pomitiganxaigaxeri apigematsaegine Jepaperorito iramutaxotaxenara. Iritari notentasitaxa noxenxiaxobagetaxeria Xirisito. Maixa noneaxe tyapaetaxe nomitiganxaeria iriataea pineaigabaeria,
26 ixogaxetari tsitsyari ineaigapaaxenpi, yogataxetari pixemaxoigaxeri imantsigabagetaxea.
27 Arisanoni imantsigabagetaxe paenitya inxamabagetanaxe, xantanxitsya itsarogaxagaari Tasorentsi. Tea paniro intsarogaxagenpari ineni, itsarogaxagaxenatyo naneni
408 aixiro janiri nasinonxaasanobageta.
28 Irotari noxogantaxaria nomitiganxaeria iriataea bineniegixu tyapae pisinebageiganaenpaniri pineaigabaeria, inpo aryo nonxanyotaxenpa naneni nosinetanaenpa.
30 Pairani paenityatari inxamabentanaxero yantabagetaxeneria Xirisito. Iritari boxanxitsya yamutaxobagetaxenara, tea pagabeaigenixa bineniegi pinaigaxea nanenixu pamutaxobageigaxenara. Tsitsyania yamatabinaiginpixari gagaigiroria Iriniane Tasorentsi
1 Maixa, napigematsaegine, sinebentabageigenpari Atinxami. Tea nonperatenparonixa nontsirinxaigaenpia aixiro nonxantaigaenpia noxantaigabetaxenpiria pairani tyapaeniri pobasigaigenpa janiri tsini matabinaiginpi.
2 Tsitsyania yamatabinaiginpixari yogaegi teria intyapaetumaige betsixagisebageigiroria teria ontyapaete xantaiganxitsyaria jarixa osegaraatsaitagani asibumesinaegi jara yabisaaxoigajai Tasorentsi.
3 Aneniegi agataigaxetari tea iroro irabisaaxobiigae asegaraatsaiigara, ontitari yabisaaxobiigaxai ineaigaxaia axematsatasanoigaxeria Jesoxirisito, aixiro asinebentasanoigaxaria. Teanixa iroro abentaigenpa tatarixara oita abetsixaigiria aneniegi. Aixiro yogari Isure Tasorentsi yagabeaxagaigaxai aniaigaxeria Tasorentsi anxantaigaxeria asinebentasanoigaxari ineni.
4 Xantanxitsya naneni nonxogea nabentaxobagetenpara nagabeaxetyo nonxantaxea nabisageigaxeri mayaniro notsipaigaria noxenaxagagetirotari yotsirinxaxotanaxeria Moisesi.
5 Xanyotari nobogaxea iroro aganaxara
8 xutagiteri osegaraatsaitunxani nosibumesina, nantitari biseraere yogonteiretanaxeria Bejamin, noniane onti jebereo, nanti pariseosanoria notsipaigaxari napibariseoegitene noxenaxoigaxeroa yotsirinxaxotanaxeria Moisesi.
6 Naneni noxogasanobetaxa nonxematsataxerimea Tasorentsi irotari notsimanxabagetantaigaxariria xematsaigiriria Xirisito nonei aryori ixantatigaiganaxero noxenaxobetaria. Naneni noneabetaxa pairo nonegintebagetaxa.
7 Xantanxitsya maixa teanixa nonxenxiaxotumataero mayatiro nosinebentabagebetaria pairani tyapae irityaniri nonxenxiaxe Xirisito nogatasanotaxeriniri.
8 Pairo abisaxe otyapaetaxea nogatasanotaxeria Atinxami Jesoxirisito, abisagetaxerotyo mayatiro. Jerotyo noneagetanaxero mayatiro nosinebentagebetaria xanyomataxa ontinirixatyo xaarase teanixatari nabentumataenparo. Onti napaxuasanogetanaxero tyapae nogatasanotaxeriniri ineni,
9 aixiro tyapae nontsipatasanotaxenpariniri. Yogari Tasorentsi ineaxena xanyomataxa tenirixatyo nobetsixumagete teria ontyapaete xantanxitsya tea aryo inxanyotero maixa ineaxenara noxenaxagasanogetiroa yotsirinxaxotanaxeria Moisesi, ontitari ineaxenara noxematsatasanotaxeria Xirisito.
10 Pairani yogixoneataxero Tasorentsi iragabeane yoganiairia Xirisito. Maixa naneni onti noxogasanotaxe nogatasanotaxeria ineni tyapae aryonpaniri iragabeaxagasanotanaxenaniri nonxanyotasanotaxenparia. Aixiro noxogaxe nonxanyotaxenparia ineni yatsipereabagetaxea. Tea nonxoge nonxenxiimataeroa tatarixa oita noxogaxeria naneni, xanyomataxa ontinirixatyo notentagaxari Xirisito ixamaxea, osi noxamapitsataxero mayatiro noxogagebetaria.
11 Noxogaxetari nanianaea inpogini nobasigaxenpara inenixu nonxanyotasanotaxenparia. Ipirinibentabagetiria Paboro
12 Tea aryo nonxante noxanyotaxero maixa, xantanxitsya aryonpatyo nopirinibentanaxerori tyapae aryonpaniri nonxanyotasanotanaxenpariri Jesoxirisito, irotari yabisaaxobitaxena.
13 Napigematsaegine, noneaxa tetyasano nonxanyotasanotenpari, xantanxitsya tea nonxoge nonxenxiaxotaenparoa tyaxa noxantabetara pairani, onti noxogaxe aryonpara nonpomirintsibentabagetanaxeroa nonxanyotasanotaxenparia.
15 Mayaniro xematsatasanoigiriria aryotyo inxanyoigaxenpa maixa inxogasanoigaxea inxanyotasanoigaxenparia ineni. Ainyorixa pasini xantatigaigaxeroria ixenxiaigaxeroa tsitsyata irogatagaigaxeri
410 Tasorentsi.
16 Xantanxitsya aneniegi tsame anxenaxagaigaxeroa mayatiro yogatagaigaxairia ineni. Inxanyoiganaxenparia Paboro
17 Napigematsaegine, negintetasanoigenpa pinxanyoigaxenara naneni nonegintetasanobagetara, aixiro pinxanyoiganaxenparia mayaniro xanyoigaxenaria naneni,
18 ainyotari tobaeni teria ineginteigenpa onti yobetsixabageigaxero teria ontyapaete xanyomataxa tenirixatyo inxamabentaigae Xirisito xorosixu. Noxantaigabetaxenpityo omirinxa, xantanxitsya maixa nonxantutaigaenpityo aixiro tsitsyania pixanyoigarixari ineniegi. Naneni nasinonxaxobageigaxarityo yogaegi xanyoiganxitsyaria maixa noragatsixaiganaxarityo,
19 ineniegi iriaigaxetari paraserixu. Ontitari ipirinibentaigi isexa, tea inpasibentagaigumatenparo yobetsixagisebageigaxeroa teria ontyapaete, onti yabentaxobageigaxaro. Intagati ixenxiaxogeigaxe xipatsipagexutiria.
20 Xantanxitsya aneniegi agataigaxe onti aigaxe xurayo anxantaxani abasigasanoigaxenpa janta. Irotari maixa agiantaigaxaria iripigaatea Atinxami Jesoxirisito bisaaxoigaxairia, iritari tentaiganaxaeme.
21 Jantari iroboxapaaxea inxantatigaxagaigapaaxae tyapae anxanyotasanoiganaxenpariniri ineni. Maixari maixa tea anxusogamaneigenixa, xantanxitsya inxantatigaxagapaaxero abatsaegi tyapae anxanyotasanoigaxenpariniri ineni osi jara aneimaigairo agamane. Onti inxantatigaxagantaigaxaero iragabeane yagabeantaroria mayatiro. Ixantaigaxeria irisineventaigaxenparia Atinxami
1 Maixa, napigematsaegine, irotari nonxantantaigaxenpiria jatanatsyara pinxematsatasanoiganaxeri Atinxami. Naneni nopintsatasanotaxa nonxamosoigaxitenpia, notasanoigaxenpitari. Bineniegi pogisineasanoigaxena, bintiegitari nosinebentabageigaria.
2 Ogari Eboria ontiri Suntixe noxogaxe tyapaetyara agabaxagaigaenpa onxemabaxagaigaenpara, ontiegitari xematsaigiriria Atinxami Jesoxirisito.
3 Maixa bineni, napigematsatene notsipatasanotaria,
411 noxogaxe pinxantaigaxeroa ogametiabaxagaigaenpara obasigaigaeniri tyapae. Oneniegitari notsipaigaxa pairani natsipereabentaigaxeroa Niagantsi Tyapaeri noxenxiaxobageigaxeria Jesoxirisito. Inti notsipaigaxa aixiro Xirimente intiegiri pasini napigematsaegine tsirinxaxoiganxitsyaria janta xurayo yotsirinxaxotantaigaxariria Tasorentsi mayaniro inxantaxaniria irobasigaigaxenpa.
4 Omirinxara pisinebentaigaxenpari Atinxami. Nonxantutaigaenpityo aixiro sineigenpa.
5 Pinxabintsaantabageigaxea jara pipugatsatantabageiga tyapae ineasanoigaxenpiniri mayaniro pobasigasanoigaxa tyapae, paenityatari iripigaate Atinxami.
6 Jara tatoita pobanxinabentabageigaa, onti piniaigaxeri Tasorentsi pinebiigaxeria tatarixa pixogaxogeigaxa, aixiro pinxantaigaxeria pisinebentaigaxari ixabintsaabageigaxenpia.
8 Maixa, napigematsaegine, panibati nonxantaigenpi noxogaxe pinxenxiiaigaxeroa mayatiro tyapaeripage. Pinxenxiiaigaxeroa arisanoria teria amatabitante, aixiro onti pinxenxiiaigaxenpa pairoria abisaxe isinebentaxaroa Tasorentsi. Pinxenxiiaigaxenpa aixiro tyara pinxantaigaxenpa pinegintebageigaxeria pitobaireegi, aixiro pinegintebageigaxenpara bineniegi. Aixiro pinxenxiiaigaxenpara tyara pinxantaigaxeri pitobaireegi pinxabintsajaigaxeria. Intagati pinxenxiiaigaxenpa tyapaetyaria ogisineanti.
9 Pairani nobasigimoigutinpia pixemaigaxena nogatagaigaxenpiria, aixiro pineaigaxena tyara noxantaxa. Maixari maixa noxogaxe pinxenaxagasanoigaxeroa mayatiro nogataigaxenpiria, aixiro pinegintebageigaxenpara pinxanyoigaxenara naneni nonegintetasanotara. Pinxanyoigaxenparixa maixa yogari Tasorentsi irobasigaxagaigaxenpi tyapae janiri tatoita pobanxinabentumaigaa.
412 Piripoxuniria ixabintsajaigaxeria Paboro
10 Maixa nosinebagetaxatyo xara, aixiro nosinebentaxari Atinxami noneaxea pixenxiiaxotasanoiganaanara jerotyo pixabintsaantaigaanaria. Xantanxitsya tea nonxante pimagisantaigabetaxena pairani, nogataxetari pixenxiaxoigabetaxenatyo xantanxitsya tea pagabeaigenixa pinpaxagantaigenara.
11 Aixiro tea aryo nonxante noneaxea noxogaxobagetaxara, jataxetari nogametanaxa noxantaxania nosinebagetaxa, aryorixa jara tatoita nasintumata tyapaetaxetyo.
12 Nogatasanotaxetari tyara nonxantaxenpa nantsipereaxobagetaxenpara. Aryorixa nonxogaxobagetaxenpa ontirixa jara, aryorixa nontasegaxe ontirixa ontimaxe tobaeti nosexataxenparia, xantanxitsya jaratyo tatoita nasinonxaimata, nosinebagetaxenpa,
13 nagabeagetaxerotari mayatiro ixogagetaxeria Tasorentsi, intitari gabeaxagaxena Xirisito.
14 Xantanxitsya maixa nosinetaxa pixabintsajaigaxenara pipaxagantaigaxenara noxogaxogetaxaria.
15 Naneni nogataxe tea pimagisantaigero bineniegi tyara oxantaxa pairani natyaenxara xenxiaxotaxero Niagantsi Tyapaeri Maseroniaxu, inpo noatanaia parixoti. Pogataigaxetari panirotyo pixantaigaxara bineniegi Piripoxuniria pixabintsajaigaxenara pipaxagantaigaxenara noxogaxotaxaria, maneri pasini xematsaigatsyaria paxagantaigaxenameria.
16 Xanyotari ainyotyanara Tesaronixaxu pipaxagantaigaxenatyo aixiro, xantanxitsya teatyo patiro pinpaxagantaigena, pimatutaigaanatyo aixiro.
17 Nosinetaxa noneaxeroa pipaxagantageigaxenaria, xantanxitsya pairotyo nosinebagetaxa nogataxetari inxabintsajaigaxenpia Tasorentsi, ineaxetari ineni pipaxagantageigaxenara.
18 Maixa inti magetaxenaro Jepaperorito pipaxagantageigaxenaria, xigonxiro ogagetaxero mayatiro noxogaxogetaxaria, aityotya onagetai. Naneni noneaxe onti patsipereabentaigaxena xanyomataxa irinirixatyo pipaigaxe Tasorentsi. Ineni isinebentaxarotyo, ineaxerotari tyapaetaxe.
19 Ineni yasintasanobagetaxa mayatiro. Maixa inxabintsajaigaxenpi inpaigaxenpiro mayatiro pixogaxogeigaxaria, ineaigaxenpitari pixematsaigaxeria Jesoxirisito.
20 Inxantaxani irisinebentaxenxani Apa Tasorentsi, jara oxaratumati irisinebentaxenxania. Aryo onxanyotaxenpa.
413 Ixamantaiganairia ixenxiiaigaxaria mayaniro
22 Aryo ixanyoigaxa mayaniro xematsaigatsyaria basigaigatsyaria jaxa ixogaigaxe pinxemaxoigaxeria ainyoegi ixenxiaxoiginpi, irisanotyo xogaiganxitsya pinxemaxoigaxeria tabageigatsyaria ibanxoxu xobeenxari Sesa.
23 Maixa, napigematsaegine, noxogaxe inxabintsaabageigaxenpia Atinxami Jesoxirisito. Aryo onxanyotaxenpa.
Ixamantaigaxeria tyapaetya inaxe
1 ¿Ainyoeginpi bineniegi xematsaigatsyaria basigaigatsyaria xara Tesaronixaxu tyapaetyarixa pinaigaxe? Naneni ainyona jaxa tyapaetya nonaxe. Maixa notsipataxari Suribano intiri Timotero nontsirinxaigaxenpia mayaniro bineniegi xematsaigiriria Tasorentsi intiri Atinxami Jesoxirisito. Noniabentaigaxenpi inxabintsaabageigaxenpia intimaxagaigaxenpia tyapae janiri tatoita pobanxinabentumaigaa. Ixematsatasanoigaxero Niagantsi Tyapaeri basigaigatsyaria Tesaronixaxu
2 Omirinxa noniaigiria Tasorentsi noxantaigaxeri nosinebageigaxa noneaigaxenpia pixematsatasanobageiganaxeria Atinxami Jesoxirisito.
3 Aixiro omirinxa noxenxiiaigaxaro pipirinibentabageiganaxeroa mayatiro ixogagetiria ineni. Pixantaxani pantabagetagantsiiganaxeneri, potasanoigaxaritari. Aixiro patsipereaxobageiganaxa mayatiro, pogiaigaxeritari iripigaatea inpogini.
4 Napigematsaegine, nogataigaxe yotasanoigaxenpi Tasorentsi, aixiro ixogaxagaigaxenpi pinxematsatasanoigaxeria.
5 Jantari noxenxiimoigaxenpia noxamantaigaxenpia tyara ixanta Tasorentsi yabisaaxotantia tea noniaigenpi xogapage, intitari gabeaxagaigaxena Isure Tasorentsi. Aixiro nogatasanoigaxe oga Niagantsi noxenxiimoigaxenpiria onti Arisanoria. Bineniegi pineasanoigaxena tyara noxantaigaxa nobasigimoigutinpia. Noxanyotantaigaxaroria maixa onti tyapae pogatasanoigaxeniri.
6 Inpo pineaigaxenara pimaiganaxa bineniegi pixanyoiganaxena naneniegi,
414 1 TESARONIXAXUNIRIA
415 aixiro pixanyoiganaxari Atinxami. Patsipereabageigabetaxatyo xantanxitsya pisinebentaigaxaro noxenxiimoigaxenpiria, intitari gisineaigaxenpi Isure Tasorentsi.
7 Jerotyo iroro ixemaxoigaxenpia mayaniro xematsaigatsyaria Maseroniaxuniria intiegiri aixiro Jaxayaxuniria ixanyoiganaxenpi bineniegi.
8 Xantanxitsya tea patiro onxemaxotenxani Niagantsi Tyapaeri Maseroniaxu ontiri Jaxayaxu, oxemaxotabunxanityo aixiro parixotipagexu, apagiteaxobagetanaxatari. Aixiro ixemaxoigaxenpi mayaniro pixematsatasanoigaxeria Tasorentsi, jerotyo teanixa onxogaxotaenxani nonxenxiaigaxea naneniegi.
9 Ixenxiaxoigaxenpitari mayaniro iniaxoigaxenpia tyara pixantaigaxa pisinebentaigaxaroa noxenxiimoigaxenpiria pairani noaigaxitia noxamosoigaxitinpia osi poxageiganaxeri pipegageigabetaria pitasorentsite xogapage iritya pixematsatasanobageiganaxe Tasorentsisanoria teria ineero igamane.
10 Aixiro ixamantaxoigaxenpi ixantaigaxea xantaxani pogiaigabaxeria iripigaatea Jesosi Itomi Tasorentsi yoganiairia, iritari bisaaxoigaxairia janiri yotsimanxaigajai Tasorentsi inpogini. Tyara ixantaxa Paboro inaxea Tesaronixaxu
2 Aixiro pogataigaxe jantari natyara boxanxitsya Piripoxu natsipereabageigaxetyo xara yotsimanxaigaxenara Piripoxuniria, xantanxitsya inpo noboxaigaxe bineniegixu isintsitagaigaxena Tasorentsi noxenxiimoigapaaxenpia noxamantaigaxenpia tyara ixanta Tasorentsi yabisaaxotantia. Itimaigabetaxatyo tobaeni tsimanxaigaxenaria, xantanxitsya naneniegi teatyo nontsarogaige.
3 Onti noxenxiaxogantsibageigaxero Niagantsisanoria, tea nogagumaigero. Tea nonxenxiiaigero tatanpa nagantaigaxenparo naneniegi, aixiro tea namatabitantaige.
4 Ixogaxagaigaxenatari Tasorentsi nonxenxiaxobageigaxeria nonxamantaigaxeria mayaniro tyara ixanta yabisaaxotantia. Aryo noxanyoigiro maixa noxenxiabageigia. Tea ineni nonxogaige nogisineaigaxeria matsigenxa, intitari noxogaigaxe nogisineaigaxeria Tasorentsi neasanoigajairia aneniegi tyaxa axantaiga
1 TESARONIXAXUNIRIA
416 asureegixu.
5 Pogataigaxetari bineniegi tea aryo noniaigenpi nonxogaigaxea nogisineaigaxenpia, aixiro tea namatabinaigenpi pinpaigaxenaniri xorixi, ineaxetari Tasorentsi onti arisano noxantaigaxenpi.
6 Naneniegi tea nonxogumaige pinxanyotagaigaxenara xanyomataxa nantieginirixatyo pitinxamiegi, bineniegirixa intiegirixa pasini.
7 Nagabeaigabetaxatyo nonperaigaxenpia, nantiegitari iromitiganxaneegi Xirisito, xantanxitsya tea aryo nonxanyoige maixa, ontityo tsitsyanisano noneginteigaxenpi noxanyotagaigaxenpi jananexiegi ogimonxaigiria iriniro.
8 Pairotyo notasanobageigaxenpi, jerotyo tea patiro nonxogaige nonxamantaigaxenpia tyara ixanta Tasorentsi yabisaaxotantia, xanyotari nonxamabentaigenpia nonxamabentaigaxenpityo.
9 Napigematsaegine, ainyoroxa pixenxiaigaro tyara noxantaigaxa naneniegi nantabageigaxea nosigopibentabageigaxeroa nosexa janiri natsipereaxagumaiginpi bineniegi pinpaigaxenaroa xogapage tyapae nonxenxiimobageigaxenpia. Aryo noxanyoigaxero maixa nantabageigaxea xutagiterixu ontiri aixiro tsitenigetixu.
10 Bineniegi pineaigaxena, aixiro Tasorentsi ineaigaxena nonegintebageigaxara tea nobetsixumaige teria ontyapaete. Aixiro noxenaxagasanoigaxero mayatiro ixantagetiria Tasorentsi tyapae ineaigaxenaniri mayaniro tea tataxona nobetsixumaige teria ontyapaete.
11 Aixiro pixemaigaxena nosintsitagaigaxenpia noxantaigaxenpia jatanatsyara pinxematsatasanoiganaxeria Tasorentsi, ontiri aixiro nogisineaigaxenpia noxanyotagaigaxenpi bintieginirixatyo notomiegi.
12 Nogatasanoigaxenpi noxantaigaxenpia tyara pinxantaiganaxenpa pinegintebageigaxenpara tyapae irisinebentaigaxenpiniri Tasorentsi. Iritari xogaxagaigaxenpi otyara pintentaigaxenparia inpogini inpegaxenpara igobeenxariegite mayaniro pinxanyoigaxenparia ineni ixobeenxatia.
13 Omirinxa noxantaigaxeri nosinebageigaxa, noneaigaxetari noxenxiimoigaxenpiroa Iriniane pixemisantaigabaxero pixematsaigabaxero, pineaigaxetari inti sintaro Tasorentsi, tea ineni sintaigenparome matsigenxa. Irotari Iriniane sintsitagaigaxenpiria bineniegi xematsaigatsyaria.
1 TESARONIXAXUNIRIA
15 Ineniegitari jorioegi ginoriaxagantaigaxeriria Atinxami Jesosi ixanyotagaigaxaria yoginoriaigaxeria pairani xamantantaigatsyaria. Xanyotari naneniegi yotsimanxaigaxena yatsipereaxagaigaxena, pairotari yotsimanxantaigaxe jerotyo Tasorentsi tea tsyoeni irisinebentumaigenpari.
16 Pine maixa nogataigaxeria teria ineniegi jorioegi tyapae irabisaaxoigaxenxaniniri ineniegi aixiro, teatyo inxogaige, ontityo yonabentaigabetabaxena. Jantari ixanyoigaxara maixa aryonpatyo yobetsixabageiganaxeri teria ontyapaete osi yotsimanxasanoigaxari Tasorentsi. Ixogabetaxa Paboro inxamosoigaaterimea Tesaronixaxuniria
17 Napigematsaegine, pairani noxaiganaxenpia xara Tesaronixaxu teatyo noneaigabetaenpi, xantanxitsya ainyotyo noxenxiaxoiginpi, tea nomagisantaigenpi, omirinxatari noxogaigabetaxa nonxamosoigaatenpimea.
18 Irootanaxetyo noboxaigaxemea, naneni xogasanotanxitsya noboxaxea, xantanxitsya tea nagabeaige, intitari xanyotanxitsya Satanasi yonabentaigaxenara.
19 Xantanxitsya maixa noxogaxe nonxantaigaxenpia tata nogiasanoigaxe naneniegi. Ontityo nogiasanoigaxe iripigaatea Atinxami Jesoxirisito, inpogini nontentaigaxenpia nonxantaigaxeria: “Neri yogaegi noxematsatagaigaxeria”. ¿Tsini gisineaigaxename? ¿Tsini nosinebentasanoigaxenpa inpogini? Bintiegityo nosinebentaigaxenpa.
20 Arisanoni bintiegi gisineasanoigaxenameria, aixiro bintiegi nosinebentasanoigaxenpa.
1 TESARONIXAXUNIRIA
418 1 Inpogini noxogasanotaxetari nonxemaxoigaxenpia, tea nagabee nantsipereaxotaenpara, irotari noneantaxaria tyapaetaxe panibani nonae naneni Atenaxu
2 tyapae nomitiganxaxeriniri Timotero inxamosoigaxitenpia. Ineni intitari apigematsaegine notentasiigaria noxenxiaxobageigiria Xirisito tyara ixanta yabisaaxotantia. Noneaigaxe iragabeaxe irogatasanoigaxenpia, aixiro isintsitagaigaxenpia
3 janiri tsini paxuanaxero ixematsatasanotiria ineaxea yatsipereaxagabagetunxania, pogataigaxetari ixantaxe Tasorentsi antsipereabentaigaxeria Xirisito.
4 Jantari nobasigimoigutinpia noxantaigaxitinpi noxanti: “Inpogini antsipereabageigaxe”. Maixari maixa mataxa pineaigaxero bineniegi atsipereantunxania.
5 Inpogini noxogasanotaxetari nonxemaxoigaxenpia nomitiganxantaxariria Timotero
3 1 TESARONIXAXUNIRIA
419 inxamosoigaxitenpia ineaigaxitenpia ainyotyarixara pixematsatasanoigiri Xirisito. Ontitari noxenxiaxa noxantaxe: “Inpa aryoxa yamatabinaigairi xamagarini. Irobentia maixa ontiroxa noxenxiimoigaxeri xogapage”.
6 Maixa pigaa Timotero ixamosoigaxitinpia ixamantaigapaaxena aryonpatyo pixematsatasanoiganaxeri, aixiro potasanotantaiganaxa. Ixamantaigaxena pixenxiaxoigaxenara pixogasanoigaxea pineaigaenara pixanyoigaxenara naneniegi noxogasanoigaxea noneaigaatenpia.
8 Arisanotyo nosinebageigaxa noxemaxoigaxenpitari pixantaxania pixematsatasanobageiganaxeri tea panpaxuaigumataeri.
9 Jerotyo naneniegi noniaigiria Tasorentsi noxantaigaxeri nosinebentabageigaxarityo xara, pairotari yogisineasanobageiganaxena noneaigaxenpia pixematsatasanoiganaxeria, aixiro bineniegi pogisineasanoiganaxenara.
10 Omirinxatyo xutagiterixu ontiri tsitenigetixu noniaigaxeri Tasorentsi noxantaigaxeria noxogaigaxea nonxamosoigaxitenpia nogatasanoigutenpia tetyaria pogatasanoigero.
11 Noxogaigaxe irisentaigaxenara Apa Tasorentsi intiri Atinxami Jesoxirisito nagabeaigaxeniri noboxaigaxitea nonxamosoigaxitenpia.
12 Aixiro noxogaigaxe iragabeaxagaigaxenpia aryonpaniri pontabaxagasanoiganaxenpari, aixiro aryonpaniri pontasanoiganaxenpariri mayaniro matsigenxaegi pinxanyoiganaxenara naneni notasanoiginpia bineniegi.
13 Aryo pinxanyoigaxe maixa tyapae isintsitagaigaxenpiniri Tasorentsi pisurexu janiri pobetsixaigai teria ontyapaete onti pinegintetasanobageiganaxenpa. Inpogini iripigaatea Atinxami Jesosi intentaigaxenparia mayaniro xematsaigiriria ineaigaxenpi Apa Tasorentsi negintebageigaxabi.
1 TESARONIXAXUNIRIA
420 Tyara inxantaxenxani irogisineaxenxania Tasorentsi
1 Napigematsaegine, pairani nogataigaxenpi tyara pinxantaigaxenpa pinegintebageigaxenpara tyapae irisineigaxenpiniri Tasorentsi, inpo pixematsatasanoiganaxena noxantaigaxenpiria. Maixa nonxantutaigaenpityo aixiro aryonpara pinxanyoiganaxenpari maixa, intitari xantanxitsya Atinxami Jesosi.
2 Bineniegi pogataigaxetari onti nogataigaxenpi mayatiro ixantaigaxenaria,
3 ixogaxetari Tasorentsi pinegintetasanobageigaxenpara pinpirinibentaigaxeroa ixogagetiria ineni. Jara piatasiigiro tsinaneegi teria oneniegi pasiegi pixoriigiria. Aryo onxanyoigaxe tsinaneegi jara oneaigi pasini surariegi teria ineniegi asiegi oxoriigiria.
4 Yogari surariegi noxogaxe irogataigaxea tyapaetaxe inxoriigaxea tsinane, xantanxitsya negintetyara irogataigaxero inxoriigaxeroa.
5 Jara ixanyoigari yogaegi teria inxematsaigeri Tasorentsi ixatsagemaigiroa tsinaneegi xogapage.
6 Aixiro tea nonxoge oneaxotantabagetenxania tsinane. Noxantaigabetaxenpityo pairani, xantanxitsya maixa nonxantutaigaenpityo aixiro, irotsimanxabageigaxerityo Atinxami mayaniro xanyoigaxeroria maixa,
7 teanixa iroro irabisaaxobiigae Tasorentsi tyapae jatanatsyara abetsixageige posantepage teria ontyapaete. Ontitari yabisaaxobiigaxai anegintebageigaxenpara anpirinibentaigaxeroa ixogagetiria ineni.
9 Nogataxe Tasorentsi yogataigaxenpi pontabaxagaiganaxenpara. Irotari maixa jara notsirinxaiginpi nonxantaigaenpia aixiro.
10 Aryotari pixanyoigaxari maixa potasanoigaria mayaniro papigematsaegine basigageigatsyaria Maseroniaxu, xantanxitsya noxogaxe aryonpa pontasanobageiganaxenpariri.
11 Tyapaetyara pobasigaigaxenpa. Intagati pinpirinibentabageigaxe pasipageegi pantane, jara onti pantaxotantabageigi. Tsitsyatatyo pantimobageigaxenpa bineniegi jara poberaantabageigi, onti pinxanyoigaxenpa noxantaigaxenpia
12 tyapae janiri ipomatsanaiginpi pasini teria
1 TESARONIXAXUNIRIA
421 inxematsaige, aixiro tyapae ontimagetaxeniri tatapagerixa oita pixogaxogeigaxaria. Tyara onxantanaxenpa inpogini iripigaatea Atinxami
13 Maixa noxogaigaxe pogataigaxea tyara inxantaiganaxenpa inpogini apigematsaegine xamageiganxitsyaria tyapae janiri pasinonxaabageiga pinxanyoigaxenparia teria inxematsaige, teanixa irogataige anianaenxania.
14 Aneniegi agataigaxetari ixamabetaxa Jesosi inpo yanianai. Aixiro agataigaxe aryo inxanyotagaigaxenpari Tasorentsi iroganiaigaeria mayaniro xamageiganxitsyaria xematsaigiriria Jesosi tyapae intentaigaxenpariniri inpogini iripigaatea.
15 Yogataigaxenatari Atinxami nogatantaigaxaria aneniegi tetyaria anxamaige iripigaatea ineni jara axetyo jibaigiri xamageiganxitsyaria.
16 Oxetyotari inxaemaxe Atinxami irapatoitaigaxeria isaanxariite, inpo irimataxenpa yoga isaanxarite pairoria yabisabagetaxe inxaemaxea ineni ontiri aixiro ontibotaxenxani itibore Tasorentsi, inpo iraguitapaaxe Atinxami osi intinajaiganae xematsaigatsyaria xamageigabetanxitsyaria iraniaiganaea.
17 Inpogini aneniegi tetyaria anxamaige antentaiganaxenpari ineniegi xamageigabetanxitsyaria jaigaxea mararoxu antonxiboaigabaxenparia Atinxami xurayo, inpo osi anxantaxani antsipatasanoigaxenpari ineni.
18 Irotari nonxantantaigaxenpirira maixa pinxenxiaigaxenparoa oxa pogisineabaxagaigaxenpara.
1 Maixa, napigematsaegine, jara notsirinxaiginpi nonxantaigaxenpia tyati iripigantaenpa Atinxami,
2 pogataigaxetari onti inxomutagantapaaxenpa inxanyotapaaxenpari xosinti yoboxia tsitenigetixu inxositea.
3 Aryoni onxanyotaxenpari maixa inxantaigabetaxenpa mayaniro: “Maixa tyapaetya anabageigaxe jara tatoita gumaigai”, xatsixetyo irotsimanxaigaxenpari Tasorentsi iratsipereaxagabageigaxeria, tyanpatyo iriaigaxe. Onti onxanyotaxenparo oxatsitaxotia tsinane xatsixetyoa oxemabaxero oxatsitanaxea, tyanpatyo oatea xara.
1 TESARONIXAXUNIRIA
422 ineniegi inpogini inxomutagaigapaaxeria.
5 Bineniegi bintiegitari xutagitetaxoiganxitsyaria pixematsaigiritari Xirisito, jerotyo pogiantaigabaxariria iripigaatea, teanixa aryo anxanyoigenpari betsixaigatsyaria teria ontyapaete mapunasetaxoiganxitsyaria.
6 Ineniegi tea inxenxiimaigero iroboxantaenparia Atinxami, xanyomataxa ontinirixatyo imagaigaxe, xantanxitsya jara axanyoigari ineniegi. Tsame agiaigabaeria anegintetasanoigaxenpara.
7 Yogari magaiganxitsyaria onti imagaigaxe tsitenirixu. Aryo ixanyoigaxa aixiro sinxiiganxitsyaria onti isinxiiga tsitenirixu.
8 Xantanxitsya aneniegi onti axutagitetaxoigaxe axematsaigaxeritari Atinxami, jerotyo tsame aryonpara asintsitasiiganaxerori mayatiro teria ontyapaete anxematsatasanoiganaxeria Tasorentsi, aixiro antabaxagasanoiganaxenpara ontiri aixiro agiaigabaxea agaxenpara xutagiteri jatantaigaxenparia xurayo antsipaigaxenparia Jesoxirisito bisaaxoigaxairia. Anxanyoigaxenparixa maixa aryonpatyo anxenxiiaiganaxerori tyapaeripage.
9 Teanixa inxante Tasorentsi ixogaxe irotsimanxaigaxaea, ontitari ixantaxe ixogaxea irabisaaxoigaxaea janiri aneaigairo agamane, aryoanxiniri axematsaigaxeria Atinxami Jesoxirisito.
10 Ineni ixamabentaigaxai tyapae antentaigaxenpariniri inpogini iroboxaatea ainyotyarixa aniaigaxe ontirixa mataxa xamaigaxai.
11 Jerotyo nonxantantaigaxenpiria pogisineabaxagaigaxenpara, aixiro pisintsitagabaxagaigaxenpara, pinxantaxania pinxanyoiganaxero maixa. Ixamantaiganairia
12 Maixa, napigematsaegine, noxogaxe pinxemisantaigaxeria yogaegi ixogaxagaigaxeria Tasorentsi irogataigaxenpia, aixiro isintsitagaigaxenpia pinxenaxagasanoigaxeroa ixantaxeria Atinxami.
13 Omirinxa ipirinibentabageigaxenpi yogataigaxenpia, irotari nonxantantaigaxenpiria pinpinxatsaigaxeria, aixiro pisinebentaigaxenparia. Aixiro noxogaxe pintsipabaxagaigaxenpara pobasigaigaxenpara tyapae.
14 Pinxanomajaigaxeria perantiegi, pisintsitagaigaxeria tsarontiegi intiegiri aixiro tetyaria isintsitasiigero tatarixa oita
1 TESARONIXAXUNIRIA
423 boxasiigaxeriria, pantsipereaxoigaxenparia mayaniro.
15 Tyaxa inxantaigaxenpi papigematsaegine jara pipugaigari, onti pinxabintsaabaxagaigaxenpa, aixiro pinxabintsajaigaxeria mayaniro.
17 Pinxantaxania piniaigaxeri.
18 Aryorixa pobasigaigaxenpa tyapae ontirixa pantsipereabageigaxe, xantanxitsya pinxantaxania pisinebentasanoigaxenpari Tasorentsi, irotari ixogaxe ineni, bintiegitari xematsaigiriria Jesoxirisito.
19 Pinxematsatasanoigaxeria Isure Tasorentsi tyaxa inxantaigaxenpi iriniasurentaigaxenpia.
20 Aixiro jara pipomatsatumaigiri xamantantaigatsyaria,
21 xantanxitsya oxetyo pinxemisantaigabaxeri yogataigaxenpia, inpo pineaigaxerixa xatinxa yogaxero aryo pinxante pinxematsaigaxerityo.
22 Ogari mayatiro teria ontyapaete jara pixenxiimaigaaro.
23 Maixa noxogaxe irogisineaigaxenpia Tasorentsi janiri tatoita pobanxinabentumaigaa. Aixiro noxogaxe isintsitagaigaxenpia tyapae pinxenxiasanoigaxeriniri ineni, aixiro pinpirinibentabageigaxeroniri mayatiro ixogagetiria. Inpogini iroboxaatea Atinxami Jesoxirisito ineaigapaaxenpi negintebageigaxenpi.
24 Nogatasanotaxe aryo inxanyotagaigaxenpi, intitari xogaxagaigaxenpi pinxematsatasanoigaxeria, aixiro inti xenaxagagetiroria mayatiro ixantagetiria.
25 Maixa, napigematsaegine, noxogaxe piniabentabageiganaxenara.
26 Pinxantaigaxeria mayaniro apigematsaegine ainyona noxenxiasanoigaari.
27 Oxari oxa sanxebanti notsirinxaigaxenpiria maixa noxogaxe piniabantaigaxeneria mayaniro apigematsaegine patoitaiganxitsyaria xara, intitari xoganxitsya Atinxami Jesoxirisito.
28 Maixa noxogaxe inxabintsaabageigaxenpia Atinxami Jesoxirisito.
Paboro inti iromitiganxane Jesoxirisito
1 ¿Ainyonpi notomi Timotero tyapaetyarixa pinaxe? Naneni ainyona tyapaetya nonaxe. Naneni nanti iromitiganxane Jesoxirisito, intitari mitiganxaxena Tasorentsi Bisaaxoigaxairia, aixiro inti mitiganxaxena Atinxami Jesoxirisito agiaigairia iripigaatea intentaiganaxaea xurayo anxanyotasanoigaxenparia ineni.
2 Timotero, bineni binti notomisanoria, nantitari xematsatagaxenpi. Noniabentaxenpi inxabintsaabageigaxenpia Apa Tasorentsi intiri Atinxami Jesoxirisito intsarogaxagaigaxenpia irobasigaxagaigaxenpia tyapae janiri tatoita pobanxinabentumataa. Tsitsyania yamatabinaiginpixari matagabageigatsyaria 3-4
424 1 TIMOTERO
425 ibairopage gonteireiganaxeriria osi ixenxiaxotaxeri. Onti ipirinibentabageigiro xogapage. ¿Matsi tyara inxantaigaxero?, irotari oxenantaria yotsimanxabaxagaiganaxara, aixiro tea iroro ixogagetiria Tasorentsi. Ogari ixogagetiria ineni ontitari anxematsatasanoigaxeria Jesoxirisito, aixiro anegintebageigaxenpara. Maixa, bineni Timotero, xantaigeri irapaxuaiganaxeroa oga yogatagantagisebageigiria.
5 Noxogaxetari pinegintebageigaxenpara janiri otimi tatanpa gipasibentaigaxenpine, aixiro pinxematsatasanoigaxeria Tasorentsi tyapae pagabeaigaxeniri pontabaxagasanoigaxenpara.
6 Ainyoegitari ixonogagarantaigaxa onti ixantatigaigaxero yogatagantaigaxea, tea aryo inxanyoigae aneniegi agatagantaigia, onti iniasibageigaxaro xogapage.
7 Ixogaigabetaxa irogatagantaigaxeromea yotsirinxaxotanaxeria Moisesi xanyomataxa arisanonirixatyo yogatasanoigaxero, xantanxitsya teatyo irogatumaigero tatoita onxantaxea, onti iniasiiganaxaro xogapage.
8 Aneniegi agataigaxe mayatiro yotsirinxaxagaxeriria Tasorentsi Moisesi onti pairoria otyapaebageti, xantanxitsya intagati xogaxotanxitsya ogataxenxania tsini yotsirinxaxagantaigaxene janiri oxomutagani.
9 Agatasanoigaxetari tea ineni irotsirinxaxagantaigene xematsatasanoigiriria, intitari yotsirinxaxagantaigaxene teria inxematsatantabageige intiegiri pugatsatantabageigatsyaria. Aixiro inti yotsirinxaxagantaigaxene pairoria yotsimanxantabageigi, intiegiri betsixagisebageigatsyaria posantepage, intiegiri teria inxematsaigeri, intiegiri ginoriaigiriria iriri ontirixa iriniro intiegiri mayaniro ginoriantabageigatsyaria.
10 Aixiro inti yotsirinxaxagantaigaxene jatasiigiroria tsinane, aixiro tsinaneegi jatasiigiriria surari. Inti yotsirinxaxagantaigaxene gaigiriria irapisuraritene ixanyotagaxari tsinane, intiegiri jatasiigiriria matsigenxa iramaiganaxeneria ironperaigaxenparia, intiegiri tsoegaigatsyaria intiegiri xantaigatsyaria: “Ineaxena Tasorentsi tea nontsoegumatenpa”, xantanxitsya itsoegaigatyo. Aixiro intiegi yotsirinxaxagantaigaxene mayaniro betsixaigiroria tatarixa oita pasini oxantabitantiria Niagantsisanoria
11 xamantaxotaxeriria Tasorentsi tyara ixanta yabisaaxotantia. Irorori
1 TIMOTERO
426 onti pairoria ogisineanti, aixiro irotari yomitiganxabitaxena Tasorentsi nonxenxiabagetaxeroa. Ineni inti pairoria ityapaebageti. Paboro isinebentari Tasorentsi ineaxeria inti pairoria itsarogaxagantabageta
12 Nosinebentaxari Atinxami Jesoxirisito mitiganxaxenaria nonxenxiaxotaxeria. Iritari gabeaxagaxena, ineaxenatari nonxenaxagasanotaxeroa mayatiro inxantaxenaria.
13 Pairani pairotyo noniasibagebetari ineni notsoenxanabetaria, aixiro notsimanxaigabetaxaria xematsaigiriria natsipereaxagabageigabetaria, xantanxitsya itsarogaxagabagetaxena Tasorentsi, ineaxenatari noxanyotaxeroa maixa onti tea nogate, tetyanixa nonxematsateri Xirisito.
14 Xantanxitsya inpogini ixabintsaasanobagetaxena ixematsatagaxenara, aixiro yagabeaxagaxena nontasanotantaxenpara nonxanyoigaxenparia mayaniro xematsatasanoigiriria Jesoxirisito.
15 Oxari oxa nonxantaxenpiria maixa onti arisanoria. Tyapaetaxe inxematsaigaxenara mayaniro. Inti yoboxasiigaxiti Jesoxirisito irabisaaxoigaxeria betsixabageigatsyaria teria ontyapaete. Aryo ixanyotagaxena naneni nabisabagebetaxatari nobetsixaxea teria ontyapaete.
17 Irotari maixa nonxantantaigaxenpiria tsame anxantaxania asinebentaigaxenpari Tasorentsi anxantaigaxeria pairo ityapaebageti, iritari Agobeenxariegite xantaxaniria yobasiga, aixiro panirotyo ixantaxara ineni itasorentsitasanotaxea tea ineimatenxani, teanixa inxoneatumate. Aryo onxanyotaxenpa.
18 Maixa, notomi, noxogaxe nonxantaxenpia pinxantaxania pinxenxiaxobagetaxeri Xirisito, jara pimagisantumatiro ixantaigaxenpiria xamantantaigatsyaria pairani ixantaigaxea
1 TIMOTERO
427 pinpirinibentabagetanaxeroa pogatagantasanobagetanaxeroa Iriniane Tasorentsi”.
19 Pinxantaxania pinxematsatasanobagetanaxe pinegintebagetanaxenpara, ixonogagarantaigaxatari ineaigabetaxatyo yobetsixaigaxea teria ontyapaete xantanxitsya teatyo irapaxuaigero onti aryonpa jatanatsya yobetsixaiganaxeroa osi yapaxuaiganaxero ixematsaigabetaxaria.
20 Aryotari ixanyoiganaxerori Jimeneo intiri Ariantero. Irotari noxantantaxaria janxia itentagaigaari xematsaigatsyaria yapatoitaigara tyapae iratsipereaxagabageigaxeriniri Satanasi irogataiganaxeniri janxia iniasinaigaari Tasorentsi. Tyara ixantagani iniagania Tasorentsi
1 Oxetyo noxogaxe nonxantaxenpia piniaxobentaigaxeria mayaniro matsigenxaegi pinxantaigaxeria Tasorentsi intsarogaxagaigaxenparia, aixiro pinxantaigaxeria pisinebentaigaxari ixabintsaabageigaxenpitari.
2 Piniaxobentaigaxeria xobeenxaripage intiegiri aixiro mayaniro pitinxamipage pobasigaigaxeniri tyapae janiri otimi tatanpa pobanxinabentaigaenpa, onti pinpirinibentabageigaxe mayatiro ixogagetiria Tasorentsi pinegintebageigaxenpara.
3 Tyapaetaxetari anxanyoigaxeroa maixa aniaigaxeria Tasorentsi Bisaaxoigaxairia, irotari isinebentaxa ineni.
4 Ixogaxetari irabisaaxoigaxeria mayaniro, aixiro ixogaxe irogatasanoigaxeroa Niagantsisanoria.
5 Ainyotari paniro Tasorentsisanoria. Aixiro ainyo paniro niaxobentaigiriria matsigenxa janiri yotsimanxaigiri Tasorentsi, iritari Jesoxirisito.
6 Ineni ipimantaxa tsitsyata ixamabentaigaxeria mayaniro janxiniri yasintaigaari xamagarini, irityaniri sintaigaenparine Tasorentsi. Inpogini aganaxara xutagiteri ixogantaxaria Tasorentsi ogataxenxania teria ogatabetenxani yomitiganxaigaxeri iromitiganxaneegi inxamantaigaxeria mayaniro.
7 Jerotyo yomitiganxantaxenaria nonxenxiabagetaxea nonxamantaigaxeria mayaniro teria ineniegi jorioegi tyara ixanta Tasorentsi yabisaaxotantia, aixiro nogatagantabagetaxeroa Niagantsisanoria.
1 TIMOTERO
428 8 Maixa noxogaxe nonxantaxenpia tyarixa panpatoitaigaxenpa yogari surariegi negintebageigatsyaria teria irotsimanxaigenpa ineniegi niaigaxerime Tasorentsi.
10 Onti onpirinibentabageigaxe onxabintsaantabageigaxea. Aryotari ixogaxeri Tasorentsi onxanyoigaxenpara maixa tsinaneegi xematsatasanoigatsyaria.
11 Ogari tsinaneegi onxemisantagantsibageigaxea ogataigunxania Iriniane Tasorentsi.
12 Tea nonxoge ogataigaxeria surariegi abisumanaigaxeria, onti onxemisantabageigaxe.
13 Ixetyotari yobetsixaxe Tasorentsi Jaran inpo imataxero Jeba.
14 Inpo ogari Jeba oneni yoboxasitaxe xamagarini yamatabinataxeroa obetsixantaxaria teria ontyapaete, tea ineni iramatabinate Jaran.
15 Irotari ixantantaxaroria Tasorentsi antsipereabagetaxea ontomintaxenpara osi atsipereantaiganaxaria mayaniro tsinaneegi otomintaigaxara, xantanxitsya ineni irabisaaxoigaxero mayaniro tsinaneegi onxantaxanirixa onxematsaigaxeri, aixiro onxabintsaantaigaxea, ontiri aixiro onxenxiasanoigaxea tyara onxantaigaxenpa onegintetasanoigaxenpara osatyo. Tyara inxantaigaxenpa sentaigiriria xematsaigatsyaria
1 Arisanotyo nonxantaigaxenpi ainyorixa xoganxitsyaria inpegaxenpara sentaigiriria xematsaigatsyaria tyapaetaxe.
2 Xantanxitsya yogari sentaigiriria xematsaigatsyaria inxantaxania inegintetasanobagetanaxenpa janiri otimi tatanpa inxantabitaxenxani onti ineaxenxani yobasigasanobageti tyapae, aixiro inxoritumataxea paniro tsinane intaganityo, jara ixogi pasini. Isintsitasitaxeroa mayatiro teria ontyapaete, irogatasanotaxea inxenxiiabagetaxenparoa tyapaeripage, negintetyara irogaigaxeri itobaireegi. Tyapaetya iragaigabaxeri irogisabinxaigabaxeria xamosoigiriria, irogataxea irogatagantabagetaxea.
3 Jara isinxisebageta, jara yagasitantabageta onti
1 TIMOTERO
429 inxabintsaantaxe. Inxemisantaxobagetaxenpa mayatiro, aixiro jara isinebentabagetari xorixi irasintabiotaxenparia.
4 Irogataxea inegintebageigaxeria magimoigiriria, aixiro irogataigaxeria itomiegi inxematsatasanoigaxeria jara ipugatsatumaigari.
5 Jantari jarixa ixanyotiro maixa matsi aryo iragabeaxe inegintebageigaxeria mayaniro xematsaigatsyaria irisentaigaxeria.
6 Yogari ityaenxaria xematsatananxitsya tea ontyapaete inpegaxenpara sentaigiriria xematsaigatsyaria jaria onti irabentaxobagetanaxenpa inxanyotaxenparia xamagarini yabentaxotaxara jerotyo yotsimanxantaxariria Tasorentsi.
7 Yogari sentaigiriria xematsaigatsyaria xante inegintetasanobagetaxenpara tyapae ineaigaxeriniri teria inxematsaige aryo ixanyotiro maixa. Jantari jarixa inegintetasanota, onti iriniasinaiganaxenpari mayaniro osi iragabeaxeri xamagarini janxi ixematsataagani. Tyara inxantaigaxenpa xabintsajaigiriria xematsaigatsyaria
9 Onti inegintetasanobageigaxenpa, aixiro irogatasanobageigaxeroa otyaria yogixoneaigaxai Tasorentsi teria ogatabetenxani pairani.
10 Oxetyo ineasanoigaxenxani aryorixa inegintetasanobageigaxa. Inpogini ineaigaxenxanirixa ixatinxatagageigaxero yobetsixageigaxeroa mayatiro aryo pinxante xanterityo inpegaigaxenpara xabintsajaigiriria xematsaigatsyaria.
11 Aryo onxanyoigaxe tsinaneegi xabintsajaigiriria xematsaigatsyaria onegintebageigaxenpara, aixiro onxenaxagaigaxeroa oniane jara oniasiigaro xogapage, aixiro osintsitasiigaxeroa mayatiro teria ontyapaete.
12 Yogari xabintsajaigiriria xematsaigatsyaria inxoritumataxea paniro tsinane intagani, inpanirotasanotaxeroa jara ixogumati pasini, aixiro irogataxea inegintebageigaxeria itomiegi intiegiri aixiro mayaniro magimoigiriria.
13 Inxatinxatagasanoigaxerorixa yobetsixageigaxeria irisinebentaigaxenpari irapigematsaegine, aixiro iragabeaxe inxamantaxotasanoiganaxeria Jesoxirisito janxi itsarogumaigai.
1 TIMOTERO
430 Otyaenxaria yogixoneatimoigaxairia Tasorentsi 14-15
Noxogabetaxa noboxaxitea nonxamosotaxitenpia, xantanxitsya jatatainaroxa noboxi. Irotari notsirinxantaxenpiria oxa sanxebanti tyapae pogataxeroniri tyara inxantaigaxenpa mayaniro xematsaigatsyaria inegintetasanobageigaxenpara, mayanirotari aneniegi atentagabaxagaiga axematsaigiria Tasorentsi teria inejero igamane, iritari sintaigaxai. Aixiro aneniegi ixogaxagaigaxe anxamantaxoigaxeria tyara ixanta yabisaaxotantia xatinxara agaigaxero, aixiro asintsitasibageigaxeria gagaigiroria Niagantsisanoria.
16 Arisanotyo pairo abisaxe otyapaetaxea mayatiro teria ogatabetenxani otyaria yogixoneatimoigaxai Tasorentsi. Irotari oxa: Iponiaxa Xirisito xurayo yobogaxea jaxa xipatsixu. Yogari Isure Tasorentsi yagabeaxagaxeri tyapae ogataxenxaniniri inti Itomi Tasorentsi, aixiro isaanxariite Tasorentsi ineaigaxeri yagabeabagetia. Ixenxiaxobagetunxani osi ixematsatasanobageigaxeri tobaeni matsigenxaegi, inpogini ixaemairi Tasorentsi iataia xurayo. Paxuaiganaeroneria ixematsaigabetaria
1 Maixa noxogaxe nonxamantaxenpia yogari Isure Tasorentsi ixantaxe inpogini agapaaxenpa xutagiteri intimagarantaigaxe irapaxuaiganaero ixematsaigabetaria. Inti inxenaxoiganaxe matabinaigaxeriria, aixiro inti inxematsaiganaxe xamagarinipage.
2 Inti inxematsaiganaxe sinemanpegaigatsyaria pairoria yamatagabageiga, teanixatari irogataigae, jerotyo tatanpa tsagasurentaigaerine.
3 Yogaegiri xanyoigiroria maixa ixantabitantaigiro onxoritenxania tsinaneegi, aixiro tsinaneegi onxorigeria surariegi. Aixiro ixantabitantaiganaxeri irisexataxenxania posantepage tsienxaripage teria inxantabiigabetajaeri Tasorentsi, yobetsixagetaxeritari
1 TIMOTERO
431 irisexataxenxania tyapae asexaigaxenparirixa aneniegi xematsaigiriria gatasanoigiroria arisanoria asinebentaigaxenpariniri anxantaigaxeria: “Apa Tasorentsi, nosinebentaxenpi pipaxenara nosexataxenparia”.
4 Mayanirotari yobetsixagetaxeria Tasorentsi jara ixantabitantagani, imirinxatari tyapaegetaxe, xantanxitsya asexaigaxenparirixa anxantaigaxeria Tasorentsi asinebentaigaxari,
6 Pogatagaigaxeririxa papigematsaegine mayatiro oxapage ineaxenpi Jesoxirisito onti pixenaxagasanotanaxero ixogaxeria ineni. Aryonpa pogatasanotanaxerori Niagantsisanoria pixematsataxeria.
7 Jara onti pipirinibentabageti pinxenxiiagetaxeroa ixenxiiabageigiria matsigenxa, tyanpa pinxantaxero. Onti pinpirinibentabagetaxe ixogagetiria Tasorentsi.
8 Jantari axogaigia asintsiigea abatsaxu tyapaetyo, xantanxitsya pairo abisaxe otyapaetia anxenxiiasanoigaxenparia Tasorentsi anpirinibentabageigaxeroa ixogagetiria ineni abasigaigaxeniri tyapae jaxa xipatsixu ontiri aixiro janta xurayo.
9 Tyapaetaxe onxematsataxenxania oxa noxantaxenpiria maixa, ontitari arisanoria.
10 Aneniegi axematsatasanoigaxeri Tasorentsi teria ineero igamane. Irotari apirinibentantaigaxaroria mayatiro ixogagetiria, aixiro atsipereaxobageiga posante. Ineni ixogabetaxa irabisaaxoigaxeria mayaniro matsigenxaegi, xantanxitsya inti yabisaaxoigaxe xematsatasanoigiriria xantaigaxeriria irabisaaxoigaxeria.
11 Maixa noxogaxe pinxamantaigaxeria mayaniro xematsaigatsyaria mayatiropage oxa notsirinxaxenpiria pogatasanoigaxeria pinxantaigaxeria inxemisantasanoigaxenpia.
12 Pinxenxiimoigaxeria Iriniane Tasorentsi tsitsyania pobetsixixari teria ontyapaete, onti pinegintebagetaxenpa tyapae ineaxoigaxenpiniri papigematsaegine aryoniri inxanyoigaxenpa ineniegi. Pontaigaxenparia pitobaire, pinxematsatasanotaxeria Tasorentsi pinxantaxania pinegintebagetana-
1 TIMOTERO
432 xenpa. Pinxanyotaxeroa maixa inxemisantasanoiganaxenpiniri janiri ixantaigi: “Inti niabagetanxitsya timagari, jaratyo noxemisantumaigiri”.
13 Jantari jatatainarixa noboxi pinpirinibentabagetaxeroa piniabantaxeroa Iriniane Tasorentsi papatoitaigara pinxenxiaxeroa, aixiro pogatagantasanotaxeroa.
14 Pine pairani ipatixaiigaxenpia pigitoinaxu sentaigiriria xematsaigatsyaria iniasurentaigaxeri Tasorentsi ixantantaigaxenpiria pinpirinibentabagetaxeroa pinxenxiagetaxea, aixiro pogatagantabagetaxea, inpo osi yagabeaxagaxenpi Tasorentsi. Iroro maixa pinpirinibentabagetaxe, tsitsyani papaxuanairoxari.
15 Nonxantutaenpityo aixiro pinpirinibentasanobagetaxeroa tyapae ineaigaxenpiniri mayaniro jatanatsya pogatanaxea.
16 Pinegintetasanobagetaxenpara aixiro tyapaetya pogatagantabagetaxe. Pinxantaxania pinpirinibentabagetanaxero. Pinxanyotanaxerorixa maixa inxantaxani inxabintsaabagetaxenpi Tasorentsi. Aryo inxanyotagaigaxenpari xemisantaigaxenpimeria. Tyara inxantaxenpa Timotero irogatagaigaxeria xematsaigatsyaria
1 Maixa, notomi, jara pixanomairi jantaribagetanaatsyaria, tyapaetya pogataxeri pinxanyotagaxenpari irinirixa piri. Yogari timagaigananxitsyaria pinxanyotagaigaxenpari irinirixa pirentiegi.
2 Ogari antarobageiganaatsyaria pinxanyotagaigaxero ironirixa tomintimpi. Irotya timagaigananxitsyaria pinxanyotagaigaxenparo pibitsiryoegite. Pogataigaxerorixa tsitsyania pisariimanaigaroxari.
4 Xantanxitsya ainyorixa otomi intirixa obisariegite pogataigaxeri inxabintsajaigaxeroa inpaigaxeroa oxogaxoigaxaria, arioanxiniri oneaxagaigaxeria xutagiteri. Inxanyoigaxenparixa maixa irisinebagetaxenpa Tasorentsi, irotari ixogaxe ineni.
5 Ogari ogamaxotaga panirosanoria apuntabagetaxa onti ogiaxobagetaxa inxabintsaaxeroa Tasorentsi. Omirinxa opirinibentanaxeri oniaxeria xutagiterixu ontiri tsitenigetixu.
6 Xantanxitsya ogari ogamaxotaga intagatiria opirinibenti tatarixa oxogaxeria oneni onti xanyomataxa ontinirixatyo oxamaxe, teanixa
1 TIMOTERO
433 onxematsatumateri Tasorentsi.
7 Noxogaxe pogataigaxeroa mayaniro ogamaxotagaegi pinxantaigaxeroa onegintebageigaxenpara janiri tatoita oxenanta oniasinaigaxenxania.
8 Yogari teria inxenxiiaxoigeri itimaigia magimoigiriria inpaigaxeria ixogaxoigaxaria onti ixanyotaxari teria inxematsatumate, xantanxitsya pairotyo yabisaxe ineni, yogatabetaxarotari ixogiria Tasorentsi, xantanxitsya tea inxoge inxenaxageroa.
9 Jantari potsirinxaxoigiroa ogamaxotagaegi, intaganityo pontsirinxaxoigaxe antarotasanobageiganaatsyaria panirotasanotiriria oxoritiria tetyara inxame, osi tea onxoritae pasini. Ogari tetyaenxaria osiryagaxoigenpa
60 siryagarini jatataina potsirinxaxoigiro.
10 Aixiro intagani pontsirinxaxoigaxe oxemaxoigunxaniria pairo oxabintsaantabageigi xanyopageria oxa: ogimonxageigaxeria otomiegi onegintebageigaxeria, negintetya agaigabaxeri apigematsaegine boxaiganxitsyaria, amuigaxeria pasinipage xematsaigatsyaria, otsarogaxagaigaxaria tsipereabageigatsyaria, ontirixa aixiro tatarixa oita antaxe oxabintsajaigaxeria pasini.
11 Xantanxitsya jara potsirinxaxoigiro ogamaxotagaegi tetyaria antarotasanobageige, oxetyotari onxantaigabetaxenpari Xirisito onxantaxania onpirinibentaigaxeri, xantanxitsya inpogini onti onxogaiganae onxoritantaigaea osi omagisantageiganaero oxantaigabetaxariria.
12 Tsityatatyo onxantagantaigaxenpa oneniegi jaranixa oxenaxagaigiro oxantaigabetaxaria.
13 Aixiro onperabageiganaxenpa intagati onpirinibentabageiganaxe onxamosotantabageigaxea. Jara patiro operaiga, aixiro amaiganaxero niagantsi oniasiiganaxenparoa xogapage.
14 Irotari noxogantaxaria onxoritantaigaea ogamaxotagaegi tetyasanoria antarobageige ontomintaigaenpara onpirinibentaigaxeroa obanxo oneginteigaxeroa janiri tatoita oxenanta iriniasinaigaxenparoa teria inxogaige inxematsaigaxeria Xirisito.
15 Ainyotari oxonogagarantaigaxa ogamaxotagaegi paxuageiganaxero oxematsaigabetaria inti oxematsaiganai Satanasi.
1 TIMOTERO
434 apigematsaegine, ineniegi ontitari inxabintsajaigaxe ogamaxotagaegi pairoria oxogaxobageigaxa.
17 Maixa nonxantaxenpi yogari sentaigiriria xematsaigatsyaria tyapaetaxe inpaigaxenxania tatarixa oita ixogaxogeigaxaria, irotari intimantaigaxenparia. Aixiro tyapae inxemisantasanoigaxenxania, irironpasanotyo pirinibentabageigiroria Iriniane Tasorentsi ixenxiabageigaxeroa yogatagantaigaxeroa.
18 Oxantaxetari Yotsirinxaxagantaxeria Tasorentsi oxanti: “Yogari toro jara yogusotsobatagani yagatixagitagagania turigo isaaxitaxeroa oxitsoxi”. Aixiro aityo pasini otsirinxaxotunxani oxanti: “Yogari tabagetatsyaria inpunataxenxanityo”.
19 Ainyorixa xantatsyaria yobetsixaxe teria ontyapaete sentaigiriria xematsaigatsyaria jarixa itimaigi piteni ontirixa mabani neasanoiganxitsyaria jara pixematsatiri.
20 Xantanxitsya ainyorixa sentaigiriria xematsaigatsyaria jaria yapaxuaigiro yobetsixaigaxea teria ontyapaete pinxanomaasanoigaxeria papatoitaigara tyapae intsarogaiganaxeniri itobaireegi janiri ixanyoigari ineniegi.
21 Ainyo
1 TIMOTERO
435 ineaigaxai Tasorentsi, intiri Itomi intiegiri isaanxariite ixogaxagaigaxeria irasintasanoigaxenparia, irotari nonxantantaxenpiria maixa pinxenaxagagetaxeroa mayatiro oxa noxantagetaxenpiria. Aryo pinxanyotagaigaxenpari mayaniro, jara itimumati ogaxonaria pinxanomaaxeri.
22 Tsitsyania pixatimaigirixari pasini pinpegaxagaigaxeria sentaigiriria xematsaigatsyaria jaria oxetyo pineasanoigiri janiri bintia xanyotatsya jaria inegintebageiga. Bineni aryonpatyo pinegintetasanotanaxenpari.
23 Xantaxabitari oxatsitia pimotiaxu jara patiro pogiro pobiixaroa nia, pobiixagetabaenpatyo majani bino irorori.
24 Ainyoegi ixonogagarantaigaxa yogatunxani sintsi yobetsixaigia teria ontyapaete osi ixanomajaigunxani, xantanxitsya ixonogagarantaigaxa pasini inpoginityo ogataxenxani irotsimanxaxeria Tasorentsi mayaniro betsixageigiroria teria ontyapaete.
25 Aryo ixanyoigaxa betsixaigatsyaria tyapaeripage. Ixonogagarantaigaxa yogatunxani tatoita yobetsixaigaxe. Pasinitya tea ogatenxani, xantanxitsya inpoginityo ogataxenxani.
1 Yogari yonperataganiria xematsatantatsyaria inxematsatasanotaxeria sintariria jara ipugatsanatari janiri iniasinatagani Tasorentsi, aixiro janiri opomatsanatagani pogatagantaigiria.
2 Jantari intirixa sintaxenparime xematsatatsyaria jara ixantumati: “Tea nonpinxeri, intitari napigematsatene”. Pairotyo irabisaxe irantimotagantsitaxeria, ineaxetari inti yantabagetimotaxe irapigematsatene yotasanotaria. Maixa, notomi, noxogaxe pogatagantaxeroa oxa, pisintsitagaigaxeria papigematsaegine inxenaxagaigaxeroa.
436 Tyati pairo abisaxero mayatiro
3 Ogari agatagantaigiria aneniegi onti Niagantsisanoria, agatagantaigaxetari ixantagetaxeria Atinxami Jesoxirisito, axematsatasanoigaxeritari Tasorentsi. Xantanxitsya ainyoegi teria inxogaige inxemisantasanoigeria, onti yogatagantaigi teria iroro Niagantsisanoria.
4 Inti pairoria yabentaxobageta. Tea irogatumate, onti ipirinibentabagetaxe yagasitantabagetara, irotari oxenantaxaria yotsimanxantia, yobosanteantia, aixiro tea inxematsatante onti ixantanaxe: “Onti itsoega”.
5 Itentabaxagaigaxa yagasitabaxagaigara, teanixa iragabeaigaenixa inxenxiiasanoigaea, onti ixogaigaxe iragantaigaxenparoa xorixi yogatagantaigia tyapae irasintabageigaxenpaniri, xantanxitsya tea irogatumaigero Niagantsisanoria.
6 Xantanxitsya axematsatasanoigaxeririxa Tasorentsi, aixiro asinebentasanoigaxenparorixa ipaigaxairia jaria axogaigi pasini, aryo pinxante pairo abisaxero mayatiro.
7 Jantari atyaenxara bogaiganxitsya tea tatanpa asintumaigenpa. Aryo onxanyotaxenpa anxamaiganaea jara tata amumaiganai.
8 Xantanxitsya maixari maixa intagatityo timabetanxitsyame asexaegi ontiri amagaegi asinebageigaxenpatyo.
9 Yogari xogaigatsyaria irasintabiobageigaxenpara igorixite oga inxenaigaxe irobetsixageiganaxero teria ontyapaete, inxogaiganaxetari teria inxogaxogeigenparo osi obetsixaxagaiganaxeri teria ontyapaete, inpogini iriaigaxe paraserixu iratsipereabageigaxea.
1 TIMOTERO
10 Arisano tsinirixa yoga intagatiria ixenxiiaxotaxe irasintabiobagetaxenpara igorixite intityo pairoria yobetsixagisebageti teria ontyapaete. Ainyotari ixonogagarantaigaxa yapaxuaiganaxero ixematsaigabetaria, irotari yatsipereabagetantaigaxaria. Paboro ixantaxeria Timotero jara yapaxuimatiro ixematsataxea
11 Xantanxitsya bineni, notomi Timotero, yasintasanotaxenpitari Tasorentsi jara pisinebentumagetaro mayatiropage oxa isinebentaigaria ineniegi. Onti pisinebentasanotanaxenpa pinegintebagetanaxenpara, pinxenaxaganaxeroa ixantagetaxenpiria Tasorentsi, pinxematsatasanotanaxeria Jesoxirisito, aixiro pontasanoiganaxenparia mayaniro. Pantsipereaxobagetanaxenpara jara pipugatantabageta.
12 Pairani pixamantaigaxeri mayaniro patoitaiganxitsyaria pixantaigaxeria pixematsatasanotaxeri Jesoxirisito. Maixa jara papaxuimatiro pixematsatiria xigonxiro piataxea pobasigimotaxeria Tasorentsi pinxantaxania pobasigaxenpa, irotari ixogaxagaxenpi. Aixiro aryonpatyo pinpirinibentabagetanaxerori pinxenxiaxobagetaxeria Jesoxirisito.
13 Ainyo ineaigaxai Tasorentsi timaxagagetiroria mayatiro, aixiro ineaigaxai Jesoxirisito xamantaxotanxitsyaria otyara ixogaxotagantaxeria Posio Pirato. Ineni arisanotyo ixantasanotaxe tea iramatagumatenpa.
14 Irotari nonxantantaxenpiria maixa pinxenaxagasanotaxeroa noxantaxenpiria jara pogagumatiro janiri otimumati tatanpa inxantabiitaxenpi. Aryo pinxanyotanaxero maixa xigonxiro iripigaatea Jesoxirisito.
15 Inpogini agapaaxenpara xutagiteri iroboxantaenparia, iromitiganxaeri Tasorentsi iripigaatea xipatsixu. Yogari Tasorentsi panirosanotyo ixantaxara ineni yagabeabagetaxeroa mayatiro, intitari Xobeenxarisanoria pairoria yabisabageigaxeri mayaniro xobeenxaripage.
1 TIMOTERO
438 inxantaxenxania pairo yabisaxe yagabeabagetia. Aryo onxanyotaxenpa.
17 Maixa noxogaxe nonxantaxenpia pinxantaigaxeria sintabageigatsyaria jara yabentaxobageiga, aixiro jara isinebentabageigaro yasintaigaria, ontsonxagetanaenpatari inpogini. Inti irisinebentabageigaxenpa Tasorentsi xabintsaasanobageigiria, ipaigaxairotari mayatiro tyapae asineigaxenpaniri.
18 Aixiro pinxantaigaxeria jara imitsyabageiga, onti inxabintsaantabageigaxe inpaigaxeria itobaire ixogaxoigaxaria.
19 Inxanyoigaxerorixa maixa inpogini iriaigaxea xurayo inxabintsajaigaxeri Tasorentsi ineaigaxeroa mayatiro yogiaxagaigaxeriria inpo inxantaxani irobasigaigaxenpa janta. Paboro ixarataganairoa ixantanairia Timotero
20 Maixa, notomi Timotero, pogatagantabagetaxeroa Niagantsisanoria xatinxara pogaxero, tsitsyania pogagumatiroxari. Jara pixemisantaigiri niasiigaroria xogapage. Ineniegi ixantaigaxe yogatabageti, xantanxitsya tea irogatumaige. Ogari yogatagantaigaxeria teanixa aryo onxanyotenparo Niagantsisanoria axematsaigiria aneniegi.
21 Ainyoegitari ixonogagarantaigaxa ixematsaigaxeri xanyoigiroria maixa osi yapaxuaiganaxero Niagantsisanoria ixematsaigabetaria. Maixa, napigematsaegine, noxogaxe inxabintsaabageigaxenpia Atinxami.
6 19b
26 Mataxa iibaiganaxai Jesosi iataia xurayo Tasorentsixu ixantaxani iniabentaigaxaia. Ineni ixamabentaigaxaitari pairani inpo iatai xurayo ipegaxara Asaseroroteegite ixantaxaniria itimi, ontitari isigaxeri Merexisere.
20 Irotari agatantaigaxaria Jesosi inti Asaseroroteegite axogaxoigaxaria. Intitari pairoria ityapaebageti, teanixa irobetsixumate teria ontyapaete. Aixiro tea inxonoibageigenpari betsixaigiroria irisigaigaxeria ineniegi, inpo ixaemairi Tasorentsi itentanaaria xurayo yobasigara.
27 Tea aryo irisigaigeri pasini itinxamisanoria saseroroteegi. Ineniegi omirinxatari yontsyagitoreaiginiri Tasorentsi piratsipage inpaigaxeria janiri yotsimanxabiigiri yobetsixaigia teria ontyapaete, inpo imaigaxeneri itobaireegi. Xantanxitsya yogari Jesosi tsityatatyo ixamabentaigaxai ineni. Iroro ixamumataxea patiro mataxa, teatyo onxogaxotenxani inxamabentaigajaea aixiro.
28 Pairani yotsirinxanaxea Moisesi ixanti: “Intagani pegaiganxitsyame itinxamisanoria saseroroteegi yogonteireiganaxeria Jirebi”. Xantanxitsya ineniegi intiegi betsixaigatsyarira teria ontyapaete, matsigenxaegitari inaigaxe. Irotari ixantantaxaria Tasorentsi inpogini: “Naneni nanti Tasorentsisanoria tea namatagumatenpa. Yogari Notomi inxantaxani isaserorotetaxe, ixantaxanitari inegintetasanobageta tea irobetsixumate teria ontyapaete”.
440 27 Mayanirosanotyo matsigenxaegi inxamumataxea patiro jara ixamai aixiro. Inpo inxantaxe Tasorentsi tsini jatanxitsame xurayo, aixiro tsini jatanxitsame paraserixu.
1 Yogari Moisesi ixantaigaxeri saseroroteegi tyara inxantaigaxenpa irogisineaigaxeria Tasorentsi tyapae imagisantaeroniri yobetsixaigaxeria mayaniro teria ontyapaete. Xantanxitsya mayatiro oxantaxeria yotsirinxaxeria Moisesi onti oxantaxotaxe yoboxutia Jesoxirisito ixabintsajaigaxaia ixamabentaigaxaia. Yogaegiri saseroroteegi yontsyagitoreaigabetinirityo Tasorentsi piratsipage omirinxa siryagarini xantanxitsya ogari irirajana tea tsini abisaaxotumate.
4 Aryo ixanyoigaxa maixa teanixa agabeimatenixa irirajana toro intiri xabera osaanxasanotaxeroa teria ontyapaete janxia ixenxiiairo Tasorentsi. Pairaniniria xematsatasanoigaxeriria Tasorentsi
2 Irotari isinebitantaigaxariria Tasorentsi yogaegi pairaniniria gonteireiganaxairia, ineaigaxeritari ixematsaigaxero yogatasanoigaxea inxenaxagaxeroa mayatiro ixantageigaxeriria.
3 Jantari axematsaigaxeria Tasorentsi irotari agatantaigaxaria pairani otyasanotyara ineni betsixagetaxero mayatiro xipatsi, inxite ontiri mayatiro timantagetaroria. Teanixa tata timumagebetatsyame otyara, xantanxitsya iniimataxea oga oxenaxe otimagetanaxe mayatiro.
4 Pine Jaberi ixematsataxeria Tasorentsi yontsyagitoreaxeneria ipira ipaxeria irotari isinetantaxariria osi ineaxeri xanyomataxa tenirixatyo irobetsixe teria ontyapaete. Xantanxitsya yogari Xaen tea irisinetenpari, teanixa inxematsateri, intagati yamanaxeneri ibanxire. Maixa ixamabetaxatyo Jaberi xantanxitsya ainyotyo ixenxiiaxotagani ixematsataxea.
Ixogaxotagantaigaxeria tyapaetyarixa inaigaxe
1 ¿Ainyoeginpi bineniegi tyapaetyarixa pinaigaxe? Naneni ainyona jaxa tyapaetya nonaxe. Yogari Tasorentsi intiri Atinxami Jesoxirisito ixogaxagaxena nantabagetaxeneria. Maixa noxogaxe nontsirinxaigaxenpia mayaniro bineniegi yogonteireiganaxeria itomiegi Biseraere, gixegoronxaigananxitsyaria parixotipagexu. Inti gatagaigaxaene Tasorentsi tyara anxantaigaxenpa abasigaigaxenpara tyapae.
2 Napigematsaegine, pantsipereaigaxerixa posantepage pisinebageigaxenpara.
3 Pogataigaxetari jarixa pixematsaigiro patsipereaigaxeria aryonpa pisintsitasiiganaxerori inpo jara agabeimaiginpi.
4 Xantanxitsya aryonpari pisintsitasiiganaxerori tyapae jatanatsyara pinxematsatasanoiganaxeri Tasorentsi pinegintetasanobageiganaxenpara pagabeaiganaxea pinxenaxagasanoiganaxeroa ixogagetiria janxia tatoita xomutapitsatumaigainpi.
5 Ainyorixa xara tetyaria irogatasanoige tatoita ixogaxe Tasorentsi iriniaigaxerityo inxantaigaxeria irogataigaxeria. Ineni inxemaigaxeri, omirinxatari ixemaigiri niaigiriria inpo yogatasanoigaxeri tea irotsimanxumaigeri.
6 Xantanxitsya tsinirixa xantaxerime Tasorentsi irogatagaxeria irogatasanotaxetyo arisano irogatagaxeri jara ixantumati: “Aryorixa jara ixemana jaroxa yogatana”. Mayanirotari xanyoigatsyaria maixa
442 onti ixanyoigaxaro obore aryonatoani nia otanpiaatiroa tanpia aryotya amaxitiro aryotya amaxitiro, ogipigipitanaxerotyo.
7 ¿Matsi inxemaxeri Tasorentsi yoga xanyotiroria maixa? Jaratyo ixemumatiri,
8 teanixa patiro one inxenxiiasanotaxeria onti irotya ixanti irotya ixanti.
9 Tyapaetaxe irisinebageigaxenpara yogaegi apigematsaegine teria irasintabageigenpa, ipegaigaxeritari Tasorentsi itomiegi.
10 Iritya apigematsaegine sintabageigatsyaria tyapaetaxe irisinebageigaxenpara, yogataxeritari Tasorentsi janxia yabentaxoigaaro yasintageigaria, ontitari ixanyoigaxaro otega teria onxusotegate, sintsi inxamaiganae.
12 Tsinirixa teria inxematsatero yatsipereagetaxeria onti aryonpa isintsitasitanaxerori pairo inxabintsaabagetaxeri Tasorentsi, ineaxeritari jatanatsyara ixematsatasanotanaxeri, inpogini intentanaxeri xurayo inxantaxania irobasigaxenpa inenixu. Aryo inxanyotagaigaxeri mayaniro tasanoigariria, inxenaxagaxerotari ixantaigaxeriria.
13 Ainyorixa betsixanxitsyaria teria ontyapaete jaratyo ixantumati: “Inti xenxiiaxagaxenaro Tasorentsi nobetsixantaxaria”. Yogari Tasorentsi tea inxogenixa irobetsixaxea teria ontyapaete, aixiro tea inxenxiiaxagantumate obetsixaxenxania.
14 Tsitsyatatyo ixenxiaxero ineni ixogaxea irobetsixaxeroa. Isatyo matabitaatsya.
15 Oxetyo oboxasitaxeri ixenxiiaxaroa inpo yobetsixaxero. Jantari jarixa yapaxuairo yobetsixaxeria onti agabeanaxeri inpo iroro onxenantaxenpa iriataxea paraserixu.
16 Napigematsaegine notasanoigaria, jara bisatyo matabinaigaatsya. Tasorentsi ixabintsaabageigaxai jerotyo ipantaigaxairoria mayatiro tyapaeripage, iritari betsixaxeriria tsitenixuniria intiri inpoxiro intiri aixiro syabogaenxari xutagitetaxotantatsyaria. Tea inxantatigumatenpa, xantaxani ixanyotaxara pairani osi maixa xantaxani.
18 Tsityatatari ixogaxe ineni intomintaigaxaea, jerotyo ipantaigaxairoria Iriniane tyapae oganiaigaxaeniri asureegixu. Aneniegi antiegitari axetyosanoria itomintaigaxa aibaigaxeria mayaniro intomintaigaxenparia.
17 Tyara anxantaigaxenpa anxematsatasanoiganaxea
19 Irotari nonxantantaigaxenpiria, napigematsaegine notasanoigaria, pinxemisantasanoigaxeria xenxiimoigaxenpiromeria Iriniane Tasorentsi. Jara pixatimanaigiro pogataigaxeria pasini tetyarixa pinxemasanoigero, aixiro jara sintsi potsimanxaiga.
20 Antsimanxaigabetaxenpa ¿matsi iroro irisinebiigaxae Tasorentsi?
21 Irotari nonxantantaigaxenpiria panpaxuaiganaxeroa mayatiro piniagisebageigia, aixiro posantepage pobetsixageigiria teria ontyapaete. Jara pabentaxobageiga, onti pinxenxiasanoigaxero Iriniane Tasorentsi yogatagaigaxenpiria, irotari bisaaxoiginpiria.
22 Jara pixemisantaigiro xogapage onti pinxematsaigaxero tyaxa oxantaxe aryo pinxanyoigaxenpa. Jantari intagatirixa pinxemisantaigaxero xogapage bisatyo matabinaigaatsyame.
23 Tsinirixa teria inxematsatero oxantaxeria Iriniane Tasorentsi xanyomataxa ontinirixatyo ineataxa nearontsixu.
24 Ineabetaxa tyara ixantaxa, inpo iatumataia parixoti ma magisantabagetaa.
25 Ogari Iriniane Tasorentsi pairotyo otyapaebageti, apaxuaxagaigaxairotari teria ontyapaete abetsixageigabetaria. Irotari bisaaxoigaxai, xantanxitsya Tasorentsi inxabintsaabagetaxeri tsinirixa yoga teria imagisantero tyaxa oxantaxe, onti ixematsatasanobagetanaxero, aixiro ixenaxaganaxero oxantaxeria.
26 Tsinirixa xantatsyaria: “Nanti xematsatatsyaria”, xantanxitsya tea inegintetero iriniane, teatyo arisano inxematsatasanotero ixantaxeria Tasorentsi, isatyo matabitaatsya.
444 arisanoa opaitaxa ixematsatasanotaxea inti xabintsajaigaxeriria jananexiegi xamaxoripage ontiri tsinaneegi ogamaxotagapage tsipereaiganxitsyaria, aixiro inegintetasanobageigaxa janiri ixanyoigari betsixagisebageigiroria teria ontyapaete. Antabaxagaigaxenpara mayaniro
1 Napigematsaegine, maixa pixematsaigaxeritari Atinxami Jesoxirisito bisabageigaxeriria mayaniro janxi intagani pisinebentaigaa ineaigunxaniria yagabeabageigi iritya pontsimanxaigaxe ibesitexitaga. Mayanirotyo pisineigaxenpari, inenixa gabeabageigatsyaria intirixa teria iragabeimaige.
2 Pine aryorixa panpatoitaigaxenpa inpo inxiaigapaaxe piteni matsigenxa, paniro tyaxa, betsixaxomataxatyo xara, aixiro yogasitaxari itsyapaxixu aniyo a yobetsixantunxaniria xori. Yogari irapitene besiteximataxa.
3 Intaganirixa pagaigabaxe betsixaxotanxitsyaria pineginteigabaxeria pogisabinxaigabaxeria, yogari besitexianxitsyaria onti pogaratinxaigabaxeri ontirixa pogisabinxaigaigabaxeri xogapage,
4 ¿matsi arisano opaitaxa pixematsatasanoigaxea? Teatyo, teanixa pisineigenpari besitexianxitsyaria ineni, intaganitari pisineigaxa betsixaxotanxitsyaria. Teatyo negintetya pinxenxiiaige onti pixenxiiaigaxe teria ontyapaete.
5 Napigematsaegine notasanoigaria, atsi xemaigena nonxantaigaxenpia. Ainyo tobaeni teria irasintabageigabetenpa jaxa xipatsixu xantanxitsya pairo yabentasanoigari Tasorentsi. Irirosanotyo ixogaxagasanoigaxe iriaigaxea inpogini irobasigimoigaxeria inpegaigaxenpara Igobeenxariegite mayaniro irisigaxeria ineni. Aryotari irisigaigaxeri mayaniro tasanoigariria, inxenaxagaxerotari ixantaigaxeriria.
6 Xantanxitsya bineniegi onti pogipasibentaigiri teria irasintabageigenpa, inti pisineiga sintabageigatsyaria. ¿Matsi tea ineni tsimanxaigenpime sintabageigatsyaria yamaiginpia ipimantaiginpia
a
2.2 Aniyo “anillo”: oxantagani aixiro “aniyo”.
445 ixanomaantapiniigia joese?
7 ¿Matsi tea ineni sintabageigatsyaria pomatsanaigariria yoga pairoria ityapaeti sintaiginpiria?
8 Aityo otsirinxaxotunxani ixantiria Tasorentsi pairoria abisabagetaxero mayatiro otyapaetaxea, oxanti: “Pontasanotaxenparia pitobaire, pintsarogaxagaxenparia pinxanyotagaxenpara pitsarogaxagara bineni”. Pinxematsaigaxerorixa oxa, aixiro pinxenaxagaxerorixa tyapaetasanotaxe.
9 Xantanxitsya terixa magaiseniro pisineigenpari pitobaire onti pobetsixaigaxe teria ontyapaete, teanixa pinxenaxagaigero ixantaxeria Tasorentsi.
10 Tsinirixa xenaxagasanotiro mayatiro yotsirinxaxotanaxeria Moisesi xantanxitsya ontimumataxerixa patiro teria inxenaxagero xanyotasanomataxatyo tenirixatyo inxenaxagumatero otobaire.
7 Nonxantantaigaxenpiria pinxematsatasanoigaxeria Tasorentsi pinxenaxagasanoigaxerora ixantaxeria. Pisintsitasiigaxeria xamagarini jara pixematsatumaigiri. Pinxanyoigaxenparixa maixa irisigapanutetyo.
1 1 ¿Ainyoeginpi
bineniegi napigematsaegine tyapaetyarixa pinaigaxe? Naneni ainyona tyapaetya nonaxe. Naneni nanti iromitiganxane Jesoxirisito. Maixa noxogaxe nontsirinxaigaxenpia mayaniro bineniegi napigematsaegine gixegoronxaigananxitsyaria jageiganxitsyaria Pontoxu, Garasiaxu, Xaparosiaxu, Jasiaxu ontiri aixiro Bitiniaxu.
2 Yogari Apa Tasorentsi igantaga pairani yogataxea pinxematsaigaxeria, irotari ixogaxagantaigaxenpiria intomintaigaxenpia. Inpogini yogari Isure iniasurentaigaxenpi ixenxiaxagaigaxenpi tyapae pinxematsaigaxeriniri Jesoxirisito irisaanxantaigaxenpiroa irirajana panpaxuaiganaxeroa mayatiro ogantagaria pobetsixagisebageigaxeria irotya pinpirinibentaigaxe ixogagetiria Tasorentsi. Maixa noniabentaigaxenpi inxabintsaabageigaxenpia irobasigaxagaigaxenpia tyapae janiri tatoita pobanxinabentumaigaa. Asinebentaigaxenparia Tasorentsi
3 Maixa
tsame asinebentaigaxenparia Tasorentsi anxantaigaxeria: “Pairo pityapaebageti”. Ineni intitari Iriri Atinxami Jesoxirisito. Itsarogaxagabageigaxai itomintaigaxai xanyomataxa atyaenxanirixa
446 1 PEBERO
447 bogaiganxitsya tyapae aniaiganaeniri inpogini. Ixetyotari yoganiai Jesoxirisito, irotari agatantasanoigaxaria aniaiganaea aneniegi aixiro aigaxea janta xurayo.
4 Yabisaaxoigaxaitari Tasorentsi irotari jatantaigaxenparia janta xurayo anxantaxania abasigimoigaxenpari. Jantari inenixu jara axaragiteaxobagetumaigi, aixiro onxantaxanityo ontyapaegitebagetaxe.
5 Yogari Tasorentsi ineaigaxenpi pixematsatasanoigaxeria, irotari maixa irisentaxotasanoigaxenpi janiri papaxuimaigi pixematsaigaxeria xigonxiro irabisaaxotasanoigaxenpia piaigaxea janta xurayo pineaigapaaxeroa mayatiro yobetsixageigaxenpiria. Ineni pairo yagabeabageti, irotari yagabeantaxaria inxanyotaxeroa maixa.
6 Irotari nonxantantaigaxenpiria maixa pisineigaxenpara, jaranixa oxantaxani oxanyota maixa patsipereabageigaxea posante.
7 Jantari patsipereaigia onti oneinxania arisanorixa pixematsatasanoigaxe ontirixa tea. Xanyomataxa xori itagagania tyapae ontagaxenxaniniri xonogaxariria intibania gotaatsyame xorisanoria. Ipunabagebetatyo xori xantanxitsya inpogini intsonxatanaenpa. Bineniegi pairo pabisaigaxeri xori, irotari maixa pantsipereaxotasanoigaxenparorixa mayatiro jatanatsyara pinxematsatasanoiganaxerixa Jesoxirisito irisinebentasanoigaxenpi inpogini iripigaatea inxantaigaxenpi: “Pixematsatasanoigaxenatari, maixa tsame nontentaiganaxenpia xurayo pinxantaxania pobasigaigaxenpa nanenixu, nosinebentaigaxenpitari”.
8 Teatyo pineaigabetenpari xantanxitsya potaigaxari, aixiro pixematsaigaxeri, jerotyo pisinebageigaxatyo xara
9 pogatasanoigaxetari irabisaaxotasanoigaxenpia inpogini ineaigaxenpitari pixematsaigaxeria.
10-11 Pairani yogaegi xamantantaigatsyaria ixamantaxoigaxeri Tasorentsi tyara inxantaigaxenpi inpogini inxabintsajaigaxenpia irabisaaxoigaxenpia, iniasurentaigaxeritari ixenxiiaxagaigaxaritari Isure Xirisito timasurentaigaxeriria yogataigaxeria iratsipereabentaigaxaea Xirisito inxamabentaigaxaea, inpo iranianaea inxobeenxabagetaea. Xantanxitsya ineniegi tea irotagaige tyara onxantanaxenpa inpogini mayatiro ixamantaxogeigaxeria, jerotyo ipirinibentasanoigaxero ixenxiiasanoigaxaroa ixogasanoigaxetari irogataigaxemea tyatirixatyo
1 PEBERO
12 Xantanxitsya yogari Tasorentsi ixantaigaxeri jara ineaigiro ineniegi onxenaxagaxenxania mayatiro ixamantaxogeigaxeria, intiegitari neaigaxerome inpogiigananxitsyameria. Irotari maixa ixenxiaxoigaxeria xenxiimoigaxenpiria ixamantaigaxenpia tyara ixanta Tasorentsi yabisaaxotantia, iritari gabeaxagaigaxeri Isure Tasorentsi ponianxitsyaria xurayo. Yogari isaanxariite Tasorentsi ixogaigabetaxa irogatasanoigaxeromea mayatiro oxa ixenxiaxoigaxeria. Tasorentsi ixogaxe inegintetasanobageigaxenpara mayaniro xematsaigiriria
13 Irotari
nonxantantaigaxenpiria maixa pinxenxiiasanoigaxeroa tyara pinxantaigaxenpa pinegintetasanoigaxenpara pisintsitasiigaxeroa mayatiro teria ontyapaete, aixiro pinxenxiiasanoigaxeroa tyara inxantaigaxenpi Tasorentsi inxabintsajaigaxenpia inpogini iripigaatea Jesoxirisito.
14 Xematsatasanoigeri Tasorentsi, bintiegitari itomiegi. Intaga pixanyoigaa pairani tetyara pogatumaige tyara ixanta Tasorentsi yabisaaxotantia.
15 Jara pobetsixumaigai teria ontyapaete onti pinegintebageigaxenpa pinxanyoigaxenparia xogaxagaigaxenpiria intomintaigaxenpia. Ineni teanixa irobetsixumatero teria ontyapaete.
16 Aryotari oxantaxeri Yotsirinxaxagantaxeria oxanti: “Maixa bineniegi pinxanyoigaxenara naneni jara pobetsixumaigai teria ontyapaete, teanixa nobetsixumatenixa naneni teria ontyapaete”.
17 Piniaigiria Tasorentsi pixantaigiri: “Apa”. Irotari maixa pinxantaxania pinpinxatsatasanoigaxeri xigonxiro pinxamaiganaea. Ineni xatinxa yogagetaxero mayatiro, jerotyo omirinxa isinebentaigaxari betsixaigiroria tyapaeripage, iritya betsixaigiroria teria ontyapaete onti ixanomajaigaxeri. Jara itimumati paniro irabisaxe irontasanobagetaxenparia jara ixanomairi. Aryo onxanyotaxe aixiro jaratyo tsini yotsimanxumata xogapage, imirinxatyo ineaigaxeri aryo ixanyotabaxagaigaxa mayaniro.
18 Pairani onti pipanpiaigabetaxa yogameigaxenpiria gonteireiganaxenpiria, xantanxitsya onti
1 PEBERO
449 pipanpiaigabetaxaro xogapage, teanixa abisaaxoigenpi. Xantanxitsya inpogini yabisaaxoigaxenpi Tasorentsi janxiniri pixanyoigaa maixa. Tea iriro irabisaaxotantaigaxenpi xorixi tsonxatananxitsyameria,
19 onti yabisaaxotantaigaxenpi irirajana Xirisito boatananxitsyaria ixamabentaigaxenpia ixanyotaxaria obisya tyapaetasanotatsyaria teria tyara inxantumatenpa.
20 Pairani tetyara ontimumagete igantaga ixantaxea Tasorentsi iromitiganxaxeria Itomi jaxa xipatsixu irabisaaxoigaxeria mayaniro xematsaigaxerimeria. Maixari maixa paenityara ontsonxagetanaenpa mayatiro yoboxuti ixamabentaigaxitinpia,
21 inpo yogari Tasorentsi yoganiairi yamanairi xurayo ixobeenxatagasanotairi, jerotyo pixematsatantaigaxariria. Aixiro irotari pogatasanotantaigaxaria aryo inxanyotagaigaxenpi bineniegi aixiro inxenaxagagetaxeroa mayatiro ixantaigaxenpiria.
22 Maixa
mataxa negintetasanobageigaxabi, pixematsaigaxerotari Niagantsisanoria osi iroro oxenantanaxa potabaxagasanoiganaxara. Aryonpatyo pinxanyoiganaxenpari maixa pontabaxagasanoiganaxenpara,
24 aryotari oxantaxeri irorori oxanti: “Mayaniro matsigenxaegi onti ixanyoigaxaro sinpenasi oxagamanetia, aryotari ixanyoigaxari ineniegi tea inxusogamaneige. Aryo oxanyotaxa aixiro mayatiro yabentaxotaxaria onti oxanyotaxaro otegapage teanixa onxusotegate, aryotari oxanyotaxari mayatiro yabentaxotaxaria ineniegi jaratyo oxantaxani otimi.
25 Xantanxitsya
ogari Iriniane Atinxami jaratyo otsonxatumata onti onxantaxani ontimaxe”.
1 PEBERO
450 Irotari ixenxiimoitaxenpiria ixamantaitaxenpia tyara ixanta Tasorentsi yabisaaxotantia.
2 1 Irotari
nonxantantaigaxenpiria janxi pobetsixumaigai teria ontyapaete. Janxi pamatabitantabageigai, aixiro janxi pixantamanpegaigaa xogapage. Janxi potsimanxabiigairi pasini tyaxa ixantaxa ontirixa tatarixa yasintaxa, aixiro janxi piniasitantabageigaa.
2 Bineniegi pinxogasanoigaxeroa Iriniane Tasorentsi pinxanyoigaxenparia jananexi ityaria boganxitsya ixogia itsomi. Aixiro pinxenxiiasanoigaxeroa tyapae pogataigaxeniri tyara pinxantaigaxenpa aryonpaniri pinxematsatasanoiganaxeriri Tasorentsi, aixiro aryonpaniri pogatasanoiganaxeriri,
3 mataxatari gataigaxebi ixabintsajaigaxenpia Atinxami. Xirisito onti ixanyotaxaro mapu oxusotantaxaria panxotsi
4 Maixa
aryonpatyo pinxematsatasanoiganaxeriri Atinxami, iritari ganiaigaxenpi. Ontitari ixanyotaxaro mapu oxusotantaxaria panxotsi obetsixantagania mapu. Jantari jarixa otimi tatanpatyo onxusotantaxenpa. Aryo oxanyota jame inti ineni tyanpatyo anxantaigaxenpa abisaaxoigaxenpara. Yotsimanxaigabetaxarityo matsigenxaegi tea irisinebentaigenpari, xantanxitsya Tasorentsi isinebentaxarityo, ineaxeritari pairo ityapaeti. Maixa aryonpatyo pinxematsatasanoiganaxeriri, iritari ganiaigaxenpi.
5 Aixiro bineniegi onti pixanyoigaxaro otobaire mapupage obetsixantunxaniria oga panxotsi, yoganiaigaxenpitari Jesoxirisito tyapae pintsipabaxagaigaxenpaniri xanyoigamataxabi ibanxo Isure Tasorentsi, yobasigimoigaxenpitari. Aixiro yabisaaxoigaxenpi tyapae pinpegaigaxenpara isaseroroteegite Tasorentsi pinpirinibentaigaxeroa mayatiro ixogagetiria.
6 Aryotari oxantaxeri Yotsirinxaxagantaxeria oxanti: “Yogari nomitiganxaxeria Sionxu onti inxanyotaxenparo mapu pairoria otyapaeti
1 PEBERO
451 oxusotantasanotaxaria panxotsi. Tsinirixa xematsataxerime jaratyo yasinonxajaa, jaranixa ixematsatiri xogapage”.
bineniegi xematsaigiriria pineaigaxeri pairo ityapaeti. Yogaegiri teria inxematsaigeri iritari ixantaxotaxe Tasorentsi ixanti: “Yogaegiri betsixaigaxeroria panxotsi tea irisinebentaigabetenparo mapu pairoria otyapaetasanotaxe, xantanxitsya yogari Tasorentsi isinebentaxaro ipegaxagaxaro oxusotantaxaria panxotsi”.
8 Aixiro
oxanti pasini Yotsirinxaxagantaxeria:
“Ineni onti inxanyotaxenparo mapu ontibatantaxenxaniria osi onxaraantaxenxani”. Jaranixa ixogaigi inxematsaigaxeroa Niagantsi Tyapaeri xamantaxotaxeriria Jesoxirisito, onti irotsimanxaigaxeri osi irontsimanxaigaxenpari Tasorentsi, irotari ixogaxagaigunxani, ixantaxetari Tasorentsi pairani otyasanotyara irontsimanxaigaxenparia mayaniro jaria ixematsaigiri.
9 Xantanxitsya
bineniegi onti ixogaxagaigaxenpi Tasorentsi irabisaaxoigaxenpia, aixiro ixogaxagaigaxenpi pinpegaigaxenpara isaseroroteegite pinpirinibentaigaxeroa mayatiro ixogagetiria. Aixiro ixogaxagaigaxenpi pinegintetasanobageiganaxenpara, yasintasanoigaxenpitari. Onti oxanyotaxa maixa tyapae
1 PEBERO
452 pinxamantaigaxeria mayaniro tyara ixanta Tasorentsi, pairotari ityapaeti. Pairani tea pogataigabetenpa xanyomataxa ontinirixatyo pimapunasetaxoigaxe, pobetsixagisebageigabetaxatari teria ontyapaete, xantanxitsya inpogini yabisaaxoigaxenpi xanyomataxa ontinirixatyo pixutagitetaxoiganaxe, teanixatari pobetsixaigaero pobetsixaigabetaxaria pairani.
10 Pairani tea pinxemaxotumaigabetenpari Tasorentsi, xantanxitsya maixa itomintaigaxenpi. Aixiro tea tsini tsarogaxagumaigabetenpime, xantanxitsya maixa itsarogaxagaigaxenpityo Tasorentsi. Pebero ixantaigaxeria inxematsaigaxeria xobeenxaripage
11 Napigematsaegine
notasanoigaria, jara samani pobasigaiga jaxa xipatsixu. Onti piaigaxe pobasigaigaxenpara janta xurayo Xirisitoxu. Nonxantantaigaxenpiria pisintsitasiigaxeroa mayatiro teria ontyapaete isinebentaigaria teria inxematsaigeri Tasorentsi. Jarixa pisintsitasiigiro irotari iramatabitantaigaxenpiria xamagarini irobetsixaxagaigaxenpia teria ontyapaete.
12 Maixa pixonoiigaxaritari teria inxematsaige negintetyara pinabageigaxe. Aryorixa iriniasinaigabetaxenpi ineaigiri irorori pobetsixaigaxe teria ontyapaete, xantanxitsya inpogini inxabintsajaigaxeria Tasorentsi inxematsaigaxeri ineniegi aixiro inpo osi irisinebentaigaxenpari inxantaigaxeria: “Arisanoni yobetsixaigaxe tyapae”.
13 Bineniegi
pixematsaigiri Atinxami, irobentia maixa xematsaigeri aixiro mayaniro pitinxamipage intiegiri aixiro pigobeenxariegite iromanoegi.
14 Xematsaigeri aixiro inanpinaegi yonperaigaria irotsimanxaigaxeria betsixageigatsyaria teria ontyapaete ontiri aixiro irisinebentaigaxenparia negintebageigatsyaria.
16 Maixari maixa yapaxuaxagaigaxenpitari Atinxami tyapae pobasigasiigaenparoniri xogapage, jaratyo pixantumaigi: “Irobentia maixa nobasigasitaxarotari xogapage tyapaetaxe nobetsixagetaxeroa tatarixa oita noxogaxeria naneni,” inpo ogatyo pinxenaigaxe pobetsixagisebageiganaea teria
1 PEBERO
453 ontyapaete. Onti tsitsyata pinpegaigaenpa ironperane Tasorentsi, intitari sintaiginpiria.
17 Tyapaetyara pinabageigaxe, jara potsimanxantabageigi. Pontaigaxenparia papigematsaegine. Pinpinxatsaigaxeria Tasorentsi intiri aixiro igobeenxariegite iromanoegi. Xirisito teatyo inpugatantumatenpa
18 Bineniegi
timaigatsyaria peraiginpiria sintaiginpiria, xematsatasanoigeri jara pipugatsanatumaigari. Jara intagani pixematsabintsaigi xabintsajaiginpiria. Pinxematsaigaxerityo aixiro tsimanxaiginpiria.
19 Irotsimanxaigaxenpirixa xogapage pantsipereaxoigaxenparotyo. Pinxanyoigaxenparixa maixa pineaigaxea inti pixematsaigaxe Tasorentsi, aryo pinxante irisinebentaigaxenpi.
20 Jantari ontirixa pantsipereaxoigaxenpa irotsimanxaigaxenpia ineaigaxea tea pinxematsaigeri, ¿matsi iroro irisinebentabiigaxenpi Tasorentsi? Jaratyo. Xantanxitsya jantari iroxa pantsipereaxoigaxenpa irotsimanxaigaxenpia xogapage, aryo pinxante irisinebentaigaxenpi.
21 Irotari ixogaxe Tasorentsi pinxanyoigaxenpara maixa. Pinxenxiiaxoigaxeria Xirisito yatsipereabentaigaxenpia osi yogataiganaxenpi tyara pinxantaigaxenpa pantsipereaigaxea irotsimanxaigaxenpia xogapage.
22 Ineni tea irobetsixumate teria ontyapaete, aixiro teatyo iramatabitantumate.
23 Jantari ipomatsanatunxania teatyo inpugatantumatenpa. Aixiro yatsipereaxagunxania teatyo irotsimanxaigeri tsipereaxagaigaxariria, onti ixantaxe: “Tsitsyata inxantaxe Apa Tasorentsi tyara inxantaigaxenxani”.
24 Jantari ixamabentaigaxaia Xirisito xorosixu onti yotsimanxabitaxeri Tasorentsi abetsixaigaxea teria ontyapaete. Ixamabentaigaxai janxia abetsixaigai teria ontyapaete, onti anegintebageigaxenpa. Ixentaxotunxani xorosixu tyapae irabisaaxoigaxenpiniri pinxantaxania pobasigaigaxenpa.
25 Pairani onti pixanyoigabetaxari obisya itimpinaigia, tea pinxematsaigabetenparinixa Xirisito, xantanxitsya maixa pixematsaigaxeria yasintasanoigaxenpi, aixiro isentasanoigaxenpi.
1 PEBERO
454 Tyara inxantaxenpa irobasigaxenpara tyapae surari tsinanetaxotatsyaria ontiri tsinane timatsyaria oxoritiria
tsinaneegi pinxematsabageigaxeria pixoritiria. Inenirixa teria inxematsatero Iriniane Tasorentsi xantanxitsya ineaxenpirixa pinegintebagetaxenpara aryorixa inxoganaxe inxematsataxea ineni aixiro. Jara ixogaxota piniaxeria pinxantaxeria inxematsataxea,
2 ineaxenpitari pinegintebagetaxara.
3 Jara iroro pipirinibentaigi pobetsixasanoigaxeroa pigisi pineaxagantaigaxenpara. Aryo oxanyotaxa aixiro jara iroro pisinebentasanoiga pinenxeiganaxenpara posantepage punabagetatsyaria ontiri aixiro pisapiigaxenpara sapirontsi tyapaetasanotanxitsyaria,
4 sintsitari ontsonxagetanaenpa mayatiro xanyopageria oxa. Ontityo pinpirinibentabageigaxe pinxenxiiaigaxea tyapaetyara pinabageigaxe jara tatoita pobanxinabentabageiga osi arisanoniri onpaitaxenpa pinxantaxania pintyapaetasanobageigaxe, irotari isinebentasanota Tasorentsi.
5 Aryotari oxanyoigaxari tsinaneegi pairaniniria xematsatasanoigiriria Tasorentsi. Oxenxiiasanobageigaxari ineni, aixiro oxematsabageigiri oxoritiria.
6 Aryo oxanyotaxa pairani Sara oneni oxematsabagetiria Jaberan, aixiro opinxatsatasanotiria oneaxea ineni sintaro. Maixa bineniegi pobasigaigaxenparixa tyapae, aixiro jarixa tatoita pitsarogabentaigi, aryotyo pinxanyoiganaxenparo oneni.
7 Bineniegi
surariegi negintetya pogaigaxero pixoritiria, tesaxonatari osintsitasanoigenixa onxanyoigaxenpia bineniegi, aixiro pitenirotari ixabintsajaigaxenpi Tasorentsi yabisaaxoigaxenpia tyapae pinxantaxania pobasigaigaxenpa inenixu. Pinxanyoigaxenpara maixa negintetyara pogaigaxero pixoritiria tyapae inxemaigaxenpiniri Tasorentsi piniaigeria. Yatsipereaxagunxania betsixaigatsyaria tyapaeri
8 Maixari
maixa onti nonxantaigaxenpi pinxemabaxagaigaxenpara, aixiro pintsarogaxagabaxagaigaxenpara. Pontaigaxenparia papigematsaegine, pinxabintsaantabageigaxea, jara pixogaigi
1 PEBERO
455 pabisantabageigaxea onti pinxemisantaxobageigaxenpa.
9 Tyaxa inxantaigaxenpi pasini jara pipugaigari. Irotsimanxaigaxenpirixa inxaxitsaigaxenpia jara pipugatsaigari, onti pinxantaigaxeri Tasorentsi inxabintsajaigaxeria, irotari ixogaxagabiigaxenpi tyapae ironiri onxenantaxenpa inxabintsajaigaxenpia bineniegi.
10 Oxantaxetari Yotsirinxaxagantaxeria oxanti: Tsinirixa xoganxitsya irobasigagantsibagetaxenpara tyapae, aixiro irisinebagetaxenpara jaratyo iniagisebageti, aixiro jara itsoegumata.
11 Janxi
onti irobetsixaxe tyapaeripage. Negintetya irogaigaxeri itobaireegi tyapae intsipaigaxenparia irobasigaigaxenpara tyapae.
12 Yogari
Atinxami isentasanoigiritari mayaniro xematsaigiriria,
aixiro omirinxa ixemaigiri iniaigiria, xantanxitsya yogari betsixagisebageigatsyaria teria ontyapaete tea irisinebentaigenpari”.
13 Pinxogasanobageiganaxerixa
pobetsixaiganaxea tyapaeripage, aryo tyatityoa irotsimanxabiitaxenpi.
14 Xantanxitsya intimaigaxerixa tsimanxabiigaxenpiromeria pobetsixaigaxea tyapaeripage pinxantaxenpanityo pisinebageigaxenpa. Jara tsini pipinxumaigi, aixiro jara pitsarogumaigi.
15 Onti pisinebentasanoigaxenpari Jesoxirisito pinpinxatsaigaxeria pinxantaigaxeria: “Binti Notinxami”. Inxogaxotagantaitaxenpirixa tyara oxantaxara pixematsaigaxeria Tasorentsi pisinebageigaxenpa pinxantaigaxeria. Pinxamantasanoigaxeri tyara pixantaigaxara pogataigaxea piaigaxea xurayo yobasigara Tasorentsi pinxantaxania pintimaige.
1 PEBERO
456 16 Xantanxitsya
tyapaetyara piniaigaxeri jara potsimanxaigiri. Pinegintebageigaxenpara tyapae inpasibentaiganaxenpaniri tsinirixa tsimanxabiigaxenpirime Xirisito iriniasinabiigaxenpiri ineaigaxenpia pixematsaigaxeria.
17 Irixa xoganxitsya Tasorentsi pantsipereaigaxea irotsimanxabiitaxenpiroa tyapaeripage tyapaetaxe, pairotari abisaxe otyapaetaxea onxanyotaxenpara maixa abisaxero pantsipereaigaxea irotsimanxabiitaxenpiroa pobetsixageigia teria ontyapaete.
18 Yatsipereabentaigaxaitari Xirisito ixamabentaigaxaia osaanxaxenxaniniri abetsixaigiria teria ontyapaete omagisantaxenxania, patirosanotyo ixamabentaigaxai mataxa mayatiro. Ineni ityapaebageti teatyo irobetsixumate teria ontyapaete, xantanxitsya ixamabentaigaxai aneniegi betsixaigatsyaria teria ontyapaete tyapae irisineigaxaeniri Tasorentsi. Jantari yoginoriabetunxania ixamasanotaxe, xantanxitsya ogari isure teatyo onxame, jerotyo yaniantanaaria.
19 Jantari tetyara iranianae onti iasurentaxe janta paraserixu ixenxiimoigutiria isureegi teria inxematsaige xamageiganxitsyaria.
20 Ineniegitari teria inxematsaigeri Noe ixenxiimobageigabetaxaria. Jantari tetyara iragatero maataxotantatsyaria yogari Tasorentsi samani yatsipereaxoigaxari tea ainyotya irotsimanxaigeri. Inpo yagataxeroa aryo pinxante yobarigateigaxeri tea xatsyoa one inxani osagantaataxoiganaxeria mayaniro osi ipogereaigaxa ioxajaigaxara. Intaganibani yabisaaxoigai
21 Ogari nia sagantaataxoiganaxeriria mayaniro onti oxantaxotaxe pogisabinxajaigaxara. Irotya pogisabinxajaigaxara onti oxantaxotaxe yabisaaxoigaxenpia Tasorentsi. Tea iroro pogisabinxaatasiigenpa pisaanxaigaxea pibatsaxu. Ontityo pogisabinxaataigaxa mataxatari pixantaigaxeri Tasorentsi pixogaigaxea irisaanxasanoigaxenpia pisurexu, aixiro iragabeaxagaigaxenpia pobasigaigaxea tyapae. Jantari jamea yanianai Jesoxirisito ixamabetaxara jametyo yabisaaxoiginpi Tasorentsi,
22 xantanxitsya maixa jataxe yanianai iatai xurayo. Maixa ainyo isabinxaxe iraxosanoriaxu Tasorentsi ixobeenxabageti, ipegaxagaxaritari Igobeenxariegite mayaniro isaanxariite Tasorentsi intiegiri aixiro mayaniro itinxamiegi xamagarinipage.
1 PEBERO
457 Paniropage inpirinibentaigaxeroa tatarixa oita yagabeaxagaigaxeriria Tasorentsi
4 1 Nonxantantaigaxenpiria
maixa mataxatari yatsipereabentaigaxai Jesoxirisito ipasapasatunxania ixentaxotunxania, jara pipinxaigiro bineniegi pantsipereaigaxea pinxanyoigaxenparia ineni. Yogari tsipereabentaxeriria Xirisito teanixatari inxenxiiaxotaero teria ontyapaete.
2 Jara ipirinibentumatairo posantepage teria ontyapaete isinebentaigaria itobaireegi, ontityo inpirinibentaxe irobetsixaxea ixogagetiria Tasorentsi xigonxiro inxamanaea.
3 Pairani pobetsixagisebageigaxetari posantepage teria ontyapaete yobetsixageigaxeria teria inxematsaigeri Tasorentsi. Piatasiigaxero tsinane, aixiro pixenxiiagisebageigaxe teria ontyapaete, pisinxibageigaxa, pisexaabageigaxa, aixiro pipirinibentabageigaxero pisinxibageigaxara. Ixantabetaxa Tasorentsi: “Jara pipegaigiri pitasorentsite pasini”, xantanxitsya tea pinxematsaigeri aryonpatyo pisinebentaiganaxariri.
4 Maixa teanixa pintsipaigaenpari betsixagisebageigatsyaria teria ontyapaete, jerotyo ixantaiganaxe: “Tyaxatyo ixantaiganaxa maixa teanixa inxonoibageigajae”, osi iniasinaiganaxenpi.
5 Xantanxitsya aganaxenpara irotsimanxantaigaxenpariria Tasorentsi mayaniro teria inxematsaigeri, iritari xantanxitsyame tyara inxantaigaxenxani paniropage, inenirixa xamaiganxitsyaria, intirixa tetyaria inxamaige.
6 Irotari ixenxiimotantaigunxaniria yogaegi xamaiganxitsyaria pairani tyapae inxantaxaniniri intimaigaxe inxanyoigaxenparia Tasorentsi. Ixamaigabetaxa, intiegitari betsixaigatsyaria teria ontyapaete xanyoria mayaniro itobaireegi, xantanxitsya iroganiaigaeri Tasorentsi mayaniro xematsaigaxeriria.
7 Maixa
paenitya aganaxenpa irotsimanxantaigaxenpariria Tasorentsi mayaniro teria inxematsaigeri. Nonxantantaigaxenpiria pinegintebageigaxenpara pisintsitasiigaxeroa mayatiro teria ontyapaete omirinxara piniaigaxeri Tasorentsi.
8 Irosanotyo noxogaxe pontasanoigaxenparia papigematsaegine. Pinxanyoigaxenparixa maixa jaratyo pixenxiaigiro tyaxa inxantaigaxenpi ineniegi onti
1 PEBERO
9 Iroboxaxerixa papigematsaegine parixotipagexuniria xogaxoiganxitsyaria tyarixa irimagaigaxe bineniegi negintetya pagaigabaxeri, jara pixatsimaenxabageiga.
10 Yogari Tasorentsi ixantatigaxagageigaxenpitari yagabeaxagaigaxenpia paniropage. Irotari nonxantantaigaxenpiria maixa tatarixa yagabeaxagaigaxenpi irotyo pinpirinibentaigaxe tyapae pamutaxoigaxeriniri papigematsaegine, xantanxitsya pinpirinibentagantsiigaxeroa tyapae oneaxenxaniniri arisano ixabintsaantabageti Tasorentsi.
11 Ainyorixa xenxiiroria Iriniane Tasorentsi, xantetyo inxenxiabagetaxeroa xatinxara irogaxero. Ainyorixa mutaxoigiriria irapigematsaegine xantetyo iramutaxotagantsiigaxeria, isintsitagaxeritari Tasorentsi. Pinxanyoigaxenpara maixa tyapae irisinebentaxenxaniniri Tasorentsi, intitari gabeaxagaigaxenpime Jesoxirisito. Tsame anxantaxania asinebentaigaxenpari, intitari pairoria yagabeabageti. Aryo onxanyotaxenpa. Ixantaigaxeri irisineigaxenpara iratsipereabentaigaxeririxa Xirisito
12 Napigematsaegine
notasanoigaria, jara pogaiganaxe sorerere pantsipereabageigaxea pinxantaiganaxea: “Tyaxatyo oxantaxara oxa”. Aryotari onxanyotanaxenpari maixa tyapae ineaigaxenpiniri Tasorentsi arisanorixa pixematsatasanoigaxeri.
13 Pairani yatsipereabagetaxe Xirisito. Maixa sinebageigenpa, pixanyoigaxaritari ineni patsipereabageigaxea tyapae pisinebageigaxenpaniri inpogini ineaxenxania inxobeenxabagetapaaxea.
14 Jantari irobosanteaitaxenpirixa ineaitaxenpia pixematsaigaxeria Xirisito sineiganaxenpa, intitari tentasanoigaxenpi Isure Tasorentsi pairoria yagabeabageti.
15 Tsitsyania
patsipereabentaigiroxari poginoriantaigaxea, ontirixa pinxosiigaxea, ontirixa pobetsixagisebageigaxeroa pasinipage teria ontyapaete, aixiro ontirixa pinxantantabageigaxea.
16 Irorixa pantsipereabentaigaxe pixematsaigaxeria Xirisito jara pipasibentaiga, onti pisinebentaigaxenpari Tasorentsi pineaigaxea inti
1 PEBERO
459 patsipereabentaigaxe Xirisito.
17 Gaxatari intsititantaxenparia Tasorentsi irotsimanxaigaxenparia mayaniro teria inxematsaigeri, xantanxitsya mataxa ixetyo tsipereaigananxitsyane xematsaigiriria tyapae oneaxenxaniniri arisanorixa ixematsatasanoigiri ontirixa tea. Aryotari axanyoiganaxari aneniegi maixa atsipereaiganaxea. Irironparoxa yogaegi teria inxematsaigeri pairoxatyo iratsipereabageigaxe irotsimanxaigaxenparia.
18 Iratsipereabageigabetaxenpatyo xematsaigatsyaria xantanxitsya Tasorentsi irabisaaxoigaxeri. Inpo iritya teria inxematsaigeri pairotyo iratsipereabageigaxe inpogini irotsimanxaigaxenparia.
19 Irotari noxantantaigaxenpiria inenixa xoganxitsyame Tasorentsi pantsipereabageigaxea aryonpatyo pobetsixaiganaxerori tyapaeripage. Iritari betsixaigaxai, jerotyo tyapaetaxe pabentasanoigaxenparia pinxantaigaxeria inxisaxobentaigaxenpia pogataigaxetari ixantaxe omirinxa intsipatasanoigaxenpi jaratyo ioxumaiginpi. Pebero ixantaigaxeriria mayaniro xematsaigatsyaria
noxogaxe nonxantaigaxenpia bineniegi sentaigiriria xematsaigatsyaria patoitaigatsyaria xara, nantitari aixiro sentaigiriria xematsaigatsyaria. Naneni noneasanotaxeri Xirisito yatsipereabagetaxea ixamabentaigaxaia xorosixu. Inpogini iripigaatea inxobeenxabagetapaaxea aryo nonxanyotaxenparia ineni.
2 Maixa irotari nonxantaigaxenpi oxa: Pisentagantsitasanoigaxeria papigematsaegine ixogaxagaigaxenpiria Tasorentsi pisentaigaxeria. Pogatagaigaxeria jara piperaiga. Tsitsyata pinxogaigaxe bineniegi pogataigaxeria, jara ixantanaiginpi pasini, aixiro jara iroro pogatabiigiri inpunaigaxenpia.
3 Jara pipomatsanaigari pisentaigiria, onti tyapaetya pinabageigaxe tyapae irasintsaaxoigaxenpiniri ineniegi.
4 Pinxanyoigaxenparixa maixa inpogini iripigaatea Jesoxirisito sentaigajairia mayaniro aneniegi iragaigaatenpi intentaiganaxenpia xurayo inxabintsaabageigaxenpia pinxantaxania pintimagantsibageigaxe tyapae pinxanyoigaxenparia ineni.
5 Maixa
bineniegi napigematsaegine, pinxematsabageigaxeria
1 PEBERO
460 sentaiginpiria. Jara pixogaigi pabisabaxagaigaxenpara, onti pinxematsatabaxagaigaxenpa. Aryotari oxantaxeri Yotsirinxaxagantaxeria Tasorentsi oxanti: “Tasorentsi ixabintsaabageigiri teria irabentaxobageigenpa, iritya bentaxobageigatsyaria yotsimanxaigiri”. Tasorentsi gabeabagetatsyaria, jara pipugatsaigari, inpogini aganaxenpara inintanaxea irabisaenxatagaigaxenpia irabisaenxatagaigaxenpityo.
7 Tatapagerixa oita pixenxiiageigaaxa jara pobanxinabentaigaro onti pinxantaigaxeri Tasorentsi inxabintsajaigaxenpia, ixantaxanitari inxenxiaxoigaxenpi tea imagisantumaigenpi.
8 Tsitsyania yamatabinaiginpixari xamagarini, ainyotari inxenabagetaxe xara yanuibentasiigaxeria xematsaigatsyaria ixogaxea irapaxuaxagaigaxeria ixematsaigaxea. Onti ixanyotaxari isyai yanuibentasitiroa isexa.
6 Pinpinxatsatasanoigaxeria
9 Xantanxitsya noxogaxe pinxantaxania pisintsitasiigaxeri jara pixematsatumaigiri. Pinxantaxania pinxematsatasanobageigaxeri Atinxami jara papaxuimaigiro, pogataigaxetari aryo ixanyoigaxa papigematsaegine basigageigatsyaria parixotipagexu yatsipereaxoigabetaxarotyo posantepage xantanxitsya jatanatsya
1 PEBERO
461 ixematsaiganaxeri tea irapaxuimaigero.
10 Inpo samanixonarixa pinxanyoigaxenpa maixa pantsipereaxobageigaxenpara, yogari Tasorentsi irogisineaigaenpi, aixiro isintsitagaigaenpi janiri papaxuaiganaxero pixematsaigaxea onti jatanatsya pinxusotasanoiganaxenparia, ixabintsaabageigaxenpitari ixogaxagaigaxenpia pinxematsaigaxeria Jesoxirisito tyapae intentaiganaxenpiniri xurayo pinxantaxania pobasigaigaxenpa janta pinxanyoigaxenparia ineni ixobeenxabagetia.
12 Ainyo
jaxa notsipataxari Suribano. Ineni inti napigematsatene xematsatasanotiriria Xirisito. Iritari notentasitaxa notsirinxaigaxenpia majani noxamantaxotaxeria Tasorentsi tyara ixantaxa ixabintsaabageigaxenpia, aixiro nosintsitagaigaxenpia tyapae aryonpaniri pinxematsatasanoiganaxeri jara papaxuimaigiro.
13 Yogaegiri apigematsaegine basigaigatsyaria jaxa Babironiaxu ixogaigaxe pinxemaxoigaxeria ainyo ixenxiiaigaxenpi. Yogari Tasorentsi ixogaxagaigaxeri ineniegi inxematsaigaxeria inxanyoigaxenpia bineniegi. Aryo ixanyotaxa notomi Maroxosi ineni ixogaxe pinxemaxoigaxeria ixenxiiaigaxenpia.
14 Tyapaetyara pagabaxagaigaxenpa pontabaxagaigaxenpara. Maixa noxogaxe irogisineaigaxenpia Tasorentsi mayaniro bineniegi xematsaigiriria Xirisito janiri tatoita pobanxinabentumaigaa.
Xirisito inti Niagantsi ganiantatsyaria
1 Maixa nontsirinxaigaxenpi nonxamantaxotaxeria igantagaria itimi pairani otyasanotyara tetyaenxara tataxona timumagetatsyame, noxemaxoigaxeritari inpo noneaigaxeri, aixiro notsyontaigaxeri. Iritari Niagantsi ganiantatsyaria.
2 Ineni ixoneatimoigaxena noneaigaxeri noxamantaxotantaigaxariria, iritari Xirisito ganiaigaxairia tyapae anxantaxaniniri antimaigaxe. Onti inabeta Iririxu, xantanxitsya inpo yoboxuti ixoneatimoigaxena.
3 Naneniegi noneasanoigaxeri, aixiro noxemasanoigaxeri iniaigaxenara, irotari maixa nonxamantantaigaxenpiria noneageigaxeria ontiri aixiro noxemageigaxeria tyapae pintentagasurentaigaxenaniri pinxanyoigaxenara naneni notentagasurentaigaxaria Apa Tasorentsi intiri Itomi, iritari Jesoxirisito.
4 Notsirinxaigaxenpi tyapae pisinetasanobageiganaxenpaniri. Tasorentsi inti xoneagiteri
5 Maixa onti nonxamantaigaxenpi yogataigaxenaria Jesoxirisito ixantaxea yogari Tasorentsisanoria inti xoneagiteri tea imapunasetaxotumatenpa, teanixa irobetsixumatero teria ontyapaete, irotari ixantantunxaniria inti xoneagiteri.
6 Anxantaigaxerixa atsipatasanoigaxari Tasorentsi xantanxitsya jatanatsya abetsixaigia teria ontyapaete onti amatagaigaxa, aixiro onti abetsixabageigaxe teria ontyapaete, xanyomataxa ontinirixatyo amapunasetaxoigaxa.
7 Yogari Tasorentsi tea irobetsixumate teria ontyapaete, irotari ixantantaganiria inti xoneagiteri. Jantari axematsaigaxeria atsipatasanotabaxagaigaxa, isaanxantaigaxairotari irirajana Jesosi mayatiro abetsixaigiria teria ontyapaete.
8 Anxantaigea tea abetsixaige teria ontyapaete asatyo matabinaigaatsya, teanixa anxogaige anxematsaigaxeroa ixantaigaxairia Tasorentsi.
9 Xantanxitsya anxamantaigeria abetsixaigaxeria teria ontyapaete ineni imagisantaero, irisaanxaxerotari mayatiro, omirinxatari ixenaxagiro Iriniane, tea iramatabitantumate.
10 Jantari anxantaigea tea abetsixaige teria ontyapaete xanyomataxa ontinirixatyo axantaigaxe itsoegaxa Tasorentsi, teatyo anxematsatumaigero Iriniane. Iniabentaigajaia Xirisito
2 Panirotari ineni xamabentaigaxairia tyapae imagisantaeroniri Tasorentsi abetsixaigia teria ontyapaete janiri ixenxiiagumaigajairo inpogini. Xantanxitsya tea intagani inxamabentaigajae aneniegi, ixamabentaigaxerityo aixiro mayaniro matsigenxaegi.
3 Jantari anxenaxagaigaxerorixa ixantaigaxairia Tasorentsi aryo pinxante arisano opaitaxa axematsaigaxeria.
4 Ainyorixa xantanxitsyameria, “Noxematsataxeri”, xantanxitsya tea irobetsixagetero ixantaigaxairia onti itsoegaxa, aixiro onti yamatagaxa.
5 Jantari anxenaxagaigaxerorixa Iriniane aryo pinxante pairo atasanoigaxari, irotari agatantaigaxaria arisano atsipatasanoigari.
6 Jantari anxantaigaxerixa atsipatasanoigari, anxanyoigaxenparityo Jesoxirisito ineni ixenaxagagetiroa mayatiro ixantaxeria Tasorentsi.
464 Onxenaxagaxenxania ixantaigaxairia Tasorentsi
7 Napigematsaegine, oxari oxa notsirinxaigaxenpiria maixa tea iroro otyaenxaria Niagantsi, onti ogantagaria pixemaigaxeria pairani bityaenxara xematsaiganaxeri Xirisito,
8 xantanxitsya xanyomataxa ontinirixatyo otyaenxaria, ityaenxatari gataigaxai Xirisito tyara anxantaigaxenpa antasanotantaigaxenpara, aixiro aneniegi atyaenxa tabaxagasanoigananxitsya. Pairani xanyomataxa ontinirixa amapunasetaxoigaxa, xantanxitsya maixa aryonpa axoneagitetaxoiganaxeri.
9 Anxantaigaxerixa jataxe axoneagitetaxoiganaxe atsipatasanoigaxaria Tasorentsi xantanxitsya atsimanxaigaxari atobaireegi onti ainyotya amapunasetaxoigaxa.
10 Yogari tasanotariria itobaireegi onti ixoneagitetaxotaxe, teanixa ontimagutumateri tatarixa oita onxenantaxenpa irobetsixaxea teria ontyapaete.
11 Xantanxitsya yogari tsimanxaxariria xanyomataxa ontinirixatyo imapunasetaxotaxa, jerotyo tea irogate tyara iataxe, ixantaxanitari imapunasetaxotaxa tea iroguntete.
12 Notasanoigaria, notsirinxantaigaxenpiria imagisantairotari Tasorentsi pobetsixaigiria teria ontyapaete, jara ixenxiaxagumaigainpiro, ixamabentaigaxenpitari Xirisito yabisaaxoigaxenpia.
13 Tomintaigatsyaria, notsirinxantaigaxenpiria pixematsatasanoigaxeritari igantagarira itimi pairani tetyara tataxona timumagetatsyame. Notsirinxantaigaxenpiria timagaiganxitsyaria, pagabeaigaxeritari xamagarini.
14 Notsirinxantaigaxenpiria bineniegi notasanoigaria pixematsatasanoigaxeritari Apa Tasorentsi. Notsirinxantaigaxenpiria tomintaigatsyaria pixematsatasanoigaxeritari igantagarira itimi pairani tetyara tataxona timumagetatsyame. Notsirinxantaigaxenpiria timagaiganxitsyaria pisintsitasigeigirotari mayatiro, aixiro pixantaxani pixenxiiasanoigaxaro Iriniane Tasorentsi ontiri aixiro pagabeaigaxeri xamagarini.
15 Jaratyo pisinebentumaigaro isinebentaigaria tsimanxaigariria Tasorentsi, aixiro jaratyo pisinebentumaigaro teria irisinebentenparo Tasorentsi, jaranixa tsini gabeatsya irisinebentabagetenparia Tasorentsi irotya irimatabae irisinebentabaenparoa teria
16 Teanixa irisinebentenparo Tasorentsi isinebentaigaria betsixaigiroria teria ontyapaete. Ineniegi ontitari ixogasanoigi posantepage teria ontyapaete, aixiro ixogaigi irasintaigaxenparoa mayatiro ineaigaxeria ontiri aixiro yabentaxobageiga yasintabageigara.
17 Ogari xipatsi ontsonxagetanaxenpa, aixiro ontsonxagetanaxenpa mayatiro teria ontyapaete isinebentaigaria matsigenxa, xantanxitsya yogari xenaxagiroria ixogagetaxeria Tasorentsi inxantaxani intimaxe. Arisanoria ontiri tsoegagantsi
18 Notasanoigaria, maixa paenitya agapaaxenpa xutagiteri iroboxantaatenparia Xirisito. Bineniegi pixemaxoigaxeri iroboxaxea tsimanxaxariria, xantanxitsya naneni nonxantaigaxenpi ainyo maixa itobaigabageti tsimanxaigaxariria. Irotari agatantaigabaxa paenitya agapaaxenpa iroboxantaatenparia.
19 Ineniegi onti ixonoiigabetaxai xantanxitsya tea aryo inxanyotasanoigajae aneniegi, teanixa inxematsaigeri Xirisito. Aryome inxanyotasanoigaxaeme jameroxa ioxaiganaxai, inxantaxanimetyo intentaigaxaeme, xantanxitsya ioxaiganaxai, irotari aneantaigaxariria tea aryo inxanyoigajae aneniegi inxematsaigaxea.
20 Xantanxitsya yogari Xirisito yomitiganximoigaxenpi Isure Tasorentsi irobasigaxenpara pisureegixu, irotari maixa bineniegi mayaniro pogatantaigaxaroria Niagantsisanoria.
21 Tea aryo nontsirinxaigenpi noneaigaxenpia tea pogataigero, ontityo notsirinxaigaxenpi noneaigaxenpitari pogatasanoigiroa. Aixiro pogataigi yogari xantasanotatsyaria arisanoria tea iramatagumatenpa.
22 ¿Tsini matagatsya? Inti yoga xantatsyaria Jesosi tea ineni Ixogaxagaxeria Tasorentsi iromitiganxaxeria irabisaaxoigaxeria mayaniro xematsaigaxerimeria inpegaxenpara Igobeenxariegite. Ineni tsimanxaxariria Xirisito, teanixa inxematsateri ineni, aixiro tea inxematsateri Iriri mitiganxaxeriria.
23 Tsinirixa xantatsyaria Jesosi tea ineni Itomi Tasorentsi teatyo inxematsateri Tasorentsi, xantanxitsya yogari xantatsyaria Jesosi inti Itomi Tasorentsi ixematsataxeri aixiro Tasorentsi ineni.
24 Pinxantaxani pinxenxiiagaxero Iriniane oxetyoria pixemaigaxe janiri pimagisantaigiro. Jantari pinxantaxanirixa
466 pinxenxiiaigaxero, aryo pinxante pintsipatasanoigaxenpari Apa Tasorentsi intiri Itomi,
25 ixantaigaxaitari anxantaxania antimaigaxe.
26 Maixa mataxa notsirinxaigaxenpi noxamantaxoigaxeria xogaigabetanxitsyaria iramatabiigaxenpimea.
27 Xantanxitsya Jesoxirisito yomitiganximoigaxenpi Isure Tasorentsi yobasigaxa pisureegixu, jerotyo tea pinxogaxoigenpa irogataigaxenpia matsigenxa, mayatirotari yogataigaxenpiro Isure Tasorentsi. Ontitari ixantasanotaxe tea iramatagumatenpa, jerotyo maixa pinxantaxania pintsipatasanoigaxenpari Xirisito pinxenaxagaigaxeroa yogataigaxenpiria Isure Tasorentsi.
28 Maixari maixa, notasanoigaria, tsipatasanoigenpari Xirisito tyapae pisinebentaigabaxenpariniri iripigaatea. Pintsipatasanobageiganaxenparirixa janiri apasibentagaigabaxari inpogini.
29 Pogatasanoigaxetari Jesoxirisito tea irobetsixumate teria ontyapaete, iroro maixa pogataigaxetyo aixiro mayaniro negintetasanobageigatsyaria inti itomiegi Tasorentsi.
1 Oxari oxa otsirinxaxotunxaniria jaxa onti ixantaxeriria Tasorentsi Jesoxirisito irogixoneageigaxeneria ironperaneegi tyapae irogataigaxeniri tyara onxantanaxenpa inpogini, paenityatari aganaxenpa. Naneni nanti ironperane Jesoxirisito nopaita Joan. Ineni yomitiganxaxeri isaanxarite inxamantagetaxenara.
2 Inpo noneagetaxero mayatiro ixantaxeriria Tasorentsi Jesoxirisito irogixoneatimotaxenaroa osi notsirinxaxogetaxero noxanyotagasanotaaro noneagetaxeria, tea nonxantatigagetumatero.
3 Yogari Tasorentsi irogisineaxeri tsinirixa niabantaxerome oxa sanxebanti. Aryo inxanyotagaigaxeri aixiro mayaniro xemisantaigaxeromeria oniabantaxenxania inpo inxenaxagagetaxero mayatiro, paenityatari aganaxenpa mayatiro nonxamantaxogetaxeria maixa. Joan yotsirinxaigaxeneria patoigeigatsyaria Jasiaxu
4 Maixa noxogaxe nontsirinxaigaxenpia mayaniro bineniegi xematsaigatsyaria basigageigatsyaria Jasiaxu patoigeigatsyaria Jepesoxu, Jesemirinaxu, Peregamoxu, Tiatiraxu, Sareresixu, Pirarerepiaxu ontiri aixiro Jiraoriseaxu. Noxogaxe inxabintsaabageigaxenpia Tasorentsi ixantaxaniria itimi irobasigaxagaigaxenpia tyapae janiri tatoita pobanxinabentumaigaa. Aryo inxanyotaxenpa Isure inxabintsajaigaxenpi irobasigaxagaigaxenpia tyapae. Ineni ixantaxani itentaxari Tasorentsi Igobeenxariegite mayaniro.
5 Aryo inxanyotaxenpa Jesoxirisito ineni inxabintsaabageigaxenpi irobasigaxagaigaxenpia tyapae. Iritari xamantaxotiriria Tasorentsi xatinxa yogagetaxero tea iramatagumatenpa. Inti ixetyosanoria
468 nianaatsya, aixiro inti Xobeenxarisanoria bisaigaxeriria mayaniro xobeenxaripage xipatsixuniria. Pairo yotasanoigaxai isaanxantaigaxai irirajana janiri yotsimanxabiigairo Tasorentsi abetsixaigia teria ontyapaete.
6 Ipegaxagaigaxai xobeenxariegi tyapae antsipaigaxenpariniri inpogini inpegaxenpara Igobeenxariegite mayaniro, aixiro ipegaxagaigaxai saseroroteegi tyapae anpirinibentaigaxeroniri mayatiro ixogagetaxeria Tasorentsi. ¡Tsame anxantaxania anxantaigaxeri: “Pairo pagabeabageti!” Aryo onxanyotaxenpa.
7 ¡Atsi guntete, maixa boxapaaxe Xirisito ixenantapaaxaroa mararo!
Ineaigabaxeri mayaniro, irimaiganaxenpatyo xentaxotaxagantaigabetaxariria irineaigabaerityo ineniegi aixiro. Mayaniro basigaigatsyaria xipatsixu irineaigabaxeri inxaemabaitaiganaxe intsarogabageiganaxea. Aryoni onxanyotanaxenpa maixa.
8 Yogari Atinxami inti gabeabagetatsyaria ixantaxaniria itimi. Ineni ixanti: “Nanti Jareja aixiro nanti Jomega, naxetyosanotari timanxitsya, aixiro jara noxaragiteaxotumati”.
Joan ineairi Jesoxirisito
9 Naneni nanti papigematsaegine, noxantaxani notentaigaxenpi atsipereabentaigaxaria Jesoxirisito, aixiro atsipereaxobageigara mayatiro, aixiro nontsipaigaxenpi inpogini irapatoitaigaxaea inpegaxenpara Agobeenxariegite. Pairani yamaitanaxena ioxaitaxitanara obogeaxu paitatsyaria Patimosi ineaitaxenara noxenxiabagetaxeroa Iriniane Tasorentsi noxamantaxobagetaxeria Jesoxirisito.
10 Inpogini agaxara tominxo noxenxiiasanotaxaria
469 Tasorentsi noxematigirotyo onianunxani syaroenxarixa xanyoenxamataxa tiborentsi.
11 Oxantagani: “Tsirinxaxogetabaxero mayatiro pineagetabaxeria pinpaxagantaigaxeria xematsaigatsyaria patoigeigatsyarira Jepesoxu, Jesemirinaxu, Peregamoxu, Tiatiraxu, Sareresixu, Pirarerepiaxu, aixiro Jiraoriseaxu”.
7 yobirinitantaganiria morexaatatsyaria yogimorexaatagania, inti yobetsixantagetunxani xori.
13 Yotsirotanxutaxotaxari xanyotaxa matsigenxa. Guisemataxe imaga agabagetaxerityo igitixu, yabuataxari inegixu isuntoratsate yobetsixantunxaniria xori.
14 Ogari igisi onxutabageteatyo xara xanyomataxa ampei ontirixa xaxoarexi. Ogari iroxi xanyomataxa oparasetia tsitsi.
15 Ogari igiti onxoboreabageteatyo xara xanyomataxa otasitagania beronxe. Jantari iniaxea isyaroenxarixatyo xara xanyomataxa opoimaatia nia abentagaatia.
16 Jantari iraxosanoriaxu yapagogetaxe
7 inpoxiro. Osotogamenitapaaxe ibagantexu iboroantatsyariate otsoganpigetaxe pisotatetiro. Jantari iboroxu yomameaatantabagetiratyo xara xanyomataxa yapagatsixaatasanotara syabogaenxari.
470 17 Iroro noneaxeria notuamatanaxetyo igitixu togn xanyomataxa ontinirixatyo noxamaxe. Xantanxitsya ineni itsyontantaxenaro iraxosanoria ixantana: “Jara pitsarogi. Naxetyosano timanxitsya, aixiro jara noxaragiteaxotumati.
18 Noxantaxani notimi pairani tetyara tataxona timumagetatsyame, aixiro nonxantaxani nontimaxe jara noxamumatai. Noxamabetaxa pairani inpogini nanianai. Nanti xantanxitsyameria tyara iriaigaxe mayaniro xamaiganxitsyaria, nantitari gabeasanotaxero xamagantsi.
19 Nonxantantaxenpiria tsirinxaxogetero pineagetaxeria maixa ontiri mayatiro nogixoneagetaxenpiria inpogini”.
Yasitaxotunxania Satanasi
1,000 siryagarini
1 Inpogini noneiri pasini isaanxarite Tasorentsi yaguitapaaxe. Onti yaguitapaaxe xurayo yapagotaxero osenpaba xarenatsa ontiri aixiro sitantatsyaria irasitaxotantaxenparoria oxenantaganiria oatagania sabipatsaxu.
2 Inpo inosixapaaxeri maranxe pairaniniria yogusotapaaxeria irinaxobagetanaxea
1,000 siryagarini. Iritari xamagarini paitatsyaria Satanasi.
3 Inpo ioxaxeri sabipatsaxu yasitaxotanaxeri yoyabitaxotanaxeri. Yabitsaanaxero sitaxomentontsi tyapae janiri yosotogai iramatabinaigaeria xipatsipagexuniria xigonxiro abisabagetanaxea
4 Inpo noneaxero pasini osabinxantaganiria xanyotaxaroria isabinxantaigaria xobeenxaripage. Aryo isabinxaigaxe xara ipegaxagaigunxaniria joeseegi ixantaigunxaniria ineginteigaxeria mayaniro. Aixiro noneaigaxero isureegi yontsyagitoreaigunxaniria ineaigunxania ixenxiaxoigaxeria Jesosi, aixiro ixenxiaigaxeroa Iriniane Tasorentsi. Ineniegi tea intigeretobentaigenpari xobeenxatanxitsyaria teria ineenxani intiri yobetsixunxaniria isigaxagasanotunxania ineni, aixiro tea ontsirinxaxotenxani ibairo itamaxoxu ontiri iraxoxu. Inpo noneaigaxeri yaniaiganaia itentaigaxaria Xirisito ipegaigaxara
471 xobeenxariegi xigonxiro agabagetanaxara
1,000 siryagarini.
5 Jantari abisanaxea oxa
1,000 siryagarini iritya niaigananxitsya itobaireegi xamageigabetanxitsyaria. Oxari oxa noxantaxenpiria maixa onti joxetyoria aniantanaenxaniria.
6 ¡Irisinebageigaxenpa yogaegi ixetyoria niaiganaatsyame, ineaigaxeritari Tasorentsi ixematsatasanobageigaxeria! Jara ioxaboxiigagani oparasetsantsaenxabagetaxea, onti inpegaigaxenpa isaseroroteegite Tasorentsi intiri Xirisito. Aixiro intsipaigaxenpari inpegaigaxenpara xobeenxariegi
1,000 siryagarini. Ioxaboxitaxenxania Satanasi
7 Jantari abisabagetanaxea
1,000 siryagarini irasireaxotaenxani Satanasi.
8 Iriataxe irapagiteabagetanaxenparoa xipatsi iramatabinaigaxeria mayaniro matsigenxaegi. Yogaegiri iramatabinaigaxeria onti inxantaxenxani Go intiri Mago. Ineniegi irapatoitaigaxeri isoraroegite tyaxaroxa intobaigabageigetyo xara inxanyobageiganaxerotyo inpanexi otsapiaxutiria aryonatoani nia.
9 Irapagiteabageiganaxenparo xipatsi ironxuataxoiganaxenparia xematsaigiriria Tasorentsi ontiri Jerosaren yotasanotaria, xantanxitsya ineni irobarigasiigaxeri tsitsi ontagaigaxeria onpogereaigaxeria.
10 Yogari xamagarini matabiigaxeriria iroxaboxitaxenxani oparasetsantsaenxabagetaxea inaxea xobeenxatanxitsyaria teria ineenxani intiri xamantantatsyaria matagabagetatsyaria. Xarari xara inxantaxani iratsipereabageigaxe jara ixaragiteaxobageigumati. Yosabinxantaria Tasorentsi onxutabageteatyo xara
11 Inpogini noneiro osempaba osabinxantaganiria onxutabageteatyo xara. Aryo inaxe Tasorentsi ineni yosabinxantaxaroa. Ogari xipatsi ontiri inxite oga oxenaxe asatyo osaanxagetaxa tea oneimataenxani.
12 Inpo noneaigaxeri xamageiganxitsyaria mayanirosanotyo yaratinxaigaxe xara inaxea Tasorentsi. Nonei anpigireagetunxani sanxebanti otsirinxaxotantagetunxaniria yobetsixageigaxeria mayaniro matsigenxaegi. Inpo omatunxani aixiro otsirinxaxotantagetunxaniria ibairopage mayaniro inxantaxaniria intimaigaxe. Yogari Tasorentsi
472 ixantaxe tyara inxantaigaxenxani paniropage matsigenxa, ontitari ipanpiataxotaxe otsirinxaxotunxaniria sanxebantipagexu.
14 Ogari ogoraxate xamagantsi intiegiri mayaniro matsigenxaegi teria inxematsaige ioxaboxiigaxeri oparasetsantsaenxabagetaxea. Jantari ioxaboxiigunxania janta ontinirixatyo ineaigairo igamane.
15 Aryo ixanyotagaigunxani aixiro ioxaboxiigunxania mayaniro teria intsirinxaxoigenpa sanxebantixu otsirinxaxotantagetunxaniria ibairopage mayaniro inxantaxaniria intimaigaxea.
473 Otyaenxaria inxite ontiri xipatsi
1 Inpogini noneagetaxero otyaenxaria inxite ontiri otyaenxaria xipatsi. Ogari oxetyoria inxite ontiri oxetyoria xipatsi asatyo osaanxagetaxa. Aryo oxanyotaxa aryonatoani nia irorori asatyo osaanxaxa.
2 Naneni noneiro aguitapaaxe otyaria Jerosaren pairoria otyapaetasanoti oponiaxa xurayo Tasorentsixu. Betsixamataxatyo xara xanyomataxa obetsixaxotara tsinane paenityara inxoritaxero sariaxaroria.
3 Inpo noxemi onianunxani oponiaenxatantaxa yosabinxantaria Tasorentsi Igobeenxariegite mayaniro syaroenxarixatyo xara oxantagani: “¡Atsi guntete! Maixari maixa ixonoiigaxari Tasorentsi matsigenxaegi. Ineni inxantaxani inxonoiigaxenpari irasintaigaxenparia. Ineniegi inxantaxani inxantaigaxeri Apa Tasorentsi.
4 Yogari Tasorentsi iseoxiigaxeri osi jara ineimaigairo iriragaigaenpara. Jara ixamumaigai. Jara ixaemabaitaigai, aixiro jara tyara ixatsitumaigai, mayatirotari pairanipagetiria jataxe abisagetanaxe”.
5 Inpogini yogari Tasorentsi ixanti: “Naneni nobetsixagetae pasini otyaenxapageria”. Aixiro ixanti: “Tsirinxaxotero mayatiro noxantagetaxeria, ontitari arisanoria, tea namatagumatenpa”.
6 Inpo ixantana: “Maixari mataxa. Nanti Jareja aixiro Nanti Jomega, naxetyosanotari timanxitsya, aixiro jara noxaragiteaxotumati. Tsinirixa miretanxitsyame nonpaataxeri irobiixaxenparoa nia ganiantatsyaria. Jara yatsipereabentumatiro, ontitari nonpasitaxenpari xogapage.
7 Yogari gabeanxitsyameria isintsitasitaxeroa mayatiro teria ontyapaete nonxabintsaaxeri nonpaxeria mayatiro nasintagetaria naneni irasintaxenparoa. Naneni nontomintaxenpari, iritya xantaxename: ‘Apa Tasorentsi’.
8 Xantanxitsya mayaniro tsarontiegi iroxaboxiigaxenxani oparasetsantsaenxabagetaxea oxonogaxaroa asopuri. Aryo inxanyoigaxe teria inxematsaige, intiegiri begagaigatsyaria, intiegiri ginoriantaigatsyaria, intiegiri nosixantaigatsyaria, intiegiri gabageigatsyaria igamarampite, intiegiri pegageigiriria pasini itasorentsite intiegiri aixiro mayaniro matagabageigatsyaria. Jantari iroxaboxiigaxenxania oparasetsantsaenxabagetaxea ontinirixatyo ineaigairo igamane”.
16 “Naneni Jesosi nomitiganxaxeri nosaanxarite inxamantaxenpia mayatiro pitsirinxaxogetaxeria tyapae pamaxagantaigaxeriniri xematsaigatsyaria patoitaigatsyaria parixotipagexu. Nanti yogonteiretanaxeria Jirabi, aixiro nanti inpoxiro saapogatatsyarira tsipetyamani”.
17 Yogari Isure Tasorentsi ixanti: “¡Taajinapage!” Aryo oxanyotaxa isariane Obisya oxanti: “¡Taajinapage!” Aryo inxanyoigaxenpa xemaigaxeromeria inxantaigaxe: “¡Taajinapage!” Yogari mireiganxitsyaria inxogaigaxerixa iroboxaigaxe irobiixaigaxenparoa nia ganiantatsyaria, jara yatsipereabentumatiro, ontitari inpasitaxenxani xogapage.
20 Yogari gixoneagetaxerorira mayatiro oxa ixanti: “Naneni, nonpigaate sintsi”. Aryo onxanyotaxe. ¡Taajinapage, Notinxami Jesosi!
21 Yogari Atinxami Jesosi inxabintsaabageigaxenpi mayaniro bineniegi. Aryo onxanyotaxempa.
