amx	Pwek nhenh Mark-henh angketj mwerr Jesu
amx	Christ-penh anem, Altjerr-henh
amx	Inang Capernaum town-warn alhek.
amx	Kwereng Saturday arlta angerrel Jesu
amx	rang tjatj-warnem irrpek. Rang tjerrtj
amx	Jesu-el artwang renh lanthemel ilek,
amx	Jesu-elem inenh ilek, “Thang angketj
amx	nhenh ilem. Artwel anew inemeng,
amx	kwer-penh rang tjenkerr mpwarem.
amx	Kwereng rang peltj kwerenh map ngwem,
amx	mern arlkwetjeh. Peltj inem yarn
amx	merneng alharlkwelhem. Inang
amx	kwerel-ayeng nyerrkemel mern arlkwem.
amx	Tjerrtj kwerrern anetj-akert mapel
amx	inang Jesu renh aremarleng, inang
amx	ahelh-warn inyetjam. Kwerrern anetj
amx	inangem arlkemel iletjam, “Ntwang
amx	kwenh Altjerr-henh lerekw anem!”
amx	Jesu-kenh amwek tjeyekw kwerenh map
amx	inang petjek, warl kethel akarelhek.
amx	Inangem tjerrtj nyent lanthek, Jesu
amx	iletjeh, rang ineh-warn arratetjeh
amx	Lakenh Altjerr-henh angketjel ilem.”
amx	Jesu-el tjerrtj map Altjerr-henh
amx	angketj kaltj-anthek, inenh angketj
amx	arrpenhek-arrpenh ilemel. Inarl kwek
amx	war kaltj-irrekarl, rarl inenh
amx	lakenhek-atwetj kaltj-anthek.
amx	Kel Jesu-el inenh twernek, “Kel
amx	pekepek map-warn irrperrerray!” Kel
amx	inang pekepek ineh-warn irrpek. Pekepek
amx	inangem ahert-irremel arrtjanemel
amx	kwatj-warn anyerl-alhek, inangem ilwek.
amx	Jesu rang marl kwer-warn angkemarleng,
amx	artwang urrpetj petjek angketj
amx	anetj-akert twernk Jairus-kenh mereng.
amx	Inang Jairus renh ilek, “Twernkay!
amx	Kwer marl ngkwengenh kel ilwek.
amx	Inangkal renh mentjem impay, rarrp
amx	Arrantherr town-warn irrpenhemeng,
amx	tjerrtj inang apek arrehantherr
amx	ahentj-kweny anem, inang itja
amx	ahentj-anem arrehantherr-henh angketjeh
amx	awetjeh, kel town kwereng arratay.
amx	Ahelh ulpmernt ingkang
amx	arrehantherr-henheng lernemel, kel
amx	alhay. Lakenh mpwaremel, arrantherr
amx	inenh mernem, Altjerr itja nyerrkentj
amx	ineh anem.” Lakenh Jesu-el inenh
amx	Tjerrtj mapel pel inenh arekarl,
amx	boat-eh antjekarl. Inang pel mer renh
amx	kel iterl-arek, inangem mer kwer-warn
amx	arrengker ingketjel ingkerneng alhek.
amx	Tjerrtj inek-amparr mer kwer parrp
amx	alhek, arrwekel irrek,
amx	arrernelhetj-alhek. Boat-akertem
amx	inangem ingkern irretj-alhek mer
amx	Inartek angwerrekarl, inang itja mern
amx	nheng-penh iterl-arek, Jesu-arl rang
amx	Lakenheng arrantherr Altjerr-henh
amx	mpwareng-areng kweteth mentj impem,
amx	arrantherr tjerrtj-henh mpwareng-areng
amx	kaltj-anthetjenheng. Lakenhan anetjam!
amx	Iterrentj arrehantherr-henh ahelh
amx	Jesu rangem alker-warn-athek aremel
amx	artwang renh ahey-angkemel ilek,
amx	“Ephphatha!” Nhenh angketj
amx	Anmatjerrel angart-wem
amx	Panth nthakentjam arrantherr arlwelek
amx	mern ngkweltj-akert, nheng tharl
amx	tjerrtj 5000 wantekarl mern 5-el?”
amx	Tjerrtj arrpenh map lyet Altjerreh itja
amx	nyerrkem, inang tjerrtj anetj anem.
amx	Tjerrtj rarl nyerr-irrem, tjerrtj anetj
amx	inenh angketj tjengenh iletjeh apek.
amx	Tjerrtj rarl tjeng nyerr-irrem, rang
amx	kelant nthakenh irretjenh? Kelant
amx	tjerrtj-henh ler rang petj-alpemeng,
amx	rang tjerrtj nhenh kweretj
amx	nyerrerretjenh-antim. Lakenh-arteh rang
amx	petj-alpetjenh: rang angel alker-areny
amx	kwerenh map-akert twer arrpenh anthwerr
amx	Nywek rang angkek, “Kwer rrwey nhenh
amx	rang kwer kwekeng lakenh kwet rang
amx	43-44 Iltjang ngkwengenhel ntwang apek
amx	anetj mpwarem. Kel iltjang renh
amx	rlweth-akayantay! Nhenh mwerr anem:
amx	ntwang Altjerr-henh mer-warn irrpetjeh
amx	iltjang nyent-akert, kwetant
amx	anetjenheng. Altjerrel ngwenh iltjang
amx	atherr-akert rwang atatherr-warn
amx	wehetjeng. Atatherr anganentj kwerel
amx	rwang itja kwet ilwernelhem.
amx	Rem kwer nyentam-nyent inemel anwarteh
amx	arrernek. Rang iltjang kapert inehenheh
amx	arrernek, rang nyentam-nyent Altjerr
amx	pawenhek kwer mapeh, Altjerrel inenh
amx	Ratherr renh ilek, “Nwengkerr
amx	alkerelem anemeng, ilern ahentj-irrem,
amx	ntwang ilernenh itepelant atherr
amx	arrernetjeh, ilern twernk tjerrtj mapeh
amx	Mpwelenh apek arrpenhel pawenhemeng,
amx	‘Wenheharl mpwel tangkey renh
amx	angem?’, mpwel renh iletjeh,
amx	‘Ingkart kwenh kwer ahentj. Ingkartel
amx	renh parrp angkep lanthetj-alpetjenh
amx	Lakenheng thang arrantherrenh ilem,
amx	arrantherr Altjerr pawenhemeng,
amx	arrantherr renh nakemeng, rang
amx	arrantherrenh kel awetjenh, lakenh
amx	Ingkartel lakenh mpwarek, nwern
amx	anwerlkemelant arem.’”
amx	Twernentj arrpenh nhenh angerr anem.
amx	‘Ntwarl ngkweng-areny nyerrkem,
amx	lakenh-arteh ntwang tjerrtj arrpenh
amx	mapeh nyerrketjeh.’ Twernentj nhenh
amx	atherr anem tjeperr anthwerr.”
amx	Kelant arrantherr awemarleng, tjerrtj
amx	arrpenh map atwerremeng, tjerrtj
amx	arrpenh mapeh atwerretjeh irremeng,
amx	arrantherr itja ater-irretjeh. Nhenh
amx	kwenh kel lakenh anetjenharrp. Ahelh
amx	rang pel itjarl ywerretjenh,
amx	inang alkereng anyetjenh.’
amx	Thang arrantherrenh arratj ilem, mer
amx	arrpenenhel apek inang tjerrtj map
amx	angketj mwerr renh kaltj-anthetjenh,
amx	inang angketj marl nhenh-penh iletjenh,
amx	marl kwer irlpangkemel.
amx	Peter rangem angkek, “Inang apek
amx	ngkwengeng ampakelhetjenh, yeng pel
amx	itja kwetarl ngkwengeng ampakelhetjenh!
amx	Yeng ngkwengel-ayeng kwet anetjenh.”
amx	Artwang anthetj nyent itjarl ater
amx	arrtjanek, Jesu-el-ayeng artwang
amx	atwenh-atwenh mapel-ayeng
amx	ingkern-angkwerr alhetjam. Inangem renh
amx	aremel, kwer ingkernant
amx	antwerrkewarrek, mantarr kwerenhant
amx	Arrpenh mapel Jesu kwerarleh pelh-wek.
amx	Inang inngerr kwerenh rltwemel atwek.
amx	Inangem renh pawenhek, “Ngwenhelam
amx	ngwenh atwek?” Priest twernk
amx	angerr-henh urrkapenh-apenh mapelem
amx	renh angemel atwerrerrek.
amx	Pilate rang inenh weth pawenhek,
amx	“Wenhengay? Rang itjam pal mernelhek
amx	apek!” Tjerrtj inang pel
amx	arnterram-arnterr arlkemel ilek,
amx	“Renh kel ntwerlkehant
amx	Artwang nyentem wine-ek arrtjanek. Rang
amx	rnwanentj kwek wine anetj-anetj-warn
amx	arwek-arrernek. Kwereng rnwanentj kwek
amx	wine-akert renh rang arnang alkeyarl
amx	arrernek. Rang arnang alkeyel
amx	rnwanentj-akertel Jesu-warn angek. Rang
amx	Jesu kwer mernek, Jesu-el antjwetjeh
amx	apek. Rang angkek, “Nwern karelheyay
amx	aretjeh. Elijah apek petjehetj, renh
amx	ntwerlkeng anarnpelh-iletjeh, itja
amx	Mary rangem alhemel, angketj nhenh
amx	Jesu-henh peltj map inang ltarrp
amx	arrangketjameh iletj-alpek.
amx	Altjerr-henh angel alker-areny
amx	Zechariah kwer mernelhek, arnang npwang
amx	mwerr-henh altar-eng ayerrerel angel
amx	Rang Jacob-kenh peltj mapeh twernk kwet
amx	anetjenh, rarrp kweteth Ngkart angerr
amx	Yeng arrken awelhem kwer, rang yengenh
amx	Rrwey rang arltang 8 anekarleng, peltj
amx	map petjek Zechariah Elizabeth
amx	kwer-atherrel-ayeng anetjeh, inang kwer
amx	rrwey renh artwang-iletjeh-anngernt.
amx	Moses-henh mpwareng-areng-angkwerr kwer
amx	rrwey renh arltang 8-eng artwang
amx	mpwaretjeh-anngernt. Peltj inang
amx	ahentj-anek, kwer rrwey Zechariah
amx	anewetjeh, arreny angey kwerenh-arteh.
amx	Rang nwerneh kweteth iterrerl-anem,
amx	rarl ngkwey alhelekarl wart.
amx	Rang nwernenh kaltj-anthetjenh, tjey
amx	Tjerrtj mapel angketj nhenh awekarleng,
amx	Lakenh tjerrtj-henh iterrentj
amx	keth-irrem. Mary, kelant ntwang ltarrp
amx	angerr arnetjenh kwer ngkwengenheh.’
amx	Lakenh Simeon-el Mary ateng-ilemel ilek
amx	‘Artwang nyentel mer rrkwalel
amx	Rang tjerrtj ingkerrek ngaketjenh,
amx	tjerrtjelarl mern anngang mwerr map
amx	mern anngang anetjeng ngakem-arteh.
amx	Rang tjerrtj mwerr map mer kwerenh-warn
amx	angetjenh. Tjerrtj anetj map rang rwang
amx	ngampekarl-warn taly-wetjenh.’
amx	Kenan rang Enosh-kenh ler anek. Enosh
amx	rang Seth-kenh ler anek. Seth rang
amx	Adam-kenh ler anek. Adam rang
amx	Altjerr-kenh ler anek.
amx	“Ntwang itja Altjerr
amx	Artwang kwerrern anetj-akert nyent
amx	anek. Artwang rang arlkemel ilek,
amx	Inang boat kwatj iter-warn tjarr-angek
amx	ngkernemel. Kwereng Simon Peter James
amx	John thwen rnwanentj ingkerrek inehenh
amx	imperl-alhek, Jesu-eng anharrel-ayeng
amx	Arrantherr apek iterrem, yengarl
amx	petjekarl, nheng tjerrtj mwerr map
amx	ngwetjeh. Itja, yeng petjek tjerrtj
amx	anetj mapek-arlk, inenh angkep
amx	twepelh-iletjek Altjerr-warn, inang
amx	arratj Altjerreng ularr anetjenheng.’
amx	Kwer-penh artwang Pharisee map
amx	kaltj-anthenh-anthenh map thwen inang
amx	Jesu-eh ahel anthwerr irrek. Inang
amx	lakenh pawenherrek, ‘Nthakenham nwern
amx	irrey artwang nhenhehan?’
amx	arramp-wetjenh apek,
amx	arrehantherr-henhehant kangkem key?
amx	Altjerr itja arrehantherr lakenheh
amx	ahentj-anem. Tjerrtj anetj-anetj inang
amx	kwenh peltj inehenhehant kangkem
amx	lakenh. Wenheham Altjerrel
amx	arrantherrenh kwart-wetjeh? Arrantherr
amx	peltj-kwenh lwereny mapeh
amx	6-8 Kel Jesu inehel-arleng
amx	Rang ngkweng tjey angerr mpwaretjenh.”
amx	Simon-el renh ilek, ‘Artwang rang
amx	kwenh, rang maney angerr inekarl.’
amx	Jesu angkek, ‘Ntwang kel arratj
amx	alhengk-aretjenheng.”
amx	Jesu-el renh arek, rang arrentj renh
amx	iltek, ‘Kwereng arratay!’ Artwang
amx	rang Jesu kwereng ularr kelkertel-ayeng
amx	arrernelhek. Rang arnterr arlkemel
amx	ilelhek, ‘Jesu-ay! Altjerr
amx	angerr-henh Leray! Wenheh ntwang
amx	nhenh-warn petjek? Ntwang yengenh itja
amx	Jesu-el renh ilek, ‘Marlay, ntwang
amx	yengenh nakek, yeng twer angerr anem.
amx	Lakenheng Altjerrel ngwenh
amx	mwerr-ilekarl. Kel arrkenel alpay!’
amx	Jesu-el kwertengerl inenh ilek, ‘Kel
amx	arrantherr ineh mern antherrerrang.’
amx	Peter map-artek kel ankwa irretjam,
amx	kwereng inang karr-irremel Jesu renh
amx	arek, parrtj anthwerr-akert irnerleh,
amx	artwang atherr nhengel-ayel.
amx	Rang tjerrtj urrpetj lanthek arrwekel,
amx	town kwek nyent-warn Samaria-warn,
amx	inang mer renh aretjeh, inang
amx	Arrantherr apek town arrpenh-warn
amx	alhemeng, tjerrtj inang
amx	tjweker-irremeng apek arrehantherr,
amx	arrantherr tjerrtj inenh anngetherr
amx	Kwer-penh ngkart priest nyent tjey
amx	kwerel petjek. Rang artwang renh arek,
amx	tjwen-akert irlkert interl-anerleh.
amx	Rang kweretj anper alhek.
amx	‘Mantjel awerrerray! Arrantherr
amx	Altjerr renh pawenherrerrang. Kwereng
amx	rang arrantherrenh anthetjenh. Altjerr
amx	kwer palenthwerrerray. Kwereng rang
amx	arrehantherr mernelhetjenh.
amx	Altjerr-henh arrew rltar-atwerrerray!
amx	Kwereng rang arrehantherr
amx	altjwer-iletjenh, arrantherr
amx	Tjerrtj inang arrawerrek Jesu
amx	kwer-warn. Jesu-el inenh ilek,
amx	‘Arrantherr tjerrtj lyet anemarl
amx	map-artek anetj anthwerr. Arrantherr
amx	aretjeh ahentj-anem, thang arrehantherr
amx	mernetjeh twer angerr alker-arenyek.
amx	Thang arrehantherr itja kwet lakenh
amx	mernetjenh. Thang arrantherrenh
amx	irlpangkelh-ilemel ilem war, artwang
amx	Altjerr-henh angketj angenh-angenh
amx	nheng Jonah-akert war. Altjerrel ngkwey
amx	twer kwerenh mernekarl Jonah-el-arleng.
amx	‘Artwang kaltj-anthenh-anthenh mapay,
amx	arrehantherr rwekenth-kenth angerr
amx	anetjenh! Arrantherr angketj
amx	Altjerr-henh arratj kaltj-anthetjeh,
amx	arrpenh map kaltj-irretjeh, Altjerr
amx	kwer kangkwerretjenheng. Itja kwet!
amx	Inang kaltj-irretj-kwenh-antey,
amx	arrehantherr-arteh!’ Lakenh Jesu-el
amx	Kwer-penh rarrp kwewaleny nakelhemel
amx	ilelhek, “Mern-arlk angerr anthwerr
amx	tjeyenh intem. Kel yeng
amx	ltjwerrerl-anetjeh, arlkwerl-anetjeh,
amx	antjwerl-anetjeh, arrken war
amx	Ngkartel renh tjernek, ‘Thang angketj
amx	arntarnt-arenh-arenh-akert ilem. Twernk
amx	nyentel artwang irlpareth ngkernem,
amx	warl arntarnt-arenh-arenh anetjeh,
amx	rrkwapenh-apenh kwerenh map
amx	arntarnt-aretjeh, mern inehenh arratj
amx	kwet antherl-anetjeh.
amx	Arrantherr angketj arrpenhek key
amx	irlpangkemam, tjerrtj 18 nheng inarl
amx	mer Siloam-el ilwekarl, warl arlpentj
amx	angerr ineh-warn takelhemel anyekarl?
amx	Arrantherr key iterrewarrem, inang kwel
amx	Jerusalem-areny arrpenh mapeng
amx	anetj-lkwer anekarl? Lakenheng key,
amx	inang ilwek? Altjerr ineh
amx	iterretj-kweny key anek, inenh
amx	arntarnt-aretj-kweny anek apek?
amx	Kwer-penh Jesu rang inenh pawenhek,
amx	‘Angketj nhenh iterl-arerrerrang. Ler
amx	rrwey ngkwengenh apek, pwelek
amx	ngkwengenh apek ipertek anyem arltang
amx	Saturday-el. Ntwang kwenh renh arltang
amx	Saturday kwerel kwet parrp
amx	‘Tjerrtj ngwenh apek rarl
amx	tjengel-ayel ingkern petjetjeh ahentj,
amx	rang kel tjeng angerr kangketjeh. Rang
amx	iteth kwerenh mentj anthelhetjeh.
amx	Tjerrtj ngwenh apek rang arlaltj
amx	kwerenhehant kangkem, angey kwerenheh
amx	apek mwek kwerenheh apek, anew
amx	kwerenheh apek, kwer kwerenheh apek,
amx	kek kwerenheh apek, angkwerek kwerenheh
amx	apek, tjeyekw kwerenheh apek inehant
amx	kangkem, itja lakenh. Altjerreng ularr
amx	arlaltj kwerenh mapeh rang kwek war
amx	kangketjeh. Itjeng rang itja
amx	nakenh-nakenh tjengenh anem.
amx	Kel arltang arrpenhel ler ingkerneny
amx	rang rnwanentj maney thwen
amx	kwerenh-akert alethek-irrek. Rang
amx	ntwarr alhek mer arrpenh-warn. Mer
amx	kwerel rang maney kwerenh intjarlkwek,
amx	ngkwarl angerr antjwemel marl map-arlk
amx	Jesu-el kwertengerl kwerenh mapeh
amx	angketj ilek, ‘Artwang nyent maney
amx	angerr-akertel artwang arrpenh anyenek,
amx	arntarnt-aretjeh maney-arlk
amx	rnwanentj-arlk rrkwapenh-apenh-arlk
amx	kwerenh ingkerrek. Artwang alenharl
amx	rang itja arratj anek. Kelant tjerrtj
amx	arrpenh mapel artwang maney
amx	angerr-akert nheng angketj ilek,
amx	“Arntarnt-arentj ngkwengenh
amx	mantarr-arlk mer-arlk maney-arlk
amx	ngkwengenh ingkerreny intjwarlkek.”
amx	‘Artwang Lazarus rang kel ilwek.
amx	Kwer-penh angel alker-areny map petjek,
amx	renh Altjerr-henh mer kern-warn
amx	anginek, rang Abraham-kenh mapel-ayeng
amx	iteth anetjeh. Artwang rnwanentj
amx	arwenth-akert rangemeh ilwek. Arrpenh
amx	inang artwang renh kel awenng-warn
amx	Inang renh ntwarreng-antey arlkemel
amx	pawenhek, ‘Twernk Jesu-ay, nwerneh
amx	Jesu-el ilek, ‘Tjerrtj ngwenh apek
amx	inarl athek-irrem iteth anetjehant,
amx	inang itja Altjerrek iterrem, wenh-wenh
amx	ahelh-arenyekant iterrem, anetj kwenh
amx	lakenh! Inang itja Altjerrel-ayeng kwet
amx	anetjenh. Tjerrtj arrpenh inarl
amx	alker-areny-arlkeh iterrerl-anem,
amx	kweteth arratj mernelhemel Altjerreng
amx	ularr, inang kel iteth ngampekarl
amx	Mantjel awang! Arrantherr apek Ngkart
amx	alhengk-aretj-kweny anem, kwer nhenh
amx	mapelarl alhengk-arem-arteh, arrantherr
amx	kel Ngkart kwereng ntjwem-irrem,
amx	arrantherr itja kwet kwerenh
amx	Artwang rang renh arlkemel pawenhek,
amx	‘Jesu-ay! David-henh peltjay! Tjeng
amx	‘Urrkapenh-apenh nyentel renh ilek,
amx	“Twernkay, thang maney ngkwengenh
amx	angerr-ilek. Ntwang tjeng ngkweltj 10
amx	antherl-alhek, thang 10 arrpenhemeh
amx	ngkweng angerr-ilek. Ma, nhenh kel
amx	Jesu rang tangkeyel-ayeng mpank
amx	petjetjam, tjerrtj mapel mantarr
amx	inehenh tjeyeh antjam-wek kwereng
amx	Ngwenhelam John renh lanthek, tjerrtj
amx	map kwatjeh irrpelh-ilemel
amx	baptise-em-iletjeh? Altjerrel apek?
amx	Tjerrtjel apek? Arrantherr-amparr
amx	Keth-ilentj: Jesu-el angketj nhenh
amx	inenh ilek warl artenh-artenh map-penh,
amx	inarl pwert renh mentj
amx	taly-wekarl-penh, lyet pwert rang
amx	tjeperr anthwerr anem, pwert mapeng
amx	mpwepel intemeng, pwert arrpenh map
amx	anyenemeng. Angketj nhenh rang
amx	kwewaleny ilelhek, pwert nhengarl warl
amx	artenh-artenh mapel wekarl-penh.
amx	Arrantherr angketj arnang
amx	ampetjamarl-penh iterl-arem key?
amx	Moses-el mernek, Altjerrel kwenh
amx	tjerrtj irrernng map kemelh-iletjenh.
amx	Rang kwenh Ngkart renh anpernemel ilek,
amx	Abraham-henh Isaac-henh Jacob-henh
amx	Kwertengerl inang renh pawenhek,
amx	‘Kaltj-anthenh-anthenhay, nwernenh
amx	ilang. Ilwengaram inang ataketjenh?
amx	Nthakenham nwern kaltj anetjeh, tjerrtj
amx	inang apek anyenng-anyenng petjetjenh,
amx	warl inenh ataketjeh-anngernt?’
amx	Inang anteth-akert irrem apek,
amx	arrantherr kaltj anetjeh, ngwenth war
amx	Kel Peter John ratherr alherrek. Inang
amx	arek, ingkerrek anek, Jesu-elarl
amx	arrwekel ilekarl-artek. Ratherr
amx	tjenkerr renh mpwarek.
amx	Jesu-el renh ilek, ‘Peter-ay, arratj
amx	ngwentheh-atwetj ntwang tjeng-hetj
amx	urrpetj-ingar anyenngel ilelhetjenh,
amx	ntwang tjeng kaltj-kwenh anemeng,
amx	tjwek-tjwek rrwey rang
amx	arlketj-kwenyel-antey mpank.’
amx	Yeng kwenh arltang mapel church-warn
amx	alhetjart, arrantherr yengenh itjarl
amx	antwerrkewarrek. Lyet Altjerrel
amx	arrantherrenh impem, yengenh
amx	antwerrketjeh, arrentj ahentj-anemeng
amx	Inang pawenherrek, ‘Nwern kel angketj
amx	kwerenh awek! Nwern itja artwang
amx	arrpenheh palenthwetjeh.’
amx	Inang arlkemel angkek, ‘Renh kel
amx	ntwerlkeh arrernewarrang! Renh kel
amx	ntwerlkeh arrernewarrang!’
amx	Jesu-el renh tjernemel ilek, ‘Thang
amx	ngwenh alhelem, lyet ntwang
amx	tjengel-ayel anetjenh mer mwerrel.’
amx	Inang angkep alpek. Inang angketj nhenh
amx	kwertengerl inenh iletj-alpek,
amx	nakenh-nakenh arrpenh map-arlk thwen.
amx	Inang kel mer Emmaus kwer itwek-irrek.
amx	Jesu anper alhetjeh irrek.
amx	Angey tjengenhel kwenh ngkwey alhelek,
amx	Kwerrern Alngaltar renh kwerenh
amx	map-warn lanthetjeh. Thang renh kel
amx	arrehantherr-warn lanthetj-alpetjenh.
amx	Arrantherr-antem Jerusalem-el
amx	karelhetjeh, Kwerrern rang alkereng
amx	petjetjenheng, arrantherrenh
amx	twer-iletjeh.’ Lakenh Jesu-el
amx	kwertengerl kwerenh map ilek.
amx	Tjerrtj Judea-areny-kenh twernk map
amx	inarl town Jerusalem-el anetjam, inang
amx	priest urrpetj thwen tjatj
amx	angerretj-henh urrkapenh-apenh urrpetj
amx	thwen John-warn lanthek. Inang renh
amx	pawenhek, “Ngwenham ntwang?
amx	Nthenh-arenyam ntwang?”
amx	Ratherrem kwerel-ayeng alhek mer
amx	kwerenh-warn. Ratherrem kwerel-ayeng
amx	antarl-irrek angway-angwayek-atwetj.
amx	Tjerrtj Judea-areny map kweteth iltjang
amx	inngerr-arlk lhewelhetjart,
amx	mpwareng-areng inehenh-angkwerr. Warl
amx	kwerel drum kwatj-kenh 6 irnek, nheng
amx	inarl tjerrtj lhewelhetjenheng. Drum
amx	nyentel kwatj 100 litres antwerrkem.
amx	Drum nhenh inang pwertengarl mpwarekarl.
amx	Rang Jesu-warn kwenyel petjek. Rang
amx	renh pawenhek, “Inangkalay!
amx	Nwern-artek kaltj, Altjerrelant kwenh
amx	tjerrtj twer-ilem, twer kwerenh-akertel
amx	urrkapetjeh, ntwang kwenh lakenh
amx	urrkapekarl-arteh. Nwern kwenh kaltj,
amx	nwern ngwenh arek Altjerr-henh
amx	twer-akertel urrkaperleh. Lakenheng
amx	nwern kaltj, ngwenh Altjerrel
amx	nwerneh-warn lanthekarl, nwernenh
amx	23-24 King Herod-el-artek itja-antey
amx	John renh tjayel-warn kwernek,
amx	mpank-antey. Tjerrtj map John-warn
amx	petjetjart mer Aenon-warn, rang inenh
amx	kwatjeh irrpelh-ilemel baptise-iletjeh.
amx	Mer Aenon mer Salim-eng rtwang war,
amx	Ntwang arrwekeleny angerrepat
amx	nwern-henh nheng Jacob-eh kaltj key?
amx	Jacob rang kwenh kwatj angentj nhenh
amx	nwerneh angernemel antherl-alhek.
amx	Ngkwey ler kwerenh map inang kwatj
amx	angentj nhenheng antjwetjart,
amx	yep-yep-arlk kwerenh mapel thwen.
amx	Nthakenham ntwang Jacob-eng
amx	Kwertengerl map inarrpem pawenherrek,
amx	“Arrpenhel key renh mern anthek,
amx	Nwern angkep-atheh arem. Arrwekel Jesu
amx	rang Judea-ampenyeng
amx	Galilee-ampeny-warn alpek. Twer
amx	anthwerr kwerenh rang Galilee-ek-amparr
amx	mernek, nheng kwatjek-amparr wine
amx	ilemel mer Cana-el. Kwer-penh rang
amx	kweremeh mwerr-ilek, mer nyent
amx	kwerel-antim. Lakenh rang mernelhek,
amx	ngwenh rang anemeng.
amx	Angeyel tjerrtj irrernng map
amx	kemelh-ilemel iteth-ilem. Lakenh-arteh
amx	ler rang tjerrtj inenh iteth-ilem, rarl
amx	ahentj-anemeng wart.
amx	Yeng arrehantherr-warn petjek, Angey
amx	rarrp yengenh lanthekarl. Arrantherr
amx	yengenh itja peltj-ilek. Kenh tjerrtj
amx	arrpenh petjemel ilelhemeng, rang
amx	tjerrtj angerr anemeng kwel, arrantherr
amx	renh kel peltj-ilemantarl.
amx	Kweny mpwepel irlkang twerelem kwatj
amx	angelh-iletjeh mpwarek. Kwatj rangem
amx	Nthakenham yeng kwer kangkwerrem? Thang
amx	tjerrtj rarl urrarekarl ingkerrek
amx	arratj arntarnt-arem. Itja nyent apek
amx	parlp-iletjeh. Thang inenh arltang
amx	ingkernel kemelh-iletjenh.
amx	Nakenh-nakenh arrpenh map
amx	anharrel-ayeng petjekarl. Ineheng
amx	arrpenh mapel angketj nhenh awemel,
amx	inarrpem arrawerremel angkerrek,
amx	“Angketj nhenh arnpwer! Tjerrtj map
amx	12-13 Tjerrtj inem twernk map ineheng
amx	ater-irrek-arleng wart, inem itja Jesu
amx	kwer-penh anngetherr angkerrek. Arrpenh
amx	map arretjemel war kwer-penh angketjam,
amx	“Rang artwang mwerram anem!” Kenh
amx	arrpenh map arretjemel war angketjam,
amx	“Rang tjerrtj mapeh rrtjwerremel
amx	Tjerrtj Judea-areny inem patemel
amx	pawenherrek, “Nthenh-warnam artwang
amx	nhenh alhetjeh angkem? Wenheng nwern
amx	kwer yarn palenthwetjenh? Peltj
amx	nwern-henh map-warn apek rang
amx	alhetjenh, inarl mer Greece-el anemeng,
amx	inenhem rang kaltj-anthetjenh?
amx	3-6 Artwang inangkal map artwang
amx	Pharisee map thwen inang ahentj-anek,
amx	Jesu renh arrkernetjek. Lakenheng inang
amx	marl nyent Jesu-warn angetjek. Marl
amx	nhenh renh-artek arrpenh mapel arekarl,
amx	artwang arrpenhel-arleng intek-arleng,
amx	itja anew kwerenhel-arleng. Artwang
amx	inangkalel artwang Pharisee mapel thwen
amx	marl renh tjerrtj mapeng mpwepel inang
amx	ngkernek, inang renh ilpernek. Inartek
amx	Jesu renh arrkernemel pawenhek,
amx	“Inangkalay! Inartek marl nhenh arek,
amx	rang anetj mpwaremeng. Mpwareng-areng
amx	nwehengkerr-henhel-ayeng Moses-el
amx	nwengkerrenh twernek, nwern tjerrtj
amx	nhenh-artek irntel iltewetjeh, irrernng
amx	atwetjeh. Nthakenham ntwang iterl-arem?
amx	Nhenh apekam arratj anem? Nwern renh
amx	Thang nheng arrantherrenh ilek,
amx	arrantherr anetj-akert ilwetjenh, anetj
amx	arrehantherrel-ayel anemarl-antey.
amx	Arrantherr itja yengenh nakemeng, yeng
amx	Angey-kenh ler anemeng, Altjerrel anetj
amx	arrehantherr-henh itja urrparemel
amx	wetjenh. Arrantherr anetj-akert kwet
amx	Jesu-el inenh weth ilek, ‘Yeng kwenh
amx	Angeyeng petjek, rarrp yengenh
amx	arrehantherr-warn lanthek. Yeng itja
amx	nyent iterrek, petjetjeh. Arrantherr
amx	tjeng itja nyerrkem, lakenheng Altjerr
amx	itja angey arrehantherr-henh anem.
amx	Altjerrel kwenh yengenh ahelh
amx	nhenh-warn lanthek, kwer urrkapetjeh.
amx	Lyet arltang angerremeh anem, nwengkerr
amx	urrkapetjeh ingkerrenyek-antey. Kel
amx	kweny-irremel tjerrtj yarn urrkapem.
amx	Inem artwang pweng kwekeng-ntjel
amx	anekarl kwer weth-antey intangkelhek,
amx	inang renh pawenhetjeh. Inang angkek,
amx	“Altjerrel ngwenh arem, arratj
amx	anthwerr ilelhang! Nwern kwenh kaltj,
amx	artwang rarl ngwenh mwerr-ilekarl,
amx	rartek artwang anetj anem!”
amx	arratelh-ilekarl-penh,
amx	arntarnt-arenh-arenh rang ineheng
amx	arrwekel irrem. Kwereng yep-yep inang
amx	kwereng ingkern-angkwerr alhem, inang
amx	angketj kwerenheh kaltjeng wart.
amx	Arrantherr itja yep-yep tjengenh anem,
amx	lakenheng arrantherr itja yengenh nakem.
amx	Kwer-penh Jesu rang atherr-ingar
amx	Martha lakenh angkekarl-penh, rang warl
amx	kwerenh-warn angkep alpek. Rang tjey
amx	kwerenh Mary renh menyamel war ilek,
amx	“Kaltj-anthenh-anthenh rang kel
amx	petjek. Rang ngkweng intangkelhek.”
amx	Kenh urrpetj arrpenh artwang Pharisee
amx	map-warn angketj-akert alhek.
amx	Tjerrtj mapel awek, Jesu rang
amx	Bethany-el anetj-alhek. Inang petjek,
amx	Lazarus-arlk aretjek. Lazarus nheng
amx	Jesu-el renh iteth-ilek arrwetj-penh.
amx	Angeyay, ntwem tjerrtj ingkerrekeh
amx	mernelhay, ntwang alker-alker
amx	inang arratj iterl-arehetj.
amx	Jesu-el renh ilek, “Thang apek ngwenh
amx	lhewetj-kweny, ntwang kwenh itja peltj
amx	Kwertengerl map inang Jesu-henh angketj
amx	Angey rang tjengel-ayeng kwet anem,
amx	yeng kwerel-arleng kwet anem, Angey
amx	ilernakemeh pwert anem, arrantherrem
amx	angketj nhenh naketjehant. Itjeng apek,
amx	arrantherr urrkapentj tjengenh-penh
amx	irlpangkemel yengenh naketjeh.
amx	“Yeng anem arnang grapes rang. Angey
amx	tjengenh arnang arntarnt-arenh-arenh
amx	Yeng kel petjek, ineh-warn angkek.
amx	Inang anetj kwet anem. Lakenheng
amx	Altjerrel inenh anetj iletjenh.
amx	Angey rang ingkerrekeh-artwey anem,
amx	rang ingkerrek twer kwerenhel rrkwem.
amx	Yeng Angey tjengenh-arteh anem,
amx	wenh-wenh ingkerrekeh-artwey. Ilernak
amx	anem ingkerrekeh-artwey. Lakenheng
amx	thang arrantherrenh ilek, Kwerrern rang
amx	arrantherrenh angketj tjengenh
amx	iletjenh, arrantherr kaltj anetjenheng.
amx	Tjerrtj inarl kaltj anem angketj
amx	ngkwengenhek, inang kweteth
amx	ngkwengel-ayel iteth anem. Ntwang
amx	Altjerr nyentant arratj anem. Ngkweng
amx	inang kaltj anem, tjeng thwen, Jesu
amx	Christ rang, ntwang ahelh nhenh-warn
amx	“Angeyay, ntwang tjeng nakenh-nakenh
amx	map anthek. Yeng ahentj-anem, inang
amx	ingkerrek tjengel-ayeng anetjeh, mer
amx	kwerel yengarl anetjenharl. Inang
amx	aretjenharl, yeng alker-alker anemeng.
amx	Angeyay, ntwang kwenh tjeng nyerrkek
amx	ahelh nhenh-kwenyel-amparr. Ngkwey
amx	nheng-antey ntwarrp yengenh ilek, yeng
amx	alker-alker anemeng.
amx	Marl rang Peter renh alhengk-aremel
amx	pawenhek, “Ntwang key artwang
amx	nheng-henh kwertengerl anem?”
amx	Pilate rang renh ilek, “Yeng itjam
amx	Judea-areny anem! Tjerrtj ngkwengenh
amx	mapel priest twernk ngkwengenh mapel
amx	thwen inang ngwenh tjeng anthekarl.
amx	Wenheng inang ngwenh ilpernem?”
amx	Kwereng Pilate rang Jesu renh weth warl
amx	angerr kwereng arratelh-ilek. Rang
amx	tjeperrewenh-wenh-henh chair-eh
amx	arrernelhek. Chair kwerel-ayeng
amx	arrwekel tjerrtj inang ahernel
amx	arrernelhek. Mer rang arreny
amx	Irntangerr. Angketj Hebrew-el inang mer
amx	nhenh iletjart Gabbatha.
amx	Nhenh kel arltang rang tjerrtj
amx	Judea-areny mapeh anek, tjenkerr renh
amx	inang mpwaretjart arrwekel-arrwekel
amx	arlkwetjeh-anngernt. Tjerrtj inang
amx	ilerrek, “Ngwenth kwenh Saturday
amx	arltang rang anetjenh, arltang tjeperr
amx	anthwerr. Nhenh itja arratj anem,
amx	artwang inehenh mpwerrk ntwerlkel
amx	arlpar-irnetjeh. Arrwekel-arrwekel
amx	artwang inehenh mpwerrk
amx	anarnpelh-iletjeh!” Lakenh kwereng
amx	tjerrtj inang Pilate pawenhek,
amx	“Artwang nhak map ngkwern lyweper
amx	rltwakang, inang parrp ilwetjeh.
amx	Mpwerrk inehenh ntwerlkeng
amx	anarnpelh-iletjeh-anngernt.” Pilate
amx	rang ineh kangkwerrek.
amx	Ratherr mer-warn angkep alperrek.
amx	Thomas-elem renh ilek, “Ntwang Ngkart
amx	tjengenh anem, Altjerr tjengenh
amx	Jesu-elem renh ilek, “Yep-yep
amx	tjengenh kwek map anhelkw-ilemel
amx	Jesu-elemeh inenh ilek, ‘Angeyant
amx	arrwekel kwet iterrek, nthakenh
amx	irretjenharl. Rang nwengkerrenh itja
amx	Kwereng Pentecost arltangemeh anek.
amx	(Jew mapel arltang irlpangkentj renh
amx	anyenetjart arltang Pentecost-el.) Jesu
amx	nakenh-nakenh map ingkerreny anek warl
amx	inang anengkerr aretjenh.
amx	Lakenheng yeng itja ater-irrem.
amx	Tjerrtj ahel-irrenh map thang atwemel
amx	Peter-elemeh renh iltjang antwerrkemel
amx	kemelh-ilemel ngkernek. Artwang
amx	arlamarr kwerenh ingkang nwererrk thwen
amx	twer-irrek-amparr alhetjeh-anngernt.
amx	Kel angwerr-angwerr irrekarleng inang
amx	renh-atherrenh antwerrkemel tjayel-warn
amx	kwernek, kweny-rtwehemeh
amx	angkerretjeh-anngernt.
amx	Nakenh-nakenh inang nhenh awemel, inang
amx	Altjerr-warn angkek, ‘Ngkartay!
amx	Ntwang kwenh alker ahelh alay thwen
amx	arrmernekarl. Ntwang alker-areny
amx	ahelh-areny kwatj-areny ingkerrek
amx	Ananias rang maney kert arrpenh anyenek
amx	kwer-atherrarrp, rang iterrek maney
amx	kert arrpenh werlamparenyek anthetjek.
amx	Anew kwerenh kaltj anek nhenhek.
amx	Ratherr urrtjerrek, maney ingkerrek
amx	anthetjeh kwel werlamparenyek. Ananias
amx	rang maney kert arrpenh
amx	kaltj-anthenh-anthenh tjeperr map-warn
amx	angek. Rang maney ineh anthek.
amx	Priest twernk angerr rang artwang
amx	kwerenh mapel-arlk angerrepat map-arlk
amx	arrawelh-ilek, angkerretjeh. Inang
amx	Council-areny map anek. Inang rrkwentj
amx	lanthek, kaltj-anthenh-anthenh tjeperr
amx	inenh tjayeleng arratelh-iletjeh. Inang
amx	iterrek, kaltj-anthenh-anthenh inang
amx	kwel tjayelel kwet anemarleh-athen.
amx	Kel town Jerusalem-el tjerrtj aningk
amx	nakenh-nakenh irrekarl. Arrpenh map
amx	angketj Greek angkenh-angkenh anek,
amx	arrpenh map angketj Hebrew
amx	angkenh-angkenh map anek. Kwereng
amx	tjerrtj Greek angkenh-angkenh map
amx	tjerrtj Hebrew angkenh-angkenh mapeh
amx	merneng-arlk inang kwerl-angketjart,
amx	‘Inang inpert nwern-henh itja mernel
amx	Ingkern thang tjerrtj mer kwer-areny
amx	inenh arrwengkelthel atwetjenh. Kwereng
amx	peltj ingkerneny ngkwengenh map mer
amx	alethang kwereng anam-irretjenh, inang
amx	mer nhenh-warn alpetjenh, inang nhenhel
amx	kelkertel-ayel tjengeng ularr
amx	arrernelhemel naketjenh.”
amx	Ntwang key ahentj-anem, ntwang yengenh
amx	irrernng atwetjeh, ntwarl artwang
amx	arrpenh nheng angwerreh irrernng
amx	Altjerr-arrpantey arrpenh arreny Rephan
amx	thwen renh kwerraly-arteh mpwarekarl.
amx	Stephen renh Kwerrern Alngaltarel
amx	twer-ilek. Rang kern-antep alker arek,
amx	rang Altjerr renh arek, Jesu
amx	kwerel-ayel irnemeng. Ratherr amparrkek
amx	Peter ratherr iltjang kwer-atherr-henh
amx	kapert inehenh-warn arrernek, kwereng
amx	Kwerrern Alngaltar rang ineh-warn
amx	inang yep-yep kwek renh altang
amx	Rang renh tjernek, ‘Wenhekay
amx	Peltj nakenh-nakenh mapel angketj
amx	kwereng awekarl, inang renh Caesarea
amx	town-warnemeh angerrerrek. Kwereng
amx	inang Saul renh town Tarsus-warnemeh
amx	lanthek, rang kwerelemeh kwet
amx	Kwereng angel rang alpekemeh.
amx	Peter rang warl kwen-warn-anem
amx	irrpenhek. Rang tjerrtj aningkemeh arek.
amx	Peter rang kwerenh map ilek, inang
amx	inenh Jesu Christ-henh arrenyel-arleng
amx	kwatj-warn irrpelh-ilemel
amx	baptise-iletjeh. Kel inang inenh
amx	kwatj-warn irrpelh-ilemel
amx	baptise-em-ilek. Kwereng Cornelius
amx	inang Peter renh-arlk kwerenh map thwen
amx	inenh arnpakek, inehel-arleng arltang
amx	urrpetj-ingar anetjeh.
amx	Ngkartel angketj inehenh twer-ilek.
amx	Mapelemeh Ngkart renh nakek, rang inenh
amx	kwer-warn twepelh-ilek.
amx	Peter-elemeh door renh kwet
amx	rltar-rltar-atwetjam, inang kwer
amx	altjwer-iletjeh-atwetj. Inang door renh
amx	altjwer-ilemelemeh arek, Peter arratj
amx	irnerleh. Inang anwerlkek renh aremel.
amx	Paul inang boat angerr-warn ntjek.
amx	Inang boat-el Paphos town-eng kwatj
amx	alay-angkwerr ayerrer-atheh alhek, town
amx	Perga-warn. Town Perga rang
amx	Pamphylia-ampenyel artelhek. Inang town
amx	Perga-el irretj-alhemel, inang boat-eng
amx	anarnpek. John Mark-elemeh
amx	renh-atherrenh mer kwerel imperl-alhek.
amx	Rang nyent Jerusalem-warn angkep alpek.
amx	Altjerrel kel Christ nwehengkerr-warn
amx	lanthek. Christ rang kwenh Jesu anem.
amx	Nheng pip Psalm 2-el-ayeng nwern
amx	angketj Jesu-akert ilem,
amx	Saturday arrpenhelemeh town-areny
amx	ingkerrek anthwerremeh arrawerrek,
amx	Ngkart-henh angketj awetjeh.
amx	Warl angerretj altjerr-arrpantey nheng
amx	Zeus-kenh rang town-eng kethel
amx	artelhek, ntwarr-kwenh. Zeus kwerenh
amx	warlek-artwey rang pwelek rrwey-akert
amx	waly-akert thwen town gate-warn petjek.
amx	Warlek-artwey town-areny map thwen
amx	inang ahentj-anek, Paul Barnabas
amx	kwer-atherr ker tjenkerr-arlk anthetjeh.
amx	Kaltj-anthenh-anthenh tjeperr map
amx	angerrepat arntarnt-arentj map thwen
amx	inang arrawerrek, angketj nhenh-penh
amx	“Ngkweyeng-ntjel thang arrantherrenh
amx	Paul rang itja ahentj-anek, renh
amx	angetjeh. Paul angkek, ‘Mark rang
amx	nheng itja ahentj-anekarl,
amx	ilernehel-arleng kwet urrkapetjeh. Rang
amx	nheng ilernenh imperl-alhek mer
amx	Pamphylia-el. Lakenh yeng itja
amx	ahentj-anem, ilern renh weth
amx	Marl awenk rang nwernenh kwet
amx	alwernerl-apetjam anharr-angkwerrel,
amx	arltang urrpetjeh-atwetj. Rang angketj
amx	nyent kwet arlkemel ilerl-apetjam. Paul
amx	rang ahentj-kweny-irrek, renh awetjeh.
amx	Paul-elemeh alngarelhemel kwerrern
amx	anetj ilek, ‘Thang ngwenh ilem Jesu
amx	Christ-henh arreny anewemel, marl
amx	kwereng arratemel alhang!’ Kwereng
amx	kwerrern anetj marl kwereng arratek.
amx	Inang tjayel-warn alhemel
amx	renh-atherrenh angketj mwerrelemeh
amx	iletj-alpek. Kwereng inang
amx	renh-atherrenh tjayeleng arratelh-ilek.
amx	Inang renh-atherrenh ilek, mer
amx	arrpenh-warnemeh alhetjeh.
amx	Nwern kwenh lyet nwerlkekan, angketj
amx	ngkwengenh renh lyetant awemel. Ntwang
amx	angketj ngkwengenh nwerneh
amx	Paul rang inenh imperl-alhemel church
amx	kwereng arratemel alhek. Rang warl
amx	arrpenh-warn alhek, Titius Justus-kenh
amx	warl-warn. Artwang Titius Justus
amx	Altjerr kwer kangkwerremel naketjart.
amx	Warl rang church-eng angath artelhek.
amx	Warl kwerel-anem Paul rang anetjam.
amx	Apollos rang tjerrtj Jew mapel-ayeng
amx	ilterrek, tjerrtj arrpenh mapeng
amx	anngetherr. Rang inenh Altjerr-henh
amx	angketj keth-ilemel ilek, Jesu rang
amx	kwenh Christ anekarl, Altjerrel ngkwey
amx	alhelekarl. Rang inenh ntertelh-ilek.
amx	Tjerrtj urrpetj ilelhek, inang
amx	arrwengkelth mpwarenh-arenh anetjart.
amx	Inang pip inehenh angetjek,
amx	arrwengkelth-henh arreny map-akert.
amx	Inang pip inenh rwel itek tjerrtj
amx	mapeng ularr. Pip inenh inarl arrwekel
amx	maney angerrel payem-ilekarl, 50000
amx	Roman government-el awehetj imampwerl
amx	nhenh-akert, nwengkerr ingkerreny
amx	nhenh-penh anketj-warn irrehetjeng,
amx	Roman government-el nwernenh
amx	Tjerrtj Jew map angketjam, yengenh
amx	atwetjeh. Map-ingar yeng arnek ltarrp
amx	awelhemel. Thang arrantherrenh angketj
amx	Ngkart-akert kwenpel kwet
amx	kaltj-antherl-apek. Yeng itja nakelhek.
amx	Patara kwerel nwern boat-eng anarnpek.
amx	Nwern boat arrpenh angerretj arek, mer
amx	Phoenicia-ampeny-warn
amx	alhetjeh-anngernt. Nwern antjekemeh
amx	boat kwer-warn, kwereng nwern alethemeh
amx	Ntwang nwerneh kangkwerretjeh. Artwang
amx	4 pel lyet nwernehel-arleng anem, inang
amx	Altjerr renh alhelekarl.
amx	‘Yeng kwenh artwang Jew. Yeng kwer
amx	ngwerrm-irrek Tarsus town-el mer
amx	Cilicia-ampenyel. Kwereng yeng
amx	Jerusalem nhenhel mangkek. Yeng
amx	kaltj-anthenh-anthenh arreny
amx	Gamaliel-el-ayeng kaltj-irrek
amx	Moses-henh mpwareng-arengeh. Rang
amx	yengenh mpwareng-areng ingkerrek
amx	kaltj-anthek. Yeng athek-irrek,
amx	Altjerreh kangkwerretjeh, arrantherr
amx	lyet Altjerreh kangkwerretjeh
amx	Tjerrtj inang Paul renh ntertel
amx	awetjam, kwereng rang tjerrtj lwereny
amx	map-warn alhetjeh angkek. Kwereng
amx	tjerrtj inang arlkemel ilek, ‘Renh
amx	kel irrernngant atwerrerray! Rang kwenh
amx	Kweny arrpenhel Ngkart rang
amx	Paul-el-ayeng iterel irnek. Rang renh
amx	ilek, ‘Anew-anew kwet anang! Ntwang
amx	kel Jerusalem-areny map angketj
amx	tjeng-penh ilek. Lakenh-antim ntwang
amx	Rome-warn alhetjeh, kel ntwang
amx	Rome-areny map angketj tjeng-penh
amx	Atwenh-atwenh inang twernk inehenheh
amx	kangkwerrek. Kwenyel inang Paul renh
amx	Antipatris town-warn angerrerrek.
amx	Yeng Altjerr-henh church angerretj-henh
amx	yard-warn irrpek, kwatjel-arlk
amx	lhewelhetjeh Moses-henh
amx	mpwareng-areng-angkwerr. Tjerrtj
amx	urrpetjelemeh yengenh yard kwerel arek.
amx	Yeng itja aningkel-ayeng anek. Thang
amx	itja tjerrtj nyent rrwampey-ilek apek.
amx	Festus-el lakenh awemel rang artwang
amx	arrpenh mapel-ayeng-amparr angkerrek.
amx	Artwang nhenh inartek Rome-henh
amx	mpwareng-arengeh kaltj anek. Kwereng
amx	rang Paul renh ilek, ‘Ntwang wart
amx	ahentj-anekarleng, twernk angerr
amx	Caesar-el ngwenh pawenhetjeh, thang
amx	ngwenh kel Caesar kwer-warn
amx	Inang tjeng kaltj anentjekarl
amx	ngkweyeng-ntjel. Inang ngwenh arratj
amx	ilemer, yeng Pharisee anentjekarl,
amx	lakenheng yeng kweteth Moses-henh
amx	mpwareng-arengek mantj kangkwerrentjek.
amx	Paul-el renh ilek, ‘Festus twernk
amx	angerray, yeng itja ahert. Angketj
amx	nhenh yeng angkemarleng arratj anem.
amx	Kwereng irlkang angerrelemeh boat renh
amx	ayerrer ingerreng atwentj-alhek, mer
amx	island kwereng atwentj-alhek.
amx	Kwereng Paul rang mern inek. Rang
amx	ineheng alngetherr Altjerr-warn yatey
amx	angkek. ‘Ntwang kwenh nwerneh
amx	kangkentj mernelhek, mern nhenh nwerneh
amx	anthemel.’ Paul-el mern kwek
amx	rltwakekarl-penh rang arlkwekemeh.
amx	Nwern Syracuse town kwerel
amx	irretj-alhek, nwern boat-eng anarnpemel
amx	arltang urrpetjeh mer kwerel
amx	Tjerrtj mapel itja iterl-arem,
amx	Nwern nheng arrantherrenh angketj
amx	mwerreh kaltj-anthekarleng, Kwerrern
amx	Alngaltarel angketj nwern-henh renh
amx	twer-ilek, arrantherrem angketj renh
amx	naketjenheng. Arrantherrem kaltj, nwern
amx	arratj mernelhek, nwern
amx	arrehantherrel-ayeng anetjam-lwer.
amx	Peltj mapay, irlpangkewarray,
amx	Judea-areny atwenh-atwenh mapel
amx	nwernenh alharlkwek mer
amx	Thessalonica-eng. Inang nwernenh kwek
amx	war arnpakek, arrehantherr-warn
amx	alhehetjeng. Nwern itja arrehantherr
amx	angwerrek. Nwern yarn iterremel kwet
amx	irrar-irrek, arrantherrenh weth aretjek.
amx	Altjerrel arrantherrenh kel
amx	kaltj-anthek, ularrek ularr nyerrkentj
amx	mernelhetjeh. Arrantherr kwer
amx	kangkwerrek. Lakenheng nwerneh-athek
amx	itja anem, nhenh-penh arrehantherr
amx	pip-warn weth arrernetjeh.
amx	Kweteth arrken anerrerrang.
amx	Altjerrel arrantherrenh urrarek.
amx	Nwernem kweteth renh tjang-pawenhem
amx	arrehantherr, rang arrantherrenh
amx	arntarnt-aretjeh, arrantherr
amx	ntjwem-irrehetj. Nwern renh
amx	tjang-pawenhem, rang arrantherrenh
amx	twer-iletjeh, arrantherr wenh-wenh
amx	mwerr mpwaretjenheng.
amx	Arrantherr kel kaltj, arrantherr
amx	nwerneh-arteh mernelhetjeh, nheng nwern
amx	urrkapekarl-arteh, nwern
amx	arrehantherrel-ayel anekarleng.
amx	Nwern iterl-aretjeh, mpwareng-areng
amx	rang itja tjerrtj arratj mapehant anem.
amx	Mpwareng-areng nhenh tjerrtj anetj
amx	mapeh thwen anem, inenh arratj-iletjeh.
amx	Mpwareng-areng nhenh Ngkarteng
amx	ntjwem-irrekarl mapeh anem; Altjerreh
amx	kangkwerretj-kweny mapeh thwen; kwet
amx	anetj mpwaremarl mapeh; Altjerreh pwer
amx	anenh-anenh mapeh; tjerrtj arlaltj
amx	atwenh-atwenh mapeh; merrentj mapeh
amx	Nwengkerr itja Altjerr iterl-arek,
amx	nwengkerr ntjwem kwet Altjerreng anek.
amx	Artwang rang lyet-atheh war
amx	nakenh-nakenh anem, rang itja
amx	werlamparentj-henh arntarnt-arenh-arenh
amx	anetjeh. Rang weth-amparr
amx	kaltj-irretjeh. Arrantherr renh
amx	arntarnt-arenh-arenh parrp ngkernehetj,
amx	arrwekel arrantherr aretjeh-amparr,
amx	rang tjwenelhehetj. Kwereng Altjerrel
amx	renh alharlkwehetj, rarl arrentj renh
amx	alharlkwekarl-arteh.
amx	Lakenhemeh inang tjerrtj inenh
amx	urrtjerremel ilem. Inem tjerrtj map
amx	perremel ilem, “Arrantherr anew
amx	inetjal anerrerray! Altjerr kwerant
amx	urrkapewarray!” Inem tjerrtj map
amx	lakenh perrem-antim, “Arrantherr ker
amx	arrpenh itja arlkwetjeh! Mern ker thwen
amx	arrpenhant arlkwerrerrang!”
amx	Nthakenharl? Altjerrel mern ker
amx	ingkerrek arrmernekarl! Lakenheng
amx	tjerrtj nakenh-nakenh inang angketj
amx	arratj alhengk-aremarl, kwenpel arlkwem
amx	mern ker wenh-wenh apek. Inang
amx	Altjerreh lakenh angkem-amparr,
amx	“Angeyay, nwern ngkweng nyerrkem,
amx	ntwarl mern ker nhenh nwerneh
amx	11-12 Yeng ahentj-anem arrantherrenh
amx	iletjeh inpert awenk map-penh. Inang
amx	inpert irrekarl-penh, inang lakenh apek
amx	ilelhetjenh, “Thang itja weth anew
amx	inetjenh, arlwekerel kwet yeng
amx	anetjenh, Ngkartekant kwet
amx	urrkapetjenh.” Kelant inang apek
amx	ahentj-irrem, weth marrert irretjeh.
amx	Inang apek angwerrem, inang nheng
amx	Christ-eh alhelekarl, itja anew
amx	inetjenharl. Inem alhelentj inehenh
amx	mentj impemel anketj-warn irrem apek.
amx	Altjerr ahentj-kweny irrehetj, inarl
amx	alhelentj inehenheh angwerremeng.
amx	Lakenh-hetj arrantherr inehenh arreny
amx	itjarl pip-warn arrernetjeh, nheng
amx	werlamparenyel inenh arntarnt-aretjeh.
amx	Tjerrtj ngwenh apek inarl maney
amx	angerreh athek-irrem, arrentjel inenh
amx	antwerrkemel angetjenh. Lakenh-arteh
amx	anetjenh. Arrentjel-artek inenh
amx	arrkernem, kwereng inang awelhentj
amx	anetj inehenheh kangkwerrem. Kwereng
amx	inang anetjemeh mernelhem. Kelant
amx	Altjerrel inenh atwetjenhemeh.
amx	Lakenh-arteh inang apek mwerr
amx	mernelhemeng tjerrtj arrpenh mapek,
amx	ilwekarl-penhel inang Ngkart
amx	kwerel-ayeng kwetant anetjenharl,
amx	Altjerrel inenh kweteth kwart-wetjenh.
amx	Ntwang kel kaltj anem Onesiphorus kwer,
amx	nheng yeng mer Ephesus kwerel
amx	anetjam-lwer. Rang nheng tjeng
amx	tangetjel anekarl, angerr urrkapemel.
amx	Thang Ngkart renh tjang-pawenhem, rang
amx	Onesiphorus kwer iterretjeh, rang
amx	arltang kwerel tjerrtj ingkerrek
amx	Nwengkerr apek Christ kwereng
amx	Inang ilelhetjenh, inang kwel
amx	nakenh-nakenh anemeng. Kenh inang itja
amx	arratj Kwerrern Alngaltar iterl-arem,
amx	Kwerrern Alngaltar rang lterrk angerr
amx	anemeng. Inang itja kwer kangkwerrem.
amx	Tjerrtj lakenh-lkwereng ntwang
amx	Ntwang apek petjemarleng, coat
amx	tjengenh-arlk tjeng angetjang. Thang
amx	coat renh Troas town-ek
amx	impetj-alhekarl, artwang
amx	Carpus-el-arleng. Carpus renh pawenhang
amx	coat tjengenheh. Pip tjengenh map-arlk
amx	angetjang, pip nheng nanikwet yenp-penh
amx	mpwarekarl inenh-arlk.
amx	Inartek lakenh kaltj-anthem ngkweltjeh
amx	war. Lakenh inang tjerrtj aningk
amx	ntjwemelh-ilem Ngkart Jesu-eng, arlaltj
amx	inehenh map-arlk. Titus-ay, ntwang pal
amx	kaltj-anthenh-anthenh inenh arnpakemel
amx	iletjeh, inang angketj-kwenh
amx	Rang nwengkerrenh kaltj-anthem,
amx	alherrentj anetj nwehengkerr-henheh
amx	itja kangkwerretjeh. Nwengkerr
amx	arratjemeh kwet mernelhetjeh ahelh
amx	nhenhel, angketj anetj angketjal
amx	anetjeh, iterrentj mwerr-akert anetjeh,
amx	Altjerr kwer kwet iterremel.
amx	4-5 Thang awek, ntwang Ngkart Jesu renh
amx	kwenpel kwet nakemeng. Thang awekarl,
amx	ntwang nakenh-nakenh ingkerrekeh
amx	nyerrkentj mernelhemeng. Yeng arrken
amx	anthwerr awelhem! Yeng apek
amx	Altjerr-warn angkemeng, thang renh
amx	ilem, ntwang mwerr anthwerr
amx	mernelhemeng. Thang Altjerr renh
amx	kweteth ngkweng tjang-pawenhem.
amx	Peltj mapay, arrentjel arrantherrenh
amx	arrkernemel arrtjelh-ilemeng apek,
amx	alherrentj anetjel apek; tjerrtjel-arlk
amx	apek arrantherrenh nakepakel-ilemeng,
amx	arrantherr irlkert apek irremeng,
amx	arrantherr rwekenth-kenth apek anemeng,
amx	arrantherr mernek iltjelay-irremeng
amx	apek, arrantherr-artek arrken anetjeh.
amx	Tjerrtj ngwenh apek ilelhem, “Yeng
amx	nakenh-nakenh irlpareth anem!” Rang
amx	apek tjerrtj arrpenheh lhwerrkert kwet
amx	angkem, arrpenh iltem apek, rang war
amx	kwaleny anetj-ilelhem. Tjerrtj nhenh
amx	rang anem irlpareth-kweny.
amx	Tjerrtj nheng rarl ilelhem, rang
amx	Altjerr renh nakemarl war kwel, thang
amx	tjerrtj renh ilem, “Ntwang pal
amx	iterrem! Ntwang itja arratj nakem,
amx	ntwang war perrpert-ilelhem! Thang
amx	ngwenh mernetjenhem, tjerrtj rarl
amx	iterreperremarl, rang kwel Altjerr renh
amx	nakem, rangem itja Altjerreh
amx	kangkwerrem, rartek itja arratj iterrem.
amx	Altjerrel arrantherrenh kaltj-anthem,
amx	iterrentj alker-areny-akert anetjeh.
amx	Lakenh arrantherr Altjerreng ularr
amx	arratj anthwerr mernelhetjenh.
amx	Arrantherr nyerrkentj, mantj-mantj
amx	mernelhetjenh. Arrantherr tjerrtj
amx	ingkerrekeh arratj kwet mernelhetjeh,
amx	tjerrtj mwerreh apek, anetj-anetjeh
amx	Ngkweltj gold silver thwen
amx	arrehantherr-henh arlkeny ywerretjenh,
amx	rnwanentj-arlk, arrantherr ingkerrek
amx	anyenekarl-penh. Ngkweltj ineh-penh
amx	Altjerrel arrantherrenh ilpernetjenh.
