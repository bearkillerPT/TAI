wbp	Nyampu yimi, ngulaju yupuju-warnu-juku
wbp	nyiyarningkijarraku. Kamparruju
wbp	nyurru-wiyiji, ngulaju Kaatuju
wbp	nyinajalpa yangarlu-wiyi nyanungu-mipa.
wbp	Lawarni-jarralpa yalkiriki manu walyaku
wbp	karrija, murnma-juku. Ngula-jangkaju,
wbp	ngurrju-manu nyiyarningkijarra yangka
wbp	kuja karlipa nyanyi jalangurlulku.
wbp	Kuja ngurrju-manu nyiyarningkijarra
wbp	walyangka, kamparrujulpa lawa-wiyi
wbp	karrija watiya-wangu manu marna-wangu.
wbp	Yapa-wangu-wiyilpa karrija
wbp	nyiyarningkijarraku nyampuku
wbp	warrawarra-kanjaku. Kulalpa
wbp	yalkiri-ngirli-wiyi wantija ngapaju
wbp	nyurru-wiyiji murnma-juku.
wbp	Karntangku jangku-manu, “Nyampurluju
wbp	warnangku yimirr-yungu warlkangku,
wbp	manurna ngarnulku miyiji.”
wbp	20-21 Jinta-kariki yirdiki Yaataku,
wbp	ngulakujurla kurdu wirriya
wbp	palka-jarrija, ngulaju yirdiji Japala.
wbp	Ngula-jangkaju, jinta-karilki
wbp	kurdu-kari wirriya-yijala yardarla
wbp	palka-jarrija jintaku-juku Yaataku,
wbp	ngulaju yirdiji Jupulu.
wbp	Papardi-nyanurlu yirdingki Japalarlu,
wbp	ngulangkuju kala-jana warrawarra-kangu
wbp	puluku-wati, manu kala nyinaja
wbp	kalukurla. Nyanungu-wangurla-wiyi
wbp	kula-jana nganangku warrawarra-kangu
wbp	pulukuju, manu kula ngana nyinaja
wbp	kalukurlaju, lawa. Kala yangka
wbp	kukurnu-nyanu yirdi Jupulu, ngulajulpa
wbp	kamparru-warnu manyu-karrija
wbp	kurlumpurrngu wita-piya-kurlu manu
wbp	kita-piya-kurlu. Nyanungu-wangurla-wiyi
wbp	kula ngana yapa manyu-karrija
wbp	kurlumpurrngu wita-piya-kurlu manu
wbp	kita-piya-kurlu, lawa.
wbp	Ngula-jangkaju, kurdukurdu-karilki-jana
wbp	panu manu Jujalarluju, ngulaju yarda
wbp	nyinaja purlka-nyayirni 782-palaku
wbp	Junga-juku-jana YAAWIYI purda-nyanjarla
wbp	nguru-yirrarnulku yapaku
wbp	nyanungu-nyangu-purnuku manu
wbp	nyiyarningkijarraku Nawangkuju
wbp	Nyampu-patu yirdi ngalapi-nyanujulurla
wbp	Nawakuju: Jiimi, Yaamu, manu Japaji.
wbp	(Yaamuku ngulakujurla ngalapi-nyanu
wbp	wirriya palka-jarrija yirdiji Kanana.)
wbp	Nyampurranya Yarrama-kurlangu-patu
wbp	ngalapi-nyanu-patuju yirdi-patuju:
wbp	Yuuju, Yuulu, Kiiju manu Mijiki.
wbp	4-5 Junga-juku, YAAWIYI purda-nyangu
wbp	linpangku Yipurumurluju. Yangka-ngurlu
wbp	Yarrana-ngurlu jirrnganja-jana yarnkaja
wbp	Yipurumuju nyanungu-parntaku Jaarayiki
wbp	manu nyanungukupurdangka-kurlanguku
wbp	ngalapi-nyanuku Laatiki manu
wbp	warrkini-patuku nyanungu-nyanguku
wbp	kujalpalurla warrki-jarrija, manu
wbp	nyiyarningkijarraku kawartawaraku manu
wbp	narnukutuku manu pulukuku manu
wbp	tangkiyiki manu jurnarrpaku,
wbp	ngulaju-nyanu muku kangu nyanunguku
wbp	nguru-kari-kirralku yirdi-kirraju
wbp	Kanana-kurra. Kuja yarnkajalku
wbp	Yarrana-ngurlu Yipurumuju, ngulaju
wbp	jarlu-pardu-nyayirnilki nyinaja
wbp	75-palaku yukurikilki.
wbp	Kujalu-jana murntu-pala kingi manu
wbp	nyanungurra-nyangu warrmarla jangkardu
wbp	yanurnu kulu yinyaku rdaka-pala
wbp	kingi-patuku, rdaka-pala kingijili-jana
wbp	jinta-jarrija nyanungurra-nyanguku
wbp	warrmarlaku karru-wana yirdi-wanaju
wbp	Jiirdurnu-wana. (Jalangurlu karlipa
wbp	nyampuju ngurra yirdi-mani ‘Mangkuru
wbp	Punku’. Kula-ka nyiya wankaru nyina
wbp	ngapangka yinyarlaju.)
wbp	Junga-juku, Yipurumurluju-jana
wbp	manunjunu. Ngula-jangkaju, waninja-jana
wbp	muku pajurnu puluku manu narnukutu manu
wbp	jiyipi manu jurlpu-jarra. Puluku-wiyiji
wbp	kulkurru-jarra ngujurl-pajurnu, manu
wbp	narnukutu manu jiyipi
wbp	ngujurl-pajurnu-yijala-palangu.
wbp	Jurlpu-jarraju ngulaju-palangu yampija
wbp	ngujurl-pajirninja-wangurlu.
wbp	Ngula-jangkaju, ngujurl-pajirninjarla
wbp	yirrarnu-jana yurruju-paturla.
wbp	Nyuntuju kapungkulu jaya-kurrarlu
wbp	turnu-warnu-karirli turnu-warnu-karirli
wbp	kirdarna-pajirni, manu kapulu
wbp	kingi-kari kingi-kari palka-jarrimi
wbp	panu-jarlu nyuntu-nyangu-purnu-ngurlu.
wbp	11-12 Kuja-palangu purda-nyangu
wbp	wangkanja-kurra Jiirarlu, kujarlaju
wbp	manyulku ngarlarrija, manu-nyanu
wbp	“Nyarrparlu-yijalalparlijarra kurduju
wbp	mardakarla muturnarlu kapi
wbp	jarlu-pardurlu? Yungulparnarla
wbp	jirrnganja ngunanjinkarla kapanku
wbp	kamina-piyaju? Kujaju lawangka.”
wbp	4-5 Laati manu nyampu-jarra
wbp	marramarra-jarra kapulu
wbp	jarda-jarriyarla-jala. Ngula-kujakuju,
wbp	wati-patu Jatama-wardingki-patu,
wbp	jintawarlayi-jikilpalu warrukirdikirdi
wbp	purlanja-karra purlanja-karra wangkaja
wbp	manu parnkaja warru yalumpurla
wbp	yuwarlirlaju, “Nyarrpara-pala
wbp	jirrama-kariji ngarrka-jarraju kuja
wbp	kapala nyampurla nyuntu-nyangurla
wbp	yuwarlirla ngunami? Kangkarni-palangu
wbp	nganimpa-kurra yungurnalu-jana
wbp	Kapirdi-nyanukujurla palka-jarrija
wbp	kurdu wirriya, yirdijirla yirrarnu
wbp	Muwapu. Kuja wiri-jarrijalku,
wbp	Muwapujulpa-jana wiri-nyayirni nyinaja
wbp	kirda-nyanu-piya warlalja
wbp	nyanungu-nyanguku Muwapu-patuku kuja
wbp	kalu jalangu nyinami-juku.
wbp	mungalyurru-pardu-karirlaju,
wbp	yungulkurla miyi kapu ngapa pintingka
wbp	yakuju-piyarla pilikutu-jangkarla
wbp	nyanungu-parntakuju Yakarrukuju. Ngapa
wbp	yangka pintingka pilikutu-jangkarla,
wbp	ngulajurla jarna-maninjarla yirrarnu
wbp	jimantarla Yakarru-kurlangurla
wbp	Yipuruyamurluju. Ngula-kurlunya-palangu
wbp	yilyajalku ngamarlangu Yakarru manu
wbp	Yijimali. Jirrnganjarla warru wapakarra
wbp	yaninja-yanu jilja-wana parduna-wana
wbp	yirdi-wana Piirrjipa-wana.
wbp	Kuja-pala pirli-kirra yanu,
wbp	Yipuruyamurluju warrulpa turnu-manu
wbp	Murnju-yirrarninja-parnkajalpa
wbp	yurturlurla jintangka, manu
wbp	ngula-jangkaju yangkajurla jiwirri
wbp	ngalapi-nyanukuju puntarnulku.
wbp	Puntarninjarla yirrarnu yangkangka
wbp	yurturlurla kankarlarni yarturlurla.
wbp	Ngula-jangkaju, waku-jarralku wayurnu
wbp	nyanungu-nyangu-juku ngalapi-nyanu.
wbp	Jakurr-maninjarla kankarlarni
wbp	yirrarnulku yangkangka yarturlurla manu
wbp	17-18 Yuwayi, kujalpalu nyinaja
wbp	kiirtirla yinya Yititi-patu
wbp	wiriwirirli, ngulajulu nyangu
wbp	Yipuruyamu kujarla tala yungu Yipiraku.
wbp	Kujarla Yipuruyamurlu yungu tala
wbp	Yipiraku, Yipirarlurla jali-manu nguru
wbp	wita yinya ngurungka yirdingka
wbp	Makapilarla. Makapilaju, ngulaju
wbp	kakarru jinta-kari nguruku yirdikiji
wbp	Mamiriki. Junga, Yipuruyamuju
wbp	warlaljamarrilpa nyinaja yinya nguru
wbp	witaku manu pirnkiki manu watiya-watiki
wbp	kujalpalu karrija yinyarla.
wbp	Junga-juku, kuja purda-nyangu kuja
wbp	wangkanja-kurra yangkangkuju
wbp	karntangku, ngulaju purda-nyanjarla
wbp	parnkaja pina yuwarli-kirralku
wbp	ngati-nyanu-kurlangu-kurra.
wbp	Yimi-ngarrurnu-jana turnu-warnuku
wbp	jintangkaku-juku nyanungukupurdangkaku
wbp	manu nyanungukupalangu-watiki.
wbp	Junga-juku, yangka-jarrarluju-pala
wbp	jangku-manu, “Yuwayi, ngula-juku
wbp	karlijarra payirninjini-wiyi Ripikalku
wbp	nyarrpa kaji wangka.”
wbp	Ripikakurla wangkaja YAAWIYI,
wbp	“Ngulaju kula-ngantanpa yapa-kurlu
wbp	turnu-warnu-jarra-kurlu
wbp	miyalurla-kurluju. Kaji-pala
wbp	kurdu-jarra nyampu-jarra palka-jarrimi,
wbp	ngaka warlalja-jarra-warnu-jangka
wbp	nyanungu-nyangu-jarra-warnulku
wbp	kapulu-nyanu wurnturu-mirnimirni jurnta
wbp	nyinami. Warlalja-patu-kari kapu
wbp	pirrjirdi-nyayirni-jiki panu-karikiji
wbp	warlalja-patu-karikiji nyinami. Kala
wbp	kurdu-jarra yalumpu-jarra, kaji-pala
wbp	wiri-jarrimi, kapurla papardi-nyanuju
wbp	warrki-jarrimi kukurnu-nyanuku.”
wbp	Ngula-jangka, Yijaki manu
wbp	nyanungu-nyangu yapa-patujulu yanu
wbp	yalumpu-ngurlu kurlirra
wbp	kakarru-karrikarri, manulu
wbp	ngurrangka-jarrija wirringka yirdingka
wbp	Kangkarla kuyu jaji-purajiki
wbp	ngarninjaku. Ngula-jangka,
wbp	palinjakungarntirli, nyanungurlu
wbp	kapungku nyuntuku milki-yunparni
wbp	jaru-nyayirni-wangu yungunpa mardarni
wbp	Ngula-jangka, Yijuwurla wangkaja
wbp	jaji-nyanuku nyanungukupalanguku,
wbp	“Jakupu-kurlangu yirdi ngulaju-ka
wbp	karri ‘Yimirr-yinja Wita-wangu!’
wbp	Ngulaju junga! Jirramaku nyanungurluju
wbp	yimirr-yungu ngajuju. Nyurru-wiyiji
wbp	jinyijinyi-manu ngaju yungurnarla yinyi
wbp	nyiyarningkijarra nyuntu-nyangu
wbp	warntarri-jangka kajinpa palimi.
wbp	Jalangurlulkuju nyanungurlu jurnta
wbp	kangu nyuntu-nyangu jaru-nyayirni-wangu
wbp	ngajukuju!” Ngula-jangka, Yijuwurlu
wbp	payurnu jaji-nyanu nyanungukupalangu,
wbp	“Milki-yunpakaju kajikaji marda
wbp	ngurrju nyiyarningkijarra mayi ngajuku
wbp	Kujalpa nyanungu Kaaturlu nyangu jara
wbp	winjirninja-kurra, Jakupu-nyanu
wbp	wangkaja, “Ngajulurlu yungurna Kaatu
wbp	purami, manu yunguju ngaju muurlparlu
wbp	nyiyarningkijarra-kujaku maju-kujaku
wbp	wurnangka nyampurla. Nyanungurlu
wbp	yunguju ngajuku yinyi kuyu, mangarri
wbp	ngarninjaku manu jurnarrpa
wbp	rdarnka-yirrarninjaku.
wbp	Nyinaka Liiya-kurlu-wiyi wiyiki jintaku
wbp	purlapa-puru yungunpa-nyanu
wbp	nyuntu-kurra-mani, manu ngula-jangka
wbp	ngajulurlu kapurnangku Rajulurlangu
wbp	yinyi yungunpa-nyanu nyuntu-kurra-mani.
wbp	Rajulu-wanawanaju yungunpaju
wbp	warrki-jarri ngajuku yulyurrpu
wbp	wirlki-pala-karikilki.”
wbp	Ngaka-karilkirla Liiyaju
wbp	karrmulypa-jarrija kurdu-kurlu
wbp	karnta-kurlu, manu yirdi-manu Tiina.
wbp	Ngulaju Kaaturlurla nyampurra panu
wbp	jiyipi manu narnukutu-patu
wbp	nyuntukupalanguku jurnta kangu, manu
wbp	ngulangku kujaju yungu ngajuku.”
wbp	Kujalpa-jana warnaparirli pungu
wbp	nyuntu-nyangu jiyipi, kularnangku
wbp	yimirr-yungu, lawa. Ngarirnangku jiyipi
wbp	ngaju-nyangu yungu. Manu yangka kuja
wbp	yapa jinta-karirli purungku-manu
wbp	nyuntu-nyangu mungangka manu marda
wbp	parrangka, kuja-wanawana ngarinpaju
wbp	jinyijinyi-manu ngaju-nyanguku kulpari
wbp	yinjaku. Lawa, kalarnaju warlalja-juku
wbp	jiyipiji mardarnu, manu
wbp	jinyijinyi-maninja-warnurlu
wbp	kalarnangkurla jiyipiki palinja-warnuku
wbp	nyuntu-nyanguku yardajirri-yirrarnu.
wbp	Yirrarnu-jana ngama narnukutu 200-pala
wbp	manu wirriya narnukutu 20-pala
wbp	jinta-kurra yurturlu-kurra.
wbp	Ngula-jangka-jana ngama jiyipi 200-pala
wbp	manu wirriya jiyipi 20-pala
wbp	yurturlu-karirla yirrarnu.
wbp	Kala Yijuwurlu kamparrurlu wurra-manu,
wbp	manurla wangkaja, “Ngaju karna-jana
wbp	nyurru panu-yijala mardarni.
wbp	Mardakangku nyuntulurlu, ngula
wbp	panu-jala mardakangku
wbp	Yamuru manu kaja-nyanu Jikimili-jana
wbp	ngungkurr-nyinaja Jakupu-kurlangu
wbp	kaja-nyanu-patuku, manulu-jana
wbp	wangkaja, “Ngulaju ngula-juku.
wbp	Kapurnalu-nyanu ngarrka-kijirni
wbp	Kurdu yinya kula wilypi-pardija. Karnta
wbp	jinta-karilpa nyinaja Rajulu-kurluju
wbp	jija-piya kurdu-kurlangu-piya. Ngakalku
wbp	palka-jarrija kurduju, ngulaju wirriya.
wbp	Karntarla wangkaja Rajuluku, “Kula
wbp	lani-jarriyalku, kaja jinta-kari kanpa
wbp	Yalirla ngurungka Yitamarla,
wbp	kamparru-wiyi Yijirali-pinki-kirlangu
wbp	kingi-wangurla-wiyi, kujalpa lawa
wbp	karrija yinyarla, panu parliya
wbp	yapalpalu kingi-kari kingi-kari
wbp	nyinaja, ngulalpalu-jana yapakuju
wbp	nyinaja jinta-kari-jangka
wbp	jinta-karilki. Nyampurranya yirdi:
wbp	Ngula-jana papardi-nyanurlu Ruupunurlu
wbp	purda-nyangu wuruly-wangkanja-kurra
wbp	kujalpalurla japirdija Jajupuku,
wbp	wurra-waja.Ngula-jana wangkaja,
wbp	“Murnma, kulalparlipa pungkarla
wbp	Junga-juku, Juurdajurla yaninjarla
wbp	wangkaja, “Yanirli yungurlu nguna!”
wbp	10-11 Parra-kari parra-kari kala yanu
wbp	Jajupuju Putipuru-kurlangu-kurra
wbp	yuwarli-kirra warrki-jarrinjaku.
wbp	Putipuru-parntarlu kala warrarda
wbp	payurnu Jajupu nyanungu-kurlu
wbp	ngunanjaku. Kala wurra-manu warrarda.
wbp	Kula kala purda-nyangu, manu kula kala
wbp	pirri-manu nyanungu-wana. Parra
wbp	jintangka yanu Putipuru-kurlangu-kurra
wbp	yuwarli-kirra warrkiki.
wbp	Warrki-jarrijalpa nyanungu jinta.
wbp	Kulalpa ngana wati-kari nyinaja
wbp	yuwarlirla nyanungu-kurlu.
wbp	20-22 Yangka yimi kuja-palangu
wbp	yimi-ngarrurnu Jajupurlu wati-jarraku,
wbp	ngulaju junga. Marnkurrpa parra-jangka,
wbp	kingi-jana wangkaja nyanungu-nyangu
wbp	warrkini-patuku manu yurrkunyu-patuku
wbp	yungulu yanirni miyi wiri-jarlu
wbp	kurapaka ngarninjaku. Yanurnulu yangka
wbp	yungulu manngu-nyanyi kuja kingi
wbp	palka-jarrija. Yangka kujalpalu ngarnu,
wbp	kingirlirla yilyaja yurrkunyukungarduyu
wbp	wiriki yungu-palangu warrkini
wbp	wati-jarra wilypi-mani rdaku-ngurlu,
wbp	yangka kuja kalarla kangurnu pama
wbp	nyanunguku manu jinta-kari kuja kalarla
wbp	miyi purranjarla yungu. Kuja-pala
wbp	wati-jarra yanurnu nyanungu-kurra,
wbp	wangkajarla kamparru-warnuku,
wbp	“Yuwayi, warrki-jarri pina kanpaju
wbp	pama yungunpaju pina-yinyi
wbp	ngarninjaku.” Junga-juku, wati
wbp	yinyarlulparla kangurnu pamaju. Kala
wbp	kingirla wangkaja wati jinta-kariki,
wbp	“Kapurnangku nyuntuju tarnnga-kurra
wbp	pinyi.” Junga-juku muruly-pajurnu
wbp	jurru, manu waraly-yirrarnu palkaju
wbp	Manta-jana panu-kari wati-patu
wbp	yungulu-jana wiri-yijala nyina
wbp	ngurra-kari ngurra-kariki nyampu
wbp	ngurungka. Wangkaya-jana yinya
wbp	wiri-watiki yungulu muku mani ngurlu
wbp	yapa-kurlangu yangka wirlki-pala
wbp	yulyurrpu-puru kajili ngurlu pardimi.
wbp	Kulalpa-jana panu jurnta kangkarla,
wbp	ngari wita-mipa. Kajilpalu mardakarla
wbp	rdaka-palarla ngurlu yakujurla,
wbp	jinta-mipa-jana puntaka. Ngurlu-jana
wbp	kujangunya jurnta manta.
wbp	Jajupurlu-jana wurdungu-manu
wbp	nyanungurraju, “Lawa, kula kujaju
wbp	junga! Ngarinkili yanurnu
wbp	nyampu-kurraju yungunkulu-nganpa nyanyi
wbp	nganta nganimpaju marda pirrjirdi marda
wbp	Yinya purlka-pardu, wangkajarla
wbp	kaja-nyanuku Juurdaku, “Waraa!
wbp	Nyiyakunkulurla wangkaja yali
wbp	Yijipi-wardingkiki kingiki kuja kankulu
wbp	mardarni kukurnu palka? Nyurrurlarlu
wbp	kankujulu waarn-pinyi!”
wbp	Mungalyurru-karilki, kuja wanta
wbp	Jajupukupurdangka-paturlulu
wbp	yirrayirrarnu jurnarrpa
wbp	tangkiyi-paturla. Ngula-jana
wbp	warrkinirli ngurra-kurra pina-yilyaja.
wbp	Payirni karnangku yungurnangku
wbp	nyuntukuju warrki-jarrimi
wbp	pirijina-piya. Yilyaya ngajuku kukurnu
wbp	Pinyamini ngurra-kurra ngaju-nyangu
wbp	papardi-patu-kurlu nyanunguku
wbp	Jakupurlu-jana manu muku yapa warlalja
wbp	nyanungu-nyangu manu nyiyarningkijarra,
wbp	manu nyanungu-nyangu ngurra
wbp	yampinja-yanu Yijipi-kirrarlu. Kulkurru
wbp	ngunajarra Piirrjiparla. Yinyarla pungu
wbp	puluku yungurlajinta Kaatuku
wbp	pulka-pinyi. Nyanungukupalangurlu
wbp	Yijakirli kalarla kujarlu-yijala
wbp	purranjarla yungu jintaku-juku Kaatuku.
wbp	Jiyipikingarduyu kalu nyina.
wbp	Warrawarra-kanyi kalu-jana jiyipi,
wbp	narnukutu manu puluku-wati.
wbp	Kangurnulu-nyanu nyiyarningkijarra
wbp	nyampu-kurra.’ Kujanya kapurnarla
wbp	Kujanya kuruwarriji yirrarnu
wbp	Jajupurluju Yijipi-wardingki-patukuju.
wbp	Yapangku kalu purami-jiki jalangurlu.
wbp	“Ngaju-nyangu kaja-nyanu-patu,
wbp	yantarnijili kutu ngaju-kurra
wbp	yungunkujulu purda-nyanyi
wbp	yunparninja-kurra. Ngajujurna Jakupu,
wbp	nyurrurlaku kirdana, manu ngaju-nyangu
wbp	yirdi jinta-kariji Yijirali.”
wbp	“Jajupu, nyuntuju kapunpa nyina
wbp	watiya-piya yangka kuja-ka miyi
wbp	marnikiji-piya pardimi. Kapunpa
wbp	pirrjirdi nyina watiya-piya kuja-ka
wbp	karrimi jilangka ngapa yangka ngula-ka
wbp	tarnnga-juku warrarda nguna, ngula-piya
wbp	kapunpa nyina. Kapunpa yuparli-piya
wbp	parrka nyina kuja-ka warrukirdikirdi
wbp	1-5 Yinya purlka-pardu Jakupu, yirdi
wbp	jinta-kariji Yijirali. Kuja yanu
wbp	Yijipi-kirra, kangu-jana
wbp	nyanungu-nyangu kaja-nyanu-wati manu
wbp	warlalja-wati nyanungu-kurlu 70-pala
wbp	panu-juku. Nyampurranya yirdi
wbp	nyanungu-nyangu kaja-nyanu-watiji:
wbp	Ruupunu, Jimiyani, Liipi, Juurda,
wbp	Yijaka, Jupulunu, Pinyamini, Taanu,
wbp	Napatali, Kaardu manu Yaaja.
wbp	Jakupu-kurlangu kaja-nyanu-karijilpa
wbp	Jajupu nyurru-juku nyinaja Yijipirla
wbp	Watingki yalu-manu Mujuju,
wbp	“Nganangkungku nyuntuju milarnu
wbp	kuwurtukungarduyu-piya nganta
wbp	nganimpaku warla-pajirninjaku
wbp	kulu-kujakuju? Kapunpaju pinyi mayi
wbp	yangka-piya Yijipi-wardingki-piya
wbp	kujanpa pungu pirrarnirli?”
wbp	Ngularla Kaatu wangkaja Mujujuku,
wbp	“Kajinpa-jana yimi nyampu wangkami
wbp	ngaju-nyangu yapaku, kapungkulu
wbp	purda-nyanyi. Ngula-jangka, nyuntu manu
wbp	purlka-patu Yijirali-pinkilirla yanta
wbp	kingiki Yijipi-wardingkiki, kujalurla
wbp	wangkaya, ‘Nganimpa Yipuru-paturlu
wbp	karnalu purami Kaatu yirdiji YAAWIYI.
wbp	Milki-yirrarnu-nyanu nganimpa-kurra.
wbp	Yungurnalu jilja-kurra yani
wbp	marnkurrpaku parraku, ngulangka
wbp	yungurnalurla kuyu purrami YAAWIYI-ki.
wbp	Yungurnalurla pulka-pinyi
wbp	yinyarla-juku. Ngurrju mayi kajirnalu
wbp	yani yinya-kurra?’ Kujanyalurla
wbp	wangkaya nyuntu manu yinya purlka-patu
wbp	25-26 Kuja-kujakuju, Mujuju-parntarlu
wbp	Jipurarlu manu kanti, manu wirriyaju
wbp	ngarrka-kujurnu. Yalyulpa karlija
wbp	wijini-jangka. Ngula-jangka manu
wbp	yinyaju pangki wita, manu
wbp	ngula-kurlurlu marnpurnu
wbp	Mujuju-kurlangu wirliya. Ngularla
wbp	wangkaja, “Nyampu-kurlurlu
wbp	yalyu-kurlurlurna Kaatu warla-pajurnu
wbp	nyuntu-kujaku pinja-kujaku. Nyuntuju
wbp	ngaju-parnta-juku.” Ngularla
wbp	Jipurarlu ngarrka-kujurnu wirriya,
wbp	kujarlanya Kaaturluju yampija Mujujuju
wbp	Nyurru-wiyirnaju milki-yirrarnu
wbp	Yipuruyamu-kurra, Yijaki-kirra manu
wbp	Jakupu-kurra. Wangkajarna-jana
wbp	ngaju-nyangu yirdiji yangka
wbp	PIRRJIRDI-NYAYIRNI WITA-WANGU Kaatu.
wbp	Kulalpalu milya-pungu ngaju-nyangu
wbp	Ngula-jangka, YAAWIYI-rla wangkaja
wbp	Mujujuku, “Ngajurnangku nyuntuju
wbp	milarnu yungunparla Kaatu-piya nyina
wbp	Yijipi-wardingkiki kingiki. Manu
wbp	ngajurna milarnu nyuntukupurdangka
wbp	papardi-nyanu Yarunu yungungku nyina
wbp	nyuntuku jarukungarduyu, yungungku
wbp	Ngula-puru, ngangkayi-kirli-patu
wbp	Yijipi-wardingki-patulu yanurnu
wbp	nyanungurra-nyangu yartarnarri-kirli,
wbp	manulu-jana jarlji-wati muku marlaja
wbp	wilypi-pardija ngapa-ngurlu.
wbp	Panu-jarlu-nyayirni jarlji-watilpalu
wbp	juurl-pungu Yijipirla.
wbp	Yuwayi, YAAWIYI-ji wangkaja jukurrarlu
wbp	kapu-jana kuyu-watiji muku pinyi
wbp	tarnnga-kurra, manu kapulu palimi.”
wbp	Ngula-jangka, YAAWIYI-rla wangkaja
wbp	Mujujuku, “Yaninjarla wangkayarla
wbp	Yijipi-wardingki kingiki.
wbp	Ngajulurlurna-jana nyanungu manu
wbp	nyanungu-nyangu warrkini-patu jurru
wbp	marntarla-manu. Jurru
wbp	marntarla-manurna-jana yungurna-jana
wbp	ngaju-nyangu yartarnarri milki-yirrarni
wbp	nyampurla ngurungka.
wbp	Yaninjarla wangkaya-jana Yijirali-pinki
wbp	karntaku manu watiki yungu-jana
wbp	Yijipi-wardingki-patu payirni pirli
wbp	yaltirilki manu kawurluku.”
wbp	Kujanyarla YAAWIYI-ji wangkaja
wbp	Purayajukulu nyampuju kuruwarri ngaka
wbp	yangka kajinkili yukamirra jinta-kari
wbp	ngurra-kari-kirra yangka kuja-nyarra
wbp	YAAWIYI-rli jangku-pungu.
wbp	Nyurru-wiyirli YAAWIYI-rli-jana
wbp	jangku-pungu nyampuju walya
wbp	ngalipakupalangu-patuku nyurnunyurnuku.
wbp	Kuja-jana wangkaja, ‘Ngaka
wbp	kapurna-nyarra yinyi walya kuja kajana
wbp	jalangu nguna Kanana-wardingkiki,
wbp	Yititiki, Yamuriki, Yiipitiki manu
wbp	Jipujiki.’ Kujaju junga.
wbp	YAAWIYI-rliji kapu-ngalpa
wbp	nguru-yirrarni kuja-ka miyi panu nguna.
wbp	Kajirlipa yani yali-kirra,
wbp	yulyurrpu-kari yulyurrpu-kari
wbp	yungurlipa turnu-jarri parra nyampuku
wbp	manngu-nyanjaku. Yungurlipa parra
wbp	nyampurla jinta-jarri kaji
wbp	palka-jarrimi kamparru-warnu kirntangi.
wbp	Ngula-jangka, YAAWIYI-rla wangkaja
wbp	Mujujuku, “Nyiyaku kanpaju purlami
wbp	ngajukuju? Wangkaya-jana
wbp	Yijirali-pinkiki yungunkulu
wbp	Mangkuru-kurra Marna
wbp	Kirrirdi-kirli-kirra yani.
wbp	7-8 Jukurrarlu kapunkulu YAAWIYI nyanyi
wbp	miril-maninja-kurra, kapu yanirni
wbp	nyurrurla-kurra. Kujankulu-nganpa
wbp	ngajarraku kulu-jarrija,
wbp	ngulajunkulurla YAAWIYI-ki
wbp	kulu-jarrija. Purda-nyangu-nyarra.
wbp	Nyanungunya-jarrangku wangkaja
wbp	nyurrurlakuju kanjarnikiji
wbp	nyampu-kurrakuju. Ngarilparlijarra
wbp	nyanungu purda-nyangu. Ngajarraju ngari
wbp	warrkini nyanungu-nyangu.” Ngula-jana
wbp	Mujuju wangkaja, “Purda-nyangkajulu!
wbp	Parra-kari parra-kari kaji wanta
wbp	yukamirra, YAAWIYI-rli kapu-nyarra kuyu
wbp	yinyi ngarninjaku, manu
wbp	mungalyurru-kari mungalyurru-kari
wbp	kapu-nyarra miyi yinyi ngarninjaku.
wbp	Kapunkulu ngarni, kulankulu
wbp	Yapajulpalu purraku-nyayirni nyinaja
wbp	ngapakuju. Kulu-jarrinjarlalurla
wbp	wangkaja Mujujukuju,
wbp	“Nyiyakunpa-nganpa kangurnu
wbp	Yijipi-jangkaju? Nyiyakunpa-nganpa
wbp	kangurnu kurdukurdu manu
wbp	nganimpa-nyangu jiyipi, puluku, manu
wbp	narnukutu pinjaku mayi nyampurlaku?
wbp	Nyarrpararnalu ngarni ngapaju?”
wbp	Yuwayi, kankarlarra-jangka YAAWIYI
wbp	yanurnu pirli wararra-kurra yinya-kurra
wbp	kankarlarni-kirra, manurla
wbp	kankarlarni-ngirli purlaja Mujujuku,
wbp	manu rdirri-yungu Mujuju warrkarninjaku.
wbp	Mujuju, nyuntu-mipa kajikanpa kutuju
wbp	ngaju-kurraju yanirni.
wbp	Warla-pajika-jana panu-kari pirlingka
wbp	warrkarninja-kujaku.”
wbp	Lawa, kula kalu purami kuruwarri
wbp	ngaju-nyangu kujarna-jana wangkaja.
wbp	Ngarili witaku-mipa puraja. Ngulalu
wbp	karlirr-yanu ngaju-kujaku.
wbp	Ngurrju-manulu-nyanu puluku
wbp	kawurlu-jangka, parntarrijalurla.
wbp	Ngulalu purrajalku nganta kuyu pulukuku
wbp	pulka-pinjaku. Manu Yarunu-jana
wbp	wangkaja, ‘Nyurrurla Yijirali-pinki,
wbp	nyangkalu nyampu juju puluku kawurlu!
wbp	Nyampurluju kuja-nyarra kangurnu
wbp	Ngula Mujuju kala yukajarra Kaluku
wbp	Tarruku-kurra, mangkurdu kala yanurnu
wbp	kirrirdimpayi, ngula kala karrija
wbp	kamparru tuwa-wana Kaluku-kurlangurla.
wbp	Kujalpa mangkurdu karrija, YAAWIYI
wbp	kalarla wangkaja Mujujuku.
wbp	Yapangku kalalu nyangu yinngirri
wbp	miril-maninja-kurra. Ngula kala-nyanu
wbp	wapirrija wawarda-kurlu, kalarla
wbp	pardarnu YAAWIYI-ki ngaka kajirla
wbp	wangka Kaluku-kurra yukanjaku.…
wbp	(Yinya-puruju marnikiji-piyalpa
wbp	yirnmi-jarrinja-yanulku ngarninjaku.)
wbp	Kanana-kurra yilyanjakungarntiji,
wbp	Mujuju-jana wangkaja, “Yantalu
wbp	yatijarra Kanana-kurra. Kajinkili
wbp	yukamirra yinya-kurra, yantalu
wbp	pirli-patu-kurra-pinangu.
wbp	Ngula-jangkaju, kapulu-jana
wbp	Kanana-wardingki-patukulku kuja kalu
wbp	yalirla ngurrangka nyina. Nyurru-wiyili
wbp	purda-nyangu nyuntu-kurluju.
wbp	Milya-pinyi kalu kuja karnalu
wbp	nyuntu-nyangu nyina, manu kuja kanpa
wbp	nyina nganimpa-kurlu tarnnga.
wbp	Milya-pinyi kalu parrangka nyuntu
wbp	kanpa-nganpa yani kamparru
wbp	Yijirali-pinkirla ngulaju
wbp	mangkurdu-piya yungunpa-nganpa kanyi
wbp	ngurra-kari ngurra-kari-kirra. Manu
wbp	kalu milya-pinyi kuja kanpa mungangka
wbp	yaninja-yani kamparru nganimparla warlu
wbp	kirrirdi-piya. Nyanyi karnangkulu
wbp	kuja-piya kuja kanpa kamparru yani
wbp	Ngula-jangkaju, Yamili-patu manu
wbp	Kanana-wardingki-patulu
wbp	kaaku-nyayirnili jitijarni
wbp	pirli-ngirli. Pakarnulu-jana
wbp	Yijirali-pinki, manulu-jana
wbp	wajirli-pungu wurnturu-nyayirni
wbp	ngurra-kari kirri yirdi-kirra
wbp	Kuja-jana YAAWIYI-rli purda-nyangu
wbp	kuja-kurra wangkanja-kurra,
wbp	nyanungurluju yilyaja-jana
wbp	panu-nyayirni warna kulu-parnta
wbp	mawiya-kurlu yungulu-jana yarlkirni
wbp	yapa. Yarlkurnulu-jana Yijirali-pinki,
wbp	manulu panu-kariji palija.
wbp	Yalirra yapa yinyarlu walyangkarlu
wbp	kapulu-nyarra nyanyi nyurrurlaju, manu
wbp	kapulu-nyanu jarnkujarnku wangka,
wbp	‘Nyampurrarlu kalu pura
wbp	YAAWIYI-kirlangu kuruwarri
wbp	jungarni-nyayirnirli. Pina-nyayirni
wbp	kalu nyina.’ Kujanya kapulu wangkami.
wbp	Purda-nyangkajulu nyurrurlarluju! Ngaka
wbp	kajinkili parlja-kurlu nyina
wbp	mangarri-jangka ngarninja-warnu, kulalu
wbp	wajawaja-manta YAAWIYI-ji.
wbp	Nyanungurlu-nyarra nyurrurlaju
wbp	nguru-yirrarnu Yijipi-ngirli. Yalirla
wbp	kalalu-nyarra Yijipi-wardingkirli
wbp	jinyijinyi-manu warrki-jarrinjaku
wbp	Kuja kalu-nyarra pina jangku-mani
wbp	yungunkulu nyarrpa-jarrimi, ngulaju
wbp	yirriyirrirlili-jana purda-nyangka.
wbp	Kulalu-jana pina wangkaya kulu.
wbp	11-13 Ngula-jangka, Mujuju-jana
wbp	wangkaja, “Nyurrurlarlu marda kankulu
wbp	kuja manngu-nyanyi, ‘Panu-nyayirni
wbp	nyampurraju kuruwarri-kari
wbp	kuruwarri-kariji puranjaku.
wbp	Nyarrparlurlipa-jana purami jungangku?
wbp	Ngana kapu yani kankarlarra
wbp	nguru-nyayirni-wangu-kurra nyampurraku
wbp	kuruwarriki yungu-ngalpa
wbp	pina-yaninjarla yimi-ngarrirni
wbp	nganimpaku? Ngana kapu yani wurnturu
wbp	mangkuru wiri-wana yinyaku kuruwarriki
wbp	yungu-ngalpa pina-yaninjarla
wbp	yimi-ngarrirni? Kajilpa ngana mayi
wbp	yantarla maninjaku, ngula-jangka
wbp	kajikarlipa-jana purda-nyanyi manu
wbp	purami jungarnirli.’
wbp	Purda-nyangkajulu nyurrurlarlu!
wbp	Kajikankulu-jana yimirlirli
wbp	purda-nyanjarla purami nyampurra
wbp	kuruwarriji kuja karna-nyarra yinyi
wbp	“Ngaju-nyangu warrkini Mujujuju
wbp	palijalku. Nyuntu manu panu-kari
wbp	Yijirali-pinki, yantalu karru
wbp	Jurdunu-wana murrarni-pirdinypa walya
wbp	Kanana-kurra. Walya yinyanya
wbp	karna-nyarra yinyi nyurrurlaku.
wbp	Wati-jarra-palarla wangkaja Raapaku,
wbp	“Ngurrju! Nyuntulurlunpa-jarrangku
wbp	muurl-mardarnu kingi-kijaku manu
wbp	nyanungu-nyangu wati-patu-kujaku.
wbp	Kujarlanya, kaji-nganpa YAAWIYI-rli
wbp	walya nyampu yinyi Yijirali-pinkiki,
wbp	kapurnalu-nyarra ngampangampa nyina
wbp	nyuntuku manu nyuntu-nyangu warlaljaku.
wbp	Wala-nganpa nyinaka, junga
wbp	karlijarrangku wangka. Kula-jana yapa
wbp	ngalya-kariki wangkaya kujarlijarra
wbp	yanurnu nyampu-kurra nyanjaku
wbp	nyiyarningkijarraku.”
wbp	Wangkaya-jana nyampuku 12-pala
wbp	wati-patuku yungulu pina-yani
wbp	karru-kurra manu yungulu-jana
wbp	jinta-kari jinta-karirli yarturlu mani.
wbp	Yungulu-jana mani jinta-kari jinta-kari
wbp	yangka-jangka kujalpalu
wbp	maralypikingarduyu-patu karrija Pakuju
wbp	Tarruku-kurlu. Kajili-jana mani 12-pala
wbp	yarturlu, wangkaya-jana yungulu-jana
wbp	ngurra-kurra kanyi yangka kuja
wbp	kapunkulu jalangu ngunami ngurrangka
wbp	mungangka. Yalumpurlajukulu-jana
wbp	yurturlurla yirraka.”
wbp	Ngula-jangka, YAAWIYI-rla wangkaja
wbp	Jajuwaku, “Nyurru-wiyi Yijipirla,
wbp	yangka kuja kalalu-nyarra
wbp	Yijipi-wardingki-paturlu
wbp	jinyijinyi-manu warrki-jarrinjaku
wbp	pirijina-piyaku, nyurrurlajunkulu
wbp	kurnta-jarrija. Kala jalangurlu kankulu
wbp	ngarrka-kijirninja-warnu. Kujarlanya
wbp	kula kankulu kurnta-jarrimilki.”
wbp	Kujarlanya, Jajuwarluju ngurra yinyaju
wbp	yirdi-manu ‘Kilkala’. Yapangku kalu
wbp	ngurra yinyaju Kilkala-pajirni-jiki
wbp	Junga-juku-pala wati-jarraju yanu
wbp	nyanungu-nyangu yuwarli-kirra,
wbp	manu-pala maninjarla kangu muurlparlu.
wbp	Kirda-nyanu manu ngamardi-nyanurlangu
wbp	manu nyanungukupurdangka-patu manu
wbp	ngalya-kari kujalpalu nyanungurra-kurlu
wbp	nyinaja, kangu pinalu-jana
wbp	Yijirali-pinki-kirlangu-kurra
wbp	ngurra-kurra. Ngulalu-jana yirrarnu
wbp	ngurra-karirli kutu-juku,
wbp	warrawarra-kangulpalu-jana.
wbp	Kujankulu nyurrurla wati-patu yanu
wbp	yinya ngurra-kari ngurra-kari-kirra
wbp	kurlarda-kurlu manu kurdiji-kirli,
wbp	ngajulurlurna-jana yilyaja kuwinyi-piya
wbp	wiriwiri nyurrurlarla kamparruju.
wbp	Yinyarrarluju kuwinyi-piya
wbp	wiriwirirlili-jana yaninjarla yarlkurnu
wbp	muku yapaju yinyarlaju ngurra-kari
wbp	ngurra-karirla, ngulalu ngurra
wbp	nyanungurra-nyanguju yampinja-yanu
wbp	laningkilki. Kujankulu nyurrurla
wbp	yukajarra yinya-kurra ngurra-kurra,
wbp	nyanungurrajulu nyurru-juku yanu!
wbp	Kujarlunyankulu-jana ngurraju puntarnu
wbp	YAAWIYI-jilpa-jana kulu-nyayirni
wbp	nyinaja Yijirali-pinkikiji. Junga
wbp	nguru-kari-wardingki-patu jangkardu
wbp	yanurnu Yijirali-pinkiki walyaku manu
wbp	jurnarrpaku jurnta kanjaku, YAAWIYI-rli
wbp	kula-jana warla-pajurnu, lawa. Manu
wbp	kujalpalu-jana yapa-kari kulu jangkardu
wbp	yanurnu, YAAWIYI-rli kula-jana
wbp	warla-pajurnu. Yapa yinya-patu
wbp	kalalu-jana nyurunyuru-jarrija
wbp	Yijirali-pinkikiji. Pinjarlalu-jana
wbp	ngarnu. Yijirali-pinkijili
wbp	rampaku-jarrija-nyayirni, kulalu-nyanu
wbp	muurl-mardakarla yapa-kari-kijakuju,
wbp	23-24 Kuja Jaalurlu pungu Jijara, parra
wbp	jintangka-juku Kaaturlu-jana
wbp	warla-pajurnu Japini-kirlangu warrmarla
wbp	Yijirali-pinki-kijaku. Japini kala-jana
wbp	kingi nyinaja Kanana-wardingki-patuku
wbp	yapaku. Yangka kulu wiri-jangka,
wbp	pirrjirdi-jarrinja-yanu-nyayirni,
wbp	ngulalu-jana ngakalku Japini manu
wbp	nyanungu-nyangu warrmarla riwarri-manu
wbp	Ngula-jangka, wangkajalu-nyanu,
wbp	“Nganangku nyampuju maju-manu?”
wbp	Ngula-jangka, warrulu yanu
wbp	warrirninjaku, manulpalu-jana muku
wbp	payurnu yapa nganangku kuja-jana
wbp	maralypi jurnta maju-manu.
wbp	17-18 Ngula-jangka, Kitini-jana
wbp	wangkaja wati nyanungu-nyangu-patuku,
wbp	“Kajirlipa kaninjarra-kari
wbp	Mirdiyanu-wardingki-patu-kurlangu-kurra,
wbp	pirri-yanta mukulu ngurrangka
wbp	warrukirdikirdi. Ngula-jangka,
wbp	pardakajulu wurulypa-juku kajirna ngaka
wbp	ngajulurlu jitirni kurlumpurrngu.
wbp	Kajinkijili purda-nyanyi
wbp	jitirninja-kurra jintawarlayirlili
wbp	nyurrurlarlu jitika, manulu
wbp	kilji-nyayirni purlaya kuja,
wbp	‘Yarujurlu pinyirlipa-jana
wbp	Mirdiyanu-wardingki-patu YAAWIYI-ki
wbp	Ngula-jangka, Manuwarla wangkaja,
wbp	“Ngarrikaju yirdi nyuntu-nyangu.
wbp	Ngula-jangka, kaji ngajarra-nyangu kaja
wbp	palka-jarrimi, yungurnangkulu
wbp	Jamijinirli-jana yalu-manu,
wbp	“Mardankulu ngaju-parnta payurnu!
wbp	Kuja-wangurlunkulu yampiyarla
wbp	payirninja-wangurlu!”
wbp	Warrukirdikirdi kirringka yinyarlaju
wbp	karrijalpa pinji wiri-jarlu
wbp	kirrirdimpayi ngulaju yarturlu-kurlu
wbp	pirli lalypa-kurlu. Ngulangkaju
wbp	karrijalpa-pala jirrama tuwa-jarra
wbp	lakarn-maninja-kurlanguju.
wbp	Ngula-jarrarluju tuwa-jarrarlu,
wbp	jarnku-mardarnulpalu-jana ruumu-jarra,
wbp	jinta jungarni-purdanji, jinta
wbp	jampu-purdanji. Yapangku
wbp	Kaaja-wardingki-paturlulu milya-pungu
wbp	Jamijiniji kujalpa karnta yinya-kurlu
wbp	ngunaja, ngulalu-nyanu wangkaja,
wbp	“Pinyirlipa Jamijini kaji wanta
wbp	kankarlu-jarrimirni!” Ngulalu
wbp	kiirti-kirra yanu, ngulajulpalu
wbp	yaninjarla ruumu-jarrarla nyinaja.
wbp	Pardarnulpalurla Jamijiniki kaji kirri
wbp	yinya-ngurlu wilypi-pardimi.
wbp	Ngakalku Nayumi-parnta Limiliki
wbp	palijalku. Ngulalpa Nayumi-mipa nyinaja
wbp	kaja-nyanu-jarra-kurlu.
wbp	Ngula-jangka, Puwajarla yaninjarla
wbp	wangkaja Ruurtuku, “Purda-nyangkaju,
wbp	karnta-pardu! Nyinaya nyampurla-juku,
wbp	manu ngurlu-nyanu manta. Kula yanta
wbp	yapa jinta-kari-kirlangu-kurra kuja-ka
wbp	ngurlu pardimi-kirra. Puraya-juku-jana
wbp	ngaju-nyangu warrkini-patu karntakarnta.
wbp	Nyinaya nyampurla jalangu mungangka.
wbp	Ngakarna payirninjini ngampurrpa
wbp	marda-ka nyuntuku nyinami yajarninjaku.
wbp	Kajingki yajarni, ngulaju ngurrju.
wbp	Kajingki wurra-mani, ngulaju
wbp	kapurnangku yajarni ngajulurlu.
wbp	Ngula-jangka kapurnangku payi-mani pina
wbp	Limiliki-kirlangu nguru. YAAWIYI-ka
wbp	nyina wankaru-nyayirni, purda-nyanyi
wbp	kaju nyarrpa wangkanja-kurra. Junga
wbp	karnangku wangkami kapurnangku pina
wbp	payi-mani nguruju. Ngunaya
wbp	nyampurla-juku mungalyurru-karda.”
wbp	Minatapajulpa nyinaja Naajanakupalangu.
wbp	Naajanajulpa nyinaja Jalmanakupalangu.
wbp	Nyuntu kanpaju warrarda winjirni pamaju
wbp	kartaku-kurra yungunpaju wiri-pajirni.
wbp	Ngapa kujaju wapirrijalku,
wbp	ngula-puru-jukuju karrkarda-ngarnu
wbp	mulyu-wana manu waninja-kurra, kapurna
wbp	YAAWIYI-rla wangkaja Juunaku, “Nyampu
wbp	ngalyipi kuja pardija jintangka
wbp	mungangka, manu munga-pardu-karirlaju
wbp	palijalku. Kulanpa nyuntulurlu
wbp	ngurrju-manu ngalyipi kuja pardija,
wbp	manu kulanpa karrinja-yirrarnu. Kala
wbp	kuja ngalyipi palija, nyuntunparla
wbp	wajampa-jarrija yapa-piyaku.
wbp	Ngula-jangkaju, Jajupuju pardija
wbp	jarda-jangkaju manu munga
wbp	jurrkungka-juku, pardijarralpa
wbp	Pijilimi-ngirli kurdu wirriya
wbp	wita-kurlu manu nyanungu-nyangu
wbp	ngati-nyanu-kurlu jungarni-juku
wbp	Nguru-yirrarnurla Jijajikiji karru
wbp	Jurdunu-kurra, manu papitaji-manu
wbp	yalirla. Ngula Jijaji yanurnu
wbp	ngapa-ngurlu pirntinyarra-kurra,
wbp	yalkirijirla raa-parnkaja
wbp	kankarlarraju. Yalkiri kuja
wbp	raa-parnkaja, ngulangkaju nyangu
wbp	Pirlirrpa Kaatu-kurlangu jurlpu-piya
wbp	kurlukuku-piya. Ngulaju yanurnu,
wbp	pirri-manurla Jijajiki.
wbp	Junga-juku, yampija-pala kirda-nyanu
wbp	yalumpurla-juku pawurturla-juku.
wbp	Yampinjarla Jijajilki-pala puraja.
wbp	Wangkaja-jana kuja, “Nyurrurlarlu
wbp	kankulu milya-pinyi Mujuju-kurlangu
wbp	kuruwarri yupukarra-kurlu: ‘Nyuntu
wbp	kajilpanpa nyinayarla palka-kurlu
wbp	yupukarra, kula kalykuru-jarriya yapa
wbp	jinta-kari-kirli!’Ngula kuruwarriji
wbp	“Junga-juku, kujanyalurla wangkaya
wbp	Kuja wangkanja-wangu nyinaka! Nyuntuju
wbp	kanpa milkarraku-mipa wangka!
wbp	Wilypi-manta-wiyi-nyanu rdalyku wiri
wbp	milpangka nyuntu-nyangurla!
wbp	Ngula-jangkaju, ngurrjungkulku kanpa
wbp	nyanjarla wilypi-mani jurdu wita
wbp	milpangka nyanungu-nyangurlaju.
wbp	Milya-pinyi karnangku kuja kanparla
wbp	warrki-jarri Kaatukuju. Kuja kangku
wbp	wangka warrki-jarrinjaku, ngulaju
wbp	kanparla yimiri warrki-jarri. Kuja-piya
wbp	karnarla warrki-jarri kujakuju
wbp	Ruumu-wardingkiki kingiki. Ngaju karna
wbp	nyina wiri 100-palaku warrmarlaku.
wbp	Kajilparnarla ngaju wangkayarla jintaku
wbp	yaninjaku yali-kirra, kajikarla kapanku
wbp	yani, manu kajilparnarla ngaju
wbp	wangkayarla jinta-kariki,
wbp	‘Yantarni!’, ngulaju kajika kapanku
wbp	yanirni. Manu kajilparnarla ngaju
wbp	wangkayarla ngaju-nyanguku warrkini
wbp	warrki-jarrinjaku, ngulaju kajika
wbp	kapanku warrki-jarri. Ngula-piya-yijala
wbp	nyuntuju kajinpa wangka, junga-juku
wbp	ngaju-nyangu warrkini kapu kujarlaju
wbp	Ngulangka ngalya-karilpalu nyinaja
wbp	kuruwarrikingarduyu-patu.
wbp	Purda-nyangulu Jijaji wangkanja-kurra,
wbp	manulu-nyanu wangkaja kanunju-kariji,
wbp	“Nyampuju wati kulalparla kuja
wbp	wangkayarla, lawa! Kaatulku kuja
wbp	kanyanu ngarrirni nganta.”
wbp	Kula-pala purda-nyangu Jijaji
wbp	wati-jarrarluju. Parnkaja-pala,
wbp	manulu-jana yapakuju warru
wbp	yimi-ngarrurnu kuja Jijajirli-palangu
wbp	milpa nyanjaku ngurrju-manu.
wbp	Nyampurra karna-nyarra ngajulurlu
wbp	jungarni-mani wurulyparlu
wbp	yungunkulu-jana nyurrurlarluju
wbp	yaninjarla yimi-ngarrirni jaru
wbp	nyampurra yarlungka.
wbp	Kuja kankulu nyurrurlarlu langa
wbp	mardarni purda-nyanja-kurlangu,
wbp	ngulangkujulu purda-nyangka
wbp	yirriyirri-nyayirnirli!”
wbp	Junga-juku, Jijajirla wangkaja watiki
wbp	rdaka manjanja-kurluku, “Waku
wbp	wipiya!” Junga-juku, rdakaju
wbp	wurr-kijirninjarla wipija, ngula
wbp	rdakaju ngurrju-jarrija pina ngayi
wbp	rdaka jinta-kari-piya.
wbp	Ngula-jangkaju, ngajulu yungurna-nyarra
wbp	yimi wita yimi-ngarrirni karnta
wbp	wiri-kirli ngulalpa nyurru-wiyi nyinaja
wbp	nguru-karirla yirdingkaju Jiiparla.
wbp	Nyurru-wiyi, mardukuja nyampujulpa
wbp	wurna yanu kurlirra-jangka
wbp	wurnturu-nyayirni ngurrara
wbp	nyanungu-nyangu-jangka nyampu-kurra
wbp	ngurrara kingi Julumunu-kurlangu-kurra.
wbp	Nyanungurlu karntangku purda-nyangu
wbp	kingi Julumunu rdirrinypa-nyayirni
wbp	pinangkalpa nganta. Ngaka
wbp	nguru-nyayirni-wangu Kaatu-kurlangurla
wbp	kaji-jana Kaaturlu miimii-nyanyi panu
wbp	yapa kuja kalu nyina ngurrju-japa manu
wbp	ngawu-japa, wiri-nyayirni mardukuja
wbp	kapu karrimi, ngulangku kapu-nyarra
wbp	ngawu-pajirni. Kala jalangu, yimi
wbp	ngaju-nyangu ngulaju wiri-jiki yinyaku
wbp	nyurru-warnuku yimiki Julumunu-kurluku.
wbp	Kujakuju nyurrurlajulpankulu nyinayarla
wbp	karnta yinya Jiipa-wardingki-piya.
wbp	Nyurrurlarlulpankujulu purda-nyangkarla
wbp	“Ngalya-kari yapa kalu nyina walya
wbp	walyiri-piya. Purda-nyanyi kalu jaru
wbp	Kaatu-kurlangu, manu kalu
wbp	yijardu-nyayirnirli milya-pinyi.
wbp	Jintawarlayi-juku kalurla marlaja
wbp	wiri-jarri Kaatukuju: Ngalya-kariji
wbp	ngari wita, ngalya-kari
wbp	wita-karrikarri, ngalya-kari
wbp	karrikarri-wangu kalurla marlaja
wbp	Ngula-jangka-jana Jijaji wangkaja
wbp	nyanungu-patuku, “Ngulaju ngula-juku.
wbp	Kajilpa ngana-puka yimiki jungaku
wbp	pinarri-jarriyarla Kaatu-kurluku yangka
wbp	kuja kajana Warlalja-Wiri nyina
wbp	yapakuju, ngulaju nyanunguju wati-piya
wbp	ngula kanyanu yuwarli mardarni
wbp	nyiyarningkijarra warlalja. Ngula
wbp	wati-ka yukami nyanungu-nyangu-kurra
wbp	yuwarli-kirra, ngulaju kajana
wbp	wilypi-mani panu ngurrju-nyayirni
wbp	nyiyarningkijarra nyurru-warnu manu
wbp	jalangu-warnu, nyiyarningkijarra
wbp	kujalpa mardarnu kaninjarni.”
wbp	Kuja-jana Jijajirli yilyaja manu
wbp	jakuru-pungu yangka kurdungurlu-patu,
wbp	ngula-jangkaju, nyanungu warrkarnu
wbp	kankarlarra pirli-kirra
wbp	yapa-wangu-kurra yungurla wangkami
wbp	Kaatuku. Warurru-jarrijalkurla,
wbp	Jijajilpa yangarlu nyinaja.
wbp	Kula kankulu mayi langa-kurra-mani
wbp	ngaju-nyangu jaruju? Kuja-ka yapangku
wbp	ngarni mangarri nyiya-puka, yalumpu
wbp	mangarri ngarninja-warnu, kanunju-ka
wbp	miyalu-kurra yani. Ngula-jangka
wbp	miyalu-jangka ngakaju-ka jingijingi
wbp	yani kuja-purda-kari riwariwarla.
wbp	Kujalu kuja jaru purda-nyangu
wbp	kurdungurlu-paturlu Jijaji
wbp	wangkanja-kurra, ngulajulpalu
wbp	kanginy-karrija, manulu-nyanu wangkaja,
wbp	“Nyarrpaku-ka kujaju wangka? Marda-ka
wbp	wangka yungurlipa-nyanu mangarri
wbp	kangkarlarni tarnnga-parntarlu?”
wbp	Ngula-jangkaju, pinalkulu jitinja-yanu
wbp	pirli-ngirliji. Kulkurru wangkaja-jana
wbp	Jijajiji, “Nyampuju yimi, mardakalu
wbp	yimi-ngarrirninja-wangurlu kujankujulu
wbp	jalangurlu nyangu ngaju
wbp	mirilmiril-karrinja-kurra yangka
wbp	Yapa-nyayirni-wangu Kaatu-kurlangu.
wbp	Kajirna palinja-warnu
wbp	pina-wankaru-jarrinjarla yakarra-pardi,
wbp	ngakalu-jana ngula-jangkarlanya
wbp	yimi-ngarrika ngaju-kurluju.”
wbp	“Ngajulurlu yungurna-nyarra
wbp	yimi-ngarrirni yimi-nyayirni-wangu
wbp	wati-kirli ngulalpa-jana jiyipi
wbp	100-pala mardarnu. Ngakalku, jiyipi
wbp	jinta-jana jurnta yanu manu
wbp	wajawaja-jarrijalku. Kajilpanpa yapa
wbp	jintangku wajawaja-mantarla
wbp	kuja-piyarlu, nyarrpa-jarri kajikanpa?
wbp	Kajikanpa-jana nyuntulurlu yirrarnirra
wbp	ngularra jiyipi-patu-kari 99-pala ngula
wbp	pirlingka-juku, manu kajikanparla
wbp	yaninjarla warru nyanyi yangkaku
wbp	Ngula-jangkaju, kula kapala-nyanu
wbp	jarnku jurnta nyina yitingka-jarra,
wbp	ngulaju jungu kapala jintangkalku nyina
wbp	wungu-juku.Junga-juku, jalangu-jarraju
wbp	wati manu karnta kuja kapalangu
wbp	Kaaturlu jinta-mani,
wbp	ngulajulpalu-palangu
wbp	karlirr-mardarninja-wangurlu
wbp	Junga-juku, yangka-patu wati-patu
wbp	yarnkajarralkulu kaatini-kirra, manulu
wbp	warrki-jarrijalku. Ngakalku, wanta
wbp	kujalpa kankarlarra nyinaja yama
wbp	kaninjarra, yangka kaatinikingarduyu
wbp	yarda yanu kirri-kirra, manu-jana yarda
wbp	manu wati-patu-kari-yijala yungulurla
wbp	warrki-jarri nyanunguku. Ngula-jangka
wbp	kuja wanta yarda parrparda-jarrija
wbp	wuraji-kirralku, ngulaju-jana manunjunu
wbp	wati-patu-kari warrki-jarrinjaku.
wbp	Jijajilpa-jana nyanungu-nyanguku
wbp	kurdungurlu-patukuju jirrnganja
wbp	Jurujulumu-kurra-pinanguju. Kujalpalu
wbp	kutu-jarrinja-yanulku
wbp	Jurujulumu-kurraju, yanurnulu
wbp	pirli-kirra-wiyi yirdi-kirraju
wbp	Yalipiji-kirra  Yalirla pirlingka kirri
wbp	jintalpa karrija yirdiji Pijipaki.
wbp	Nganangku wiringki Jaanu Papitaji
wbp	ngarrurnu yapaku papitaji-maninjakuju?
wbp	Kaaturlu marda, marda wati-karirli?
wbp	Jangku-manta-wiyijili!”
wbp	Wiringki-jana warrkini-wati
wbp	nyanungu-nyangu yilyaja maninjaku yapa
wbp	panuku ngula-jana kamparrurlu-wiyi yimi
wbp	yilyaja yaninjarniki kurapaka wirikiji.
wbp	Kala ngampurrpa-wangu yaninjarnikiji
wbp	‘Ngaju karna-jana nyinami Kaatuju
wbp	nyampurra-patuku Yipuruyamukuju manu
wbp	Yijakikiji manu Jakupukuju
wbp	nyurnunyurnukuju yangka kujalpalu
wbp	nyinaja nyurru-wiyi.’
wbp	[Nyurrurla kuruwarrikingarduyu-patu
wbp	manu Paraji-patu, mari-jarri
wbp	karna-nyarra, kapu-nyarra maju-mani
wbp	Kaaturluju! Nyurrurlaju
wbp	milkarranji-nyayirni! Nyurrurlarlu
wbp	wati-paturlu ngulaju kankulu-jana
wbp	kali-pukakuju yuwarli jurnta kanyi
wbp	yimirr-yinjarla. Ngula-jangkaju,
wbp	yati-wangka kankulurla Kaatuku
wbp	tarnnga-nyayirni milparniwarrarla
wbp	milkarraku, yungulu-nyarra yapa-karirli
wbp	nyanyi. Kula ngurrju kujaju, kala
wbp	jarrwara! Kaaturlu kanyarra
wbp	kuja-kurraju nyanyi, ngula-panuju
wbp	kapu-nyarra maju-mani-nyayirni!]
wbp	Lani-wangulu nyinaya kajinkili-jana
wbp	purda-nyanyi linjarrpa wiri-kirra manu
wbp	kajinkili yangka jaru mani
wbp	yapa-kari-kirlangu wurnturu-ngurlu
wbp	ngurra-kari-ngirli kajili-nyanu
wbp	yiti-wana-karirli linjarrparlu pakarni.
wbp	Ngula-puruju, wurrangkulu mardaka
wbp	langangku, kula-nyarra nguruju
wbp	lawa-jarri jurnta murnma-juku.
wbp	“Kula-ka nganangku milya-pinyi
wbp	nyangurla kajirna kulpari yanirni. Kula
wbp	kalu milya-pinyi marramarrarlangurlu,
wbp	yangka kuja kalu marramarraju nyina
wbp	nguru-nyayirni-wangurla kankarlarra.
wbp	Kula karna ngajurlangurlu milya-pinyi
wbp	Ngalapi-nyanurlu. Yangka
wbp	nyanungu-miparlu Wapirra Kaaturlu-ka
wbp	Kala yangka purdangirli-warnu wati
wbp	warrkini, yangka 1,000-pala
wbp	kawurlu-kurlu, kujalparla kaji-mardarnu
wbp	wati wiri-kirlangu, nyanunguju yanu,
wbp	manu karlaja rdaku walyangka, manu
wbp	wurulypa yirrarnu talaju rdakungka.
wbp	“Nyurrurlarlu watingki kankulu
wbp	milya-pinyi parra-jarra-jangkarla
wbp	ngalipa kapurlipa jinta-jarrimi
wbp	walparrirninjaku Purlapa Wiriki
wbp	Pajapaku.Ngula purlapa-puru, yapangku
wbp	kapujulu yinyi Yapa-nyayirni-wangu
wbp	Kaatu-kurlangu yurrkunyu-kurra
wbp	yungujulu pinyi watiya
wbp	Ngula junga! Ngajujurna
wbp	Jiyipikingarduyu nyurrurlakuju. Kala
wbp	kajijili pinyi tarnnga-kurra,
wbp	ngula-jangkaju kapuju Kaaturluju
wbp	wankaru-mani pina. Ngula-jangkaju,
wbp	kapurna-nyarra nyurrurlakuju
wbp	kamparru-yani Kaliliyi-kirra.”
wbp	Kujakungarntirlilpalu-nyanu payurnu
wbp	warru, “Nganangku nyangu Jijaji
wbp	kuruwarri rdilyki-pinja-kurraju?”
wbp	Panu-karili warlka wangkaja,
wbp	ngalya-kari panu-kari ngulajulu
wbp	warlka-yijala wangkaja. Ngulaju
wbp	kulalu-nyanurla jarnkujarnku
wbp	ngungkurr-nyinaja jarukuju.
wbp	Ngula-jangkaju, jirrama-kari-pala
wbp	karrinja-pardija jaruku wangkanjaku.
wbp	Jijajirli yalu-manu, “Kuja-juku kanpa
wbp	Ngula-jangkaju, jirrama-kari wati-jarra
wbp	waralywaraly-yirrarnulu-palangu
wbp	yalumpurla watiya-kari-jarrarla
wbp	warntawarntarla-yijala, jinta
wbp	jungarni-purdanji, jinta jampu-purdanji.
wbp	Ngula-palangu wangkajalku
wbp	mardukuja-jarrakuju marramarraju,
wbp	“Lani-wangu-pala karriya! Jijajiki
wbp	kanpalarla warrirni yangkaku kujalu
wbp	watiya warntawarntarla
wbp	rdirriny-pantirninjarla waraly-yirrarnu.
wbp	Ngula-jangkaju, Pirlirrpa
wbp	Kaatu-kurlangurlu yilyaja Jijajiji
wbp	Junga-juku, pintiji kapanku
wbp	karalypa-jarrija wijini-jangkaju
wbp	Ngaka-kari Kaatu-kurlangurla
wbp	Parra-nyayirni-wangurla, Jijaji yanurnu
wbp	pina jaaji-kirra Juwu-kurlangu-kurra,
wbp	ngulangkaju parlu-pungu wati rdaka
wbp	Nganangku-puka kaji purda-nyanyi Kaatu
wbp	wilji-wangurlu manu purami, ngulanyalu
wbp	ngajukupurdangka kukurnu, ngawurru,
wbp	manu ngajuku ngati warlaljaju.”
wbp	Kaatu-kurlangu turnu ngulaju
wbp	wita-nyayirni-piya ngurlu-piya
wbp	jirdi-piya kuja-ka wita-wiyi yirrarni
wbp	walyangkaju ngurluju watingkiji.
wbp	Nyampurla turnungka, wati jintalpa
wbp	karrija yirdi Jayiruju. Jayirujulpa
wbp	nyinaja Juwu ngulaju jaajikingarduyu
wbp	wiri. Kuja nyangu Jijaji, ngulajurla
wbp	mirdijirrpijirrpi-jarrinjarla
wbp	parntarrinjunu wangkanjakungarnti.
wbp	Palkangka-juku kankulu yukanjarla kanyi
wbp	jinta-puka jaatiji manu
wbp	jamana-kurlangu, lawa panu-karikiji
wbp	Nyanungu-nyangu kurdungurlu-patu
wbp	wangkajalurla, “Ngampurrpa kanpa
wbp	nganimpaku nyina yungurnalu mangarri
wbp	payi-maninjini nyampurraku tala
wbp	wiri-nyayirni-kirlirli?”
wbp	“Nyiya-jangka kankulu nyurrurla
wbp	kuruwarriki Kaatu-kurlanguku nyina
wbp	purda-nyanja-wanguju yungunkulu purami
wbp	kuruwarri-kari nyurrurla-nyangu
wbp	nyurnunyurnu-kurlanguju?
wbp	Ngula-jangkaju, payurnulu
wbp	kurdungurlu-paturlu Jijajiji,
wbp	“Nyarrpararlarnalu-jana miyiji
wbp	nyampurlaju manangkarrarla ngayi-mani?
wbp	Yapa nyampuju panu-nyayirni kalu
wbp	Ngula-jangkaju, Jijajirlilpa-jana
wbp	pinarri-manu nyanungu-nyangu
wbp	kurdungurlu-patu, wangkaja-jana,
wbp	“Ngaju, yangka Yapa-nyayirni-wangu
wbp	Kaatu-kurlangu, ngulakuju
wbp	ngaka-pardu-karilki kapuju
wbp	maju-nyayirni rdipimirni, kapurnaju
wbp	murrumurru-nyayirni purda-nyanyi.
wbp	Yangka-paturlu Juwu-paturlu
wbp	maralypikingarduyu-paturlu wiriwirirli
wbp	manu kuruwarrikingarduyu-paturlu
wbp	kapujulu juwa-kijirni. Panu-karirli
wbp	kapujulu tarnnga-kurra pakarni.
wbp	Kujanyaju Kaatuju wangkaja.
wbp	Ngula-jangkaju, kapurna
wbp	ngurra-jarra-jangka pina-yijala
wbp	Jijajilkirla wangkaja, “Kula kanpaju
wbp	mayi wala nyina ngajukuju ngula karna
wbp	pirrjirdi nyina nyampu-piya-wangu
wbp	juju-piya-wangu? Ngana-puka yapa kajiji
wbp	wala nyina ngajuku, ngulaju-ka
wbp	pirrjirdi nyina nyiyarningkijarraku.”
wbp	Ngula-jangkaju, kula kapala-nyanu
wbp	jarnku jurnta nyina yitingka-jarra,
wbp	ngulaju kapala jintangka-juku nyina
wbp	Jijaji wangkaja-palangu, “Junga,
wbp	kari-nganta kapunpajupala waalparrirni
wbp	ngaju, manu kapulu-nyarra
wbp	murrumurru-mani-yijala nyumpalaju
wbp	15-16 Ngula-jangkaju, yanurralpalu
wbp	Jijaji manu kurdungurlu-patu
wbp	Jurujulumu-kurra. Ngulajulu yanurra
wbp	yangka-kurra Yuwarli Maralypi-kirra.
wbp	Yalirla ngulajulpalu yapa panu nyinaja
wbp	kaninjarniji manu warrki-jarrija.
wbp	Panu-kari kujalpalu nyinaja
wbp	nyinanja-kurlangu witangka,
wbp	ngulangkujulpalu-jana jali-manu jurlpu
wbp	wita kurlukuku-piya yapa ngalya-kariki
wbp	yungulurla kuyu warntarri purranjarla
wbp	yinyi jurlpuju Kaatuku. Panu-kari
wbp	nyinanja-kurlangurla-yijala
wbp	tayipulu-patu-wana ngulaju
wbp	talakungarduyu-patu. Kuja-jana
wbp	Jijajirli parlu-pungu kuja-kurra panu
wbp	warrki-jarrinja-kurra, ngulaju-jana
wbp	nyanjarla muku wajirli-pungu, manu-jana
wbp	ngayi pirri-kujurnu tayipulu tala-kurlu
wbp	manu nyinanja-kurlangu-kangukangu,
wbp	manu-jana yapa ngalya-kari
wbp	kujarnikujarni-warnu
wbp	kurnta-ngarrirninjarla warla-pajurnu
wbp	jurnarrpa panu-kurlu.
wbp	Yarturlu-nyayirni-wangu Rdarrkanpa
wbp	ngulanya Kaaturlu milarnu. Ngulaju
wbp	karlipa nyanyi pirlirrparlu
wbp	“Nyampu yimi junga-jala. Yimi
wbp	witangka, nyanungurlu Kingi Tapitirli
wbp	wiri-pajurnu yali wati yirdiji Mijaya.
wbp	Kujaju ngulaju Mijayaju kankarlu-juku
wbp	Tapitikiji. Purda-nyanyinya kankulu?”
wbp	Yimirr-yinja-kujakuju
wbp	muurlparlulu-nyanu warrawarra-kangka.
wbp	Yimi-ngarrurnurna-nyarra
wbp	nyiyarningkijarra yangka kamparru-juku
wbp	yungunkulu milya-pinyi nguru kaji
wbp	lawa-jarrinja-yani.”
wbp	Jintangka-juku parrangkaju kuja wanta
wbp	yukaja, Jijaji jirrnganja
wbp	yarnkajalku-jana Jurujulumu-kurraju
wbp	Pijini-jangkaju nyanungu-nyanguku
wbp	kurdungurlu-patuku yangka-patukuju
wbp	Kujalpalu jirri-mardarnu Jijaji
wbp	turnu-warnurlu yapangku, ngula-puruju
wbp	jinta-karirliji kurdungurlurluju
wbp	junmalku kirrirdi wilypi-manu
wbp	wartirli-jangka, ngula-kurlurluju langa
wbp	turl-pakarnu warrkini kujalparla
wbp	warrki-jarrija Kayupuku.
wbp	Ngula-jangkaju, yangkaju
wbp	maralypikingarduyu-patu wiriwiri
wbp	nginji-wangkajalpalurla warlkanji-kari
wbp	Kuja-piyarlu-yijalalu manyu-pungu
wbp	yangkangkuju maralypikingarduyu-paturlu
wbp	kuruwarrikingarduyu-paturlu, manu
wbp	wangkajalpalu-nyanu, “Kala
wbp	kujalpa-jana yangka yapa panu-kari
wbp	muurl-mardarnu nganta palinja-kujaku,
wbp	kala nyanungurlulkulpa-nyanu
wbp	Ngaka-pardu-karilki, Jijajirliji-nyanu
wbp	yarda milki-yirrarnu
wbp	wati-jarra-kurralku jirrama-kurra.
wbp	Kuja-pala yali-jarra wati-jarra yanu
wbp	manangkarra-kurra wurnalku,
wbp	ngula-kurra-juku-palangu
wbp	warraja-jarrija manu rdipija,
wbp	kula-nganta yapa-kari-juku.
wbp	Kuja wilypi-pardijarni
wbp	kaninjarni-jangka Maralypi-jangka
wbp	yarlu-kurra, ngula-jangkaju kula-jana
wbp	wangkaja marramarra-kurluju kuja
wbp	nyangu. Manu-jana puta wangkaja
wbp	rdakardaka. Ngula-jangkarlunyalu
wbp	milya-pungu kuja nyangu nyiya mayi
wbp	ngurrju kaninjarni Maralypirla.
wbp	Kujanyalparla Miiriji yati-wangkaja
wbp	Kaatuku pulka-pinja-karra.
wbp	Yaruju-nyayirni marramarra
wbp	Warlalja-Wiri-kirlangu palka-jarrija,
wbp	manu karrijalpa kamparru
wbp	nyanungurrarla. Yangka marramarrajulpa
wbp	miril-karrija-nyayirni
wbp	Warlalja-Wiri-kirlanguju, manu
wbp	jiyipikingarduyu-patujulpalu
wbp	Yaninja-yanulpa-pala parra jingijingi,
wbp	manu-pala rdipija Jurujulumurla, manu
wbp	parra-karirlalku-pala parlu-pungu
wbp	Jijaji. Nyinajalpa Yuwarli Maralypirla.
wbp	Purda-nyangulpa-jana pinangkalpa-patu
wbp	Juwu-wati, manu nyanungurluju
wbp	japurnulpa-jana yimi-kari yimi-kari.
wbp	Kuja Yarurdurlu Jaanu yirrarnu
wbp	rdakungka, ngula-wangurla-wiyi Jaanuju
wbp	lawa-jarrija warrkikiji yapaku
wbp	papitaji-maninjakuju yangka kujalurla
wbp	yanurnu nyanungukuju. Jijajirlangu
wbp	Papitaji-jarrinja-warnuju,
wbp	ngula-jangkaju, Jijajilparla
wbp	yati-wangkaja Kaatuku,
wbp	ngula-jangkarluju kankarlarra-karilki
wbp	nyangu yalkiri kuja raa-parnkaja.
wbp	‘Kaatu-jana wangkaja
wbp	nyanungu-nyanguku marramarra-patuku
wbp	jina-mardarninjaku nyuntuku.
wbp	Jijajirliji rdamu-pakarnu jujuju.
wbp	“Wurdungu-jarriya! Nyampuku watiki
wbp	jurntarla wilypi-pardiya!”
wbp	Ngula-jangkaju, jujungkuju
wbp	mirrmirrmarli-yungu, manu watiji
wbp	wantija kamparru yapa-paturla.
wbp	Ngula-jangkaju, jujujurla jurntalku
wbp	wilypi-pardija. Watijilpa ngurrjulku
wbp	Kuja-jana Jijajirli nyangu,
wbp	wangkaja-nyanu kanunju-kariji,
wbp	“Nyampu-patuju tarlu manu
wbp	nyanungu-nyangu puntu, ngulaju kajulu
wbp	ngajuku wala nyinami yungurna
wbp	parlpuru-mani.” Jijaji wangkajarla
wbp	nyampuku tarluku, “Wiyarrpaku,
wbp	kujanparla karlirr-yanu jurnta Kaatuku
wbp	wilji-wiyi, ngulaju ngula-juku.
wbp	Ngajulurlu karnangku majumajuju jurnta
wbp	maninjarla kijirni yungungku Kaatu
wbp	Jijajirlilpa-jana warru nyangu yalirra
wbp	kuruwarrikingarduyu-patu. Junga-juku,
wbp	wangkajarla watiki rdaka
wbp	manjanja-kurluku, “Waku wipiya!”
wbp	Junga-juku, rdakaju wurr-kijirninjarla
wbp	wipija, ngula rdakaju ngurrju-jarrija
wbp	Ngula-jangkaju, Jijajirli-jana
wbp	yimi-nyayirni-wangu yimi-ngarrurnu wati
wbp	pamparda-kurlu, “Kajilparla jintangku
wbp	pampardarlu yapangku putaputa
wbp	nguru-yirrakarla jinta-kariki yapaku
wbp	pampardaku, kajika-pala jirrama-juku
wbp	wantimi rdaku-kurraju.
wbp	Jijajirli-palangu nyanungu-jarra
wbp	yalu-manu, “Kulpari yanta-palarla
wbp	Jaanuku, manu-palarla nyanunguku
wbp	yimi-ngarrika nyiyarningkijarra ngula
wbp	kanpajupala purda-nyanyi
wbp	wangkanja-kurra manu kanpajupala nyanyi
wbp	ngurrju warrki-jarrinja-kurra.
wbp	Ngajulurlajinta, pampangku yapangku
wbp	kalu nyanyilki, mataju kalu wapamilki,
wbp	yapa ngula kalu wijini-kirli panu-kurlu
wbp	nyinami ngulaju kalu ngurrjulku
wbp	karalypalku-yijala nyinami. Yapangku
wbp	jilykingki kalu purda-nyanyilki, manu
wbp	yapa ngulalu lawa-jarrija, ngulaju
wbp	kajulu marlaja wankaru-jarrimilki.
wbp	Ngajulurlu karna-jana
wbp	yimi-ngarrirnirlangu Yimi Ngurrju
wbp	yapaku nyiyarningkijarra-wangu-kurluku
wbp	Ngula-jangkaju, Jijajirla wangkaja
wbp	karntaku, “Wiyarrpa, kujanparla
wbp	karlirr-yanu jurnta Kaatuku wilji-wiyi,
wbp	majumajujurnangku yawuru-jarrinjarla
wbp	jurnta maninjarla kujurnu.”
wbp	28-29 Yali juju kalarla wati-kirra
wbp	warrarda kurru-yukaja, manu kala
wbp	warungka-manu. Parra-kari parra-karirli
wbp	yalumpu-wardingki-paturlu yapangkuju
wbp	kalalu warurnu warrarda waku-jarra manu
wbp	wirliya-jarra ngalyipi-piya-kurlurlu
wbp	manu jayini-kirlirli, kalalu
wbp	wuruly-parnkanja-kujaku. Kala lawa.
wbp	Wurrangku-juku rdilyki-pungu
wbp	ngalyipi-piyaju, jayiniji kala ngulaju
wbp	turl-pakarnu. Kala warrarda
wbp	jinyijinyi-manu yalirli jujungku yali
wbp	wati yaninjaku manangkarra-kurra.
wbp	Ngula-jangkaju, Jijajiji yanu kujalpa
wbp	kamina-kurlangu palka ngunaja. Ngularla
wbp	yarnkaja rdakaku, wangkajarla, “Wita
wbp	mardukuja, yakarra-pardiya!”
wbp	Ngaka kajirna nyampu-kurra pina-yanirni
wbp	Kaatu-kurlangu-ngurlu
wbp	nguru-nyayirni-wangu-ngurlu, ngulaju
wbp	kapurna-jana jirrnganja yanirni pina
wbp	marramarra-patuku tarrukuku, kapurna
wbp	pina-yanirni pirrjirdi-nyayirni
wbp	Kaatu-kurlangu-kurlu yartarnarri
wbp	wiri-jarlu-kurlu. Kapurnarla wangkami
wbp	ngajukupalanguku Wapirraku,
wbp	‘Nyampurrarluju yapangku,
wbp	ngurrpa-pajurnulu-nyanu ngajukuju kula
wbp	kajili nganta milya-pinyi
wbp	Kaatu-kurlangu Yapa-nyayirni-wangu.’
wbp	Junga-juku, nganangku-puka kaji-nyanu
wbp	ngurrpa-pajirni jalangurlu ngajukuju,
wbp	ngulakuju kapurnaju ngajuju
wbp	ngurrpa-pajirni-yijala nyanungukuju
wbp	Kaatu-kurlangurlaju.
wbp	Yalirra kurdungurlu-patulu pina-yanu
wbp	Jijaji-kirra, manulurla wangkaja
wbp	kujalu-jana yapa yangka yalirra
wbp	wangkaja. Kuja-pala Jamajirli manu
wbp	Jaanurlu purda-nyangu, japurnu-pala
wbp	Jijaji, “Warlalja-Wiri,
wbp	wangkamirlijarrarla Kaatuku
wbp	nguru-nyayirni-wangurlaku
wbp	[jarukungarduyu-piya Layija-piya]
wbp	yungu-jana muku riwarri-mani yapa
wbp	yalirra Jamariya-wardingki
wbp	Ngula-jangkaju, Pirlirrpa
wbp	Kaatu-kurlangu-kurla Jijajiji marlaja
wbp	wardinyi-jarrija-nyayirni.
wbp	Ngulajulparla wangkaja Wapirraku
wbp	nyanungukupalanguku, nyanungukujurla
wbp	wangkaja, “Wapirra, nyuntu kanpa
wbp	nyinami Warlalja-Wiri
wbp	nyiyarningkijarraku yalkirirlaku manu
wbp	nguruku nyampuku. Nyuntulurlunpa-nyanu
wbp	milki-yirrarnu yapa panu-kurra
wbp	nyuntulurlunpa-nyanu
wbp	milki-yirrarninja-wangurlu
wbp	wuruly-mardarnu yapa-kujaku yangka
wbp	pinangkalpa-kujaku. Yuwayi, Wapirra,
wbp	nyampu ngurrpa-patukunyanpa-jana
wbp	yapakuju ngampurrpa nyinaja. Ngulakunya
wbp	karnangku yati-wangka.” Kujanyarla
wbp	Jijajiji wangkaja nyanungukupalangukuju.
wbp	Kujanyalurla wangkaya Kaatukuju.”
wbp	Wati Parajirlirla kangurnu miyi
wbp	ngarninjaku ngula Jijajirli ngarnu.
wbp	Kula-nyanu rdaka parljurnu. Ngularla
wbp	wati wangkaja Jijajiki,
wbp	“Rdakanpa-nyanu parljika
wbp	ngarninjakungarntirli!”
wbp	Marda kapurna-jana yalyi-mani nyampurra
wbp	yuwarli witawita kuja-ka miyi-wati
wbp	ngunami. Manu kapurna-jana yuwarli
wbp	wiri-patu ngantirni yungurna miyi-wati
wbp	yirrarni kaninjarni manu
wbp	nyiyarningkijarra jurnarrparlangu.
wbp	Kujanya kapurna yirrarni.’
wbp	Ngajurna yanurnu nyampu-kurra
wbp	yungu-pala-nyanu pakarni
wbp	ngalapi-nyanurlu kirdarna-nyanurlu,
wbp	manu yungu-pala-nyanu pakarni
wbp	yurntalu-nyanurlu ngati-nyanurlu, manu
wbp	kanajardurlangurlu yungu-pala-nyanu
wbp	pakarni.” Kujanya-jana Jijajiji
wbp	wangkaja nyanungu-nyangu
wbp	Yuwayi, ngaju kapurna Warlalja-Wiri
wbp	nyina yinya yuwarli wiriki. Ngaka-kari
wbp	kapurna karrinja-pardimi, manu kapurna
wbp	tuwa lakarn-maninja-wangu-mardarni
wbp	yangka yapa yukanjarni-kijaku. Jalangu
wbp	kajilpankulu nyurrurla yapa
wbp	jungarni-wangu nyinayarla-juku, ngulaju
wbp	marda kajikankulu karri yarlungka
wbp	yukanja-wangu, marda kajikankulu tuwa
wbp	pakapakarni, manu kajikankujulu
wbp	wangkami, ‘Lakarn-manta-nganpa tuwa
wbp	nganimpaku!’ Jalangu kajilpankulu
wbp	nyurrurla yapa jungarni-wangu
wbp	nyinayarla-juku, ngaju kapurna-nyarra
wbp	wangkami nyurrurlakuju, ‘Ngana-wiyi
wbp	nyurrurlaju? Kula karna-nyarra
wbp	Junga-juku, yinya warrkini wati
wbp	kulpari-jarrinjarla yimi-ngarrurnu wiri
wbp	nyanungu-nyanguku yinyarra yapa kulalu
wbp	nganta yanirni ngarninjaku yuwarli
wbp	nyanungu-nyangu-kurraju.
wbp	Wiringkijilpa-nyanu purda-nyangu
wbp	kulu-nyayirni, manurla wangkaja wati
wbp	warrkini nyanungu-nyanguku,
wbp	‘Yaruju-jarriya! Yanta yuwarli-kari
wbp	yuwarli-kari-kirra nyampurla kirringka,
wbp	manu-jana kulpari kangkarni panu-jarlu
wbp	yapa kuja kalu nyina nyiya-wangu
wbp	marlajarra, nyurnunyurnu,
wbp	manjanja-kurlu, pamparda-wati manu
wbp	mata-wati. Yajarninjinta-jana
wbp	nyampu-kurra ngarninjaku!’
wbp	Manu-nyanu wangkaja, ‘Ngaju karna
wbp	yampimi ngurra nyampuju, manu karna
wbp	pina-yani wapirra-kurra. Manu
wbp	kapurnarla wangka kuja, “Wapirra,
wbp	ngajujurna warntarla yanu Kaatu-kujaku
wbp	Jijaji-jana wangkaja, “Nyurrurla
wbp	Paraji-patu, ngulaju kankulu jungarni
wbp	nganta nyina yapa panu-puru
wbp	yungulu-nyarra nyanjarla pulka-pinyi
wbp	ngurrjuku nganta. Kala Kaaturlu
wbp	kanyarra nyanyi kanunjumanyumparlu
wbp	maju-juku. Nyampurla ngurungka,
wbp	nyiyarlanguku kuja kalurla yapa yulkami
wbp	ngurrjuku nganta, ngulaju-ka Kaaturlu
wbp	17-18 Ngula-jangka, Jijaji-jana
wbp	wangkaja nyanungu-nyangu
wbp	kurdungurlu-watiki, “Wayinkili!
wbp	Ngajurna-jana wati karlarla-pala
wbp	parlpuru-manu. Wati nyampu
wbp	Jamariya-wardingki-mipa pinarni yanu
wbp	Kaatuku pulka-pinja-karra. Nyampuju
wbp	kula ngurrara-jinta ngajuku.
wbp	Nyarrparalu ngalya-kariji Juwu-wati
wbp	9-pala-kariji wurulypa yanu?
wbp	Ngulangkuju yungulurlajinta Kaatuku
wbp	pulka-pungkarla-yijala!”
wbp	Parra jintangka-juku, yangka tala
wbp	puntarninjakungarduyu, ngulajulpa
wbp	wurnturu karrija Parajikiji.
wbp	Wangkajalparla Kaatuku, kulalpa
wbp	kankarlarra-kari nyangu Paraji-piyarlu.
wbp	Kaninjarra-karilpa nyangu, manulpa
wbp	kurnta-jarrija, manu
wbp	mari-jarrijalpa-nyanu.
wbp	Ngarnturlurru-nyanu pakarnu, manu
wbp	wangkajarla Kaatuku kuja, ‘Kaatu,
wbp	mari-jarriyaju ngajuku! Ngajujurna
wbp	punku!’ Kuja-pukarla wangkaja
wbp	Jijajilpa yanurra-juku
wbp	Jurujulumu-kurra-pinangu. Yanurnu
wbp	ngurra-kurra Jiriku-kurra, manulpa
wbp	Ngulangka-yijalalpalu karrija
wbp	warlaljamarri-patu tangkiyi-kirlangu
wbp	kujalpalu mardarnu. Ngula-jangkaju,
wbp	kujalpa-palarla kurdungurlu-jarrarlu
wbp	ngalyipi-piya rurruny-pungu,
wbp	ngulangkujulu-palangu payurnu,
wbp	“Nyarrpa-mani kanpala, kuja
wbp	kanpalarla rurruny-pinyi ngalyipi-piya
wbp	wayirninja-warnu tangkiyikiji
wbp	nganimpa-nyangukuju?”
wbp	Kujalu parlu-pungu yaninjarni-kirra
wbp	ngalapi-nyanu yangka-kurlangu
wbp	kaatinikingarduyu-kurlangu, ngulakuju
wbp	yangka-patu wati-patu wangkajalu-nyanu,
wbp	‘Nyampunya rdipijarni
wbp	yangka-kurlanguju ngalapi-nyanulku!
wbp	Pakarnirlipa yirliparla jurnta kanyi
wbp	Ngula-jangka, Jijajirli-jana payurnu
wbp	kuruwarrikingarduyu-patu, “Wati
wbp	yangka Mijaya Kaatu-kurlangu, ngula
wbp	kuruwarrikingarduyu-patu ‘nyanungu
wbp	Mijaya nganta-ka nyina Kingi
wbp	Tapiti-kirlangu ngalapi-nyanu.’
wbp	Nyarrpa kalu kujaju wangka?
wbp	Ngula-jangkaju, ngajuju yangka
wbp	Yapa-nyayirni-wangu Kaatu-kurlangu
wbp	kapujulu nyanyi yaninjarni-kirra.
wbp	Kapurna warraja-jarrimirni
wbp	mangkurdurla, kapurna kulpari yanirni
wbp	nyampu-kurra pirrjirdi-nyayirni
wbp	yartarnarri wiri-jarlu-kurlu, manu
wbp	kapurna mirilmiril-karrinjarni yani.
wbp	Ngajujurna Yapa-nyayirni-wangu
wbp	Kaatu-kurlangu. Payipulurlarluju
wbp	ngajukuju muurr-pungu, kapurna palimi
wbp	nganta. Junga kujaju. Kala yangka wati
wbp	kuja kajana ngaju yimi kanyi
wbp	wiriwiriki, ngulakuju karnarla
wbp	mari-jarrimi, kapu Kaaturlu
wbp	maju-mani-nyayirni!”
wbp	Ngula-jangka, Jijajijirla wangkaja
wbp	kurdungurlukuju, “Yampiya,
wbp	pakarninja-wangurlu!” Ngula-jangka
wbp	marnpurnu yinya warrkini-kirlangu
wbp	langa, manu ngurrju-jarrija.
wbp	Ngula purda-nyangu Palitirli kuja-kurra
wbp	yimi, payurnu-jana, “Nyampuju wati
wbp	Kaliliyi-wardingki-yijala mayi?”
wbp	Yangka purunjunju jinta-karirli,
wbp	ngulajulpa manyu-pungu Jijajiji,
wbp	kujarla purlaja, “Yuwa, kajilpanpa
wbp	Mijaya nyinayarla, ngulaju jitiya
wbp	warntawarnta-ngurlu manu
wbp	ngajarrarlangu-jarrangku
wbp	jitinja-yirraka yungurlipa parlpuru
wbp	nyina palinja-wangu!” Yinkarla
wbp	ngarlarrija Jijajikiji.
wbp	Nyangu-pala, kula-pala milya-pungu.
wbp	Ngula-jangka, wangkaja-jana,
wbp	“Ngajulparna nyinaja nyurrurla-kurlu
wbp	kamparru-wiyi. Yimi-ngarrurnurna-nyarra
wbp	yangka kapurna palinjarla
wbp	wankaru-jarriyarla-yijala.
wbp	Junga-jalarna wankaru-jarrija. Kujanya
wbp	yirrarnu Mujujurlu ngaju-kurlu
wbp	kuruwarri nyanungu-nyangurla, manu
wbp	jurrku-juku yimi kujalu
wbp	jarukungarduyu-paturlu yirrarnu, manu
wbp	jurrku-juku yimi kuja-ka nguna yangka
wbp	puku Tapiti-kirlangurla yirdingkaju
wbp	Jaalymarla  Yinya yimi ngulaju-ka junga
wbp	Nyanungurlulku Jaanurlu
wbp	jangku-manu-jana, “Lawa, kularna
wbp	Kuja rdipijarni Natanyulu, ngula kuja
wbp	nyangu Jijajirliji yaninjarni-kirra,
wbp	ngukujurla waraparnpija, manu-jana
wbp	wangkaja ngulaju kuja, “Yinyanya
wbp	yangkaju wati yananyarni
wbp	Yijirali-pinki-nyayirni Kaatu-kurlangu,
wbp	ngulaju-ka warrarda wangka
wbp	junga-nyayirni jaruju, ngulaju
wbp	Jijajirli-jana nyangu kujalpalurla wala
wbp	nganta nyinaja, manu-nyanu wangkajalku,
wbp	“Ngari kajulu wala nyina witaku,
wbp	ngakajulu yampimi.” Kuja-kujakuju
wbp	warla-pajurnu-nyanu, kajikalu warrarda
wbp	Kuja-ka wati yupukarra-jarrinjini
wbp	ngurrara-karirla, ngula-jangka kuja-ka
wbp	pina-yanirni palka-kurlulku
wbp	karnta-kurluju manu karla
wbp	milki-yirrarninjarla yimi-ngarrirnilki
wbp	nyanungu-nyangu wungu-warnuku,
wbp	ngulakuju nyanungu-nyangu wungu-warnuju
wbp	karla wardinyi-jarri-nyayirni
wbp	palkakulku. Kuja-piya-yijala karnarla
wbp	ngajuju wardinyi-jarri-nyayirni
wbp	yangkakuju Mijayakuju.
wbp	Kaatuju ngulaju Pirlirrpa palka-wangu
wbp	yapa-piya-wangu. Kujarlaju,
wbp	nyarrpara-puka kajinpa nyina, ngulaju
wbp	kanpa purami Kaatuju Pirlirrpa
wbp	nyanungu-nyangu-kurlurlu. Ngana-puka
wbp	kajirla ngampurrpa nyina Kaatuku
wbp	jungarnirli puranjaku, ngulaju
wbp	yirriyirrirli yungulpa Pirlirrpa
wbp	Kaatu-kurlangu-kurlurlu
wbp	yartarnarri-kirlirli purayarla.
wbp	Nyampunya Yimi Junga Kaatu-kurlangu.”
wbp	Yalirli watingki, milya-pungulpa
wbp	kujarla yangka Jijaji wangkaja pirrarni
wbp	karlarla-jangka ngalapi-nyanuku
wbp	parlpuru-maninjaku, ngula-jangkajulurla
wbp	wala nyinaja nyanungu manu
wbp	nyanungu-nyangu warlalja turnu-warnu
wbp	Ngulaju kapulu purda-nyanjarla
wbp	milyi-jangkaju mukulku wilypi-pardi
wbp	nyurnunyurnu-warnuju wankarulku-yijala.
wbp	Yangka kujalpalu yapa nyinaja jungarni
wbp	jintayirriri, ngulaju kapulurla wankaru
wbp	nyina marlaja tarnnga-juku. Kala
wbp	ngalya-kari yangka kujalpalu maju
wbp	nyinaja jarrwara-kari, ngularlanguju
wbp	kapulu milyi-jangkaju
wbp	wilypi-pardi-yijala. Ngulaju
wbp	kapurna-jana ngajulurlu
wbp	miimii-nyanjarla yilyami
wbp	kuja-purda-kariji tarnnga-juku
wbp	Junga-jukulpalu warru manu yuljaju
wbp	mangarriji yakuju-kurlurluju
wbp	yapa-kurlangu 12-pala-kurlurlu,
wbp	ngulalpalu jurrupulyjurrupuly-jarrija.
wbp	Yulja yaliji, ngulaju yangka
wbp	rdaka-pala-jangka mangarri
wbp	Kulalpa-nyanu nganangku yapangkuju
wbp	ngaju-kurraju kangkarlarni
wbp	nyanungurluju, lawa. Yangkangku kujaju
wbp	ngajulu yilyajarni nyampu-kurra
wbp	ngaju-palarlu Wapirrarlu,
wbp	ngula-miparlunya kajika kanyirni yapaju
wbp	ngaju-kurraju. Kaji nyampu walya
wbp	lawa-jarrimi, ngula-jangkarlaju
wbp	nyampuju yapa ngulaju kapurna
wbp	pina-wankaru-mani palinja-warnuju
wbp	Ngula-jangkaju, yaninjarla
wbp	wangkajalurla Jijajikiji
wbp	nyanungukupurdangka-patuju
wbp	kukurnu-nyanu-patuju, ngulaju kuja,
wbp	“Yampiya nyampuju nguru, yanta
wbp	yali-kirra yangka-kurra Jurdiya-kurra
wbp	yangkaku Purlapaku Wiriki
wbp	Yujuku-kurlanguku. Ngulangkanya
wbp	warrki-jarrinja-kurra
wbp	yali-patu-karirlangurlu
wbp	kurdungurlu-patu-karirli panu-karirli.
wbp	Jungajukulurla jangkardu yanu. Ngula
wbp	kuja-jana nyangu Jijajirli
wbp	yukanjarni-kirra, nyanunguju-jana
wbp	wangkanjaku rdirri-yungu, ngulaju kuja,
wbp	“Kapurna-nyarra jirrnganja nyina
wbp	nyampurlaju ngurra-patuku, kularna
wbp	tarnnga nyina nyampurlaju, lawa.
wbp	Ngula-jangkaju, kapurna pina-yani
wbp	yangka-kurra-yijala kujaju ngula-ngurlu
wbp	Kujalu Jijaji purda-nyangu kuja-kurra
wbp	wangkanja-kurra, ngula-jangkajulu
wbp	jarnkujarnku yanu kurntalku.
wbp	Kamparruju, jarlu-patu-wiyili yanu.
wbp	ngurra-rdangkarlpa-patulkulu yanu,
wbp	ngula-jangkaju kurdu-warnu-patulkulu
wbp	yanu. Yangkaju karnta, jintakulku
wbp	Jijajikilparla karrinjarla pardarnu.
wbp	Wati kuja kajana ngana-puka
wbp	warrki-jarri pirijina-piya
wbp	turnu-warnuku warlalja-kariki, ngulaju
wbp	kula-jana nyanunguku tarnnga-parnta,
wbp	lawa. Kala kajilpa watingki
wbp	nyanungu-nyangu ngalapi-nyanu
wbp	mardakarla, ngulaju kajika-nyanu
wbp	nyanunguku-juku tarnnga-juku mardarni
wbp	Parrangkaju, warrki-jarriyarlalparlipa
wbp	ngalipaju yartarnarri-kirli
wbp	Kaatu-kurlangu-kurlu
wbp	yangka-kurlangu-kurlu kujaju ngaju
wbp	yilyajarni yartarnarri-kirliji. Ngakaju
wbp	kapu-ngalpa munga-jarrimilki,
wbp	ngula-puruju kulalpa nganalku
wbp	Nganimparluju, milya-pinyi karnalu
wbp	kujarla Mujujuku wangkaja Kaatuju. Kala
wbp	nyanungu yalumpu wati, ngulaju kula
wbp	karnalu milya-pinyi nyarrpara-malu mayi
wbp	Kujalu Juwu-paturlu purda-nyangu Jijaji
wbp	kuja-kurra wangkanja-kurra,
wbp	panu-karilirla ngungkurr-nyinaja, manu
wbp	panu-karilirla kapuru nyinaja.
wbp	Kuja-ka wanta yukamirralku,
wbp	ngula-jangka munga-jarrimilki-ka.
wbp	Nganangku kula-ka nyanyi nyiyarlangu,
wbp	lawa. Manu kaji yapa wapami mungangka,
wbp	kapu rampal-wantimi.”
wbp	Jijaji-jana wangkaja, “Yirntikalu
wbp	ngula pirli wiri pirnki-kijaku!”
wbp	Parra-karirlaju, Jijajiji yarnkajarra
wbp	Jurujulumu-kurra-pinangu. Panu-jarlu
wbp	Juwu-patu, kujalu yanu Jurujulumu-kurra
wbp	Purlapaku Pajapaku, purda-nyangulu
wbp	kujalpa Jijaji yanurnu.
wbp	Kujanya Yijayarlu nyurru-wiyi yirrarnu.
wbp	Kuja-jangkanya, kulalurla Juwu-patu
wbp	wiriwiri wala nyinaja Jijajiki.
wbp	Junga karna-nyarra wangka: Yilyami
wbp	karna-nyarra yimi ngaju-nyangu-kurlu.
wbp	Nganangku kaji-nyarra rdakurl-kijirni,
wbp	ngajurlangu kaju rdakurl-kijirni.
wbp	Manu-ka rdakurl-kijirni ngajukupalangu
wbp	kujaju nyampu-kurra yilyajarni.”
wbp	“Wangkami karna-nyarra nyurrurlaku
wbp	yijardurlu: Kajinkijili wala-juku nyina
wbp	ngajuku, kapunkulu nyurrurlaju
wbp	warrki-jarrimi ngaju-piya-nyayirni.
wbp	Kula nyampurla-mipa ngurrangka
wbp	kujalparna ngaju warrki-jarrija, lawa.
wbp	Kajirna pina-yani ngajukupalangu-kurra,
wbp	ngula-jangka kapunkulu ngaju-piya
wbp	warrki-jarrimi nguru-kari nguru-karirla
wbp	Ngajulurlulparna tarnngangku-juku
wbp	linpangku purda-nyangu ngajukupalangu
wbp	nyarrpa-puka kujaju wangkaja ngajuku.
wbp	Kujarlaju kaju yulkami ngajukuju, manu
wbp	kularnarla warntarla jurnta yani
wbp	nyanungukuju. Kuja-piya-yijala
wbp	karna-nyarra yulkami junga-nyayirni
wbp	nyurrurlakuju. Kajinkijili nyurrurlarlu
wbp	linpangku purda-nyanyi ngaju,
wbp	kulankujulu jurnta yani, lawa.
wbp	Kujarlaju kapurna-nyarra yulkami
wbp	Ngula-jana Jijajiji yarda wangkaja
wbp	kurdungurlu-patuku, “Yungurna-nyarra
wbp	yimi-ngarrirni nyiyarningkijarra. Kala
wbp	kajilparna-nyarra yimi-ngarrikarla,
wbp	kulalpankulu langa-kurra-mantarla.
wbp	“Wapirra, kula karna-janarla nyuntuku
wbp	wangka yapaku nyampurlaku kuja kalu
wbp	walyangka nyina. Nyuntuku karna-janarla
wbp	wangka ngaju-nyangu kurdungurlu-patuku.
wbp	Nyuntu-nyangu kalu nyina, manu
wbp	nyuntulurlunpaju yungu ngajuku.
wbp	Kujarlanya karna-janarla nyuntuku
wbp	Ngula-jangka, Jijajirla wangkaja
wbp	Piitaku, “Kuja-wangurlu yampiya!
wbp	Pina-yirraka ngula junma kirrirdi
wbp	wartirli-kirra! Kirdanarluju yilyajarni
wbp	nyampu-kurraju palinjaku. Junga kujaju.
wbp	Kapurna palimi. Kulalparnarla
wbp	purda-nyanja-wangu warntarla-jarriyarla
wbp	Jijajirli yalu-manu, “Nyuntu kanpa
wbp	wangka ngaju nganta Kingi. Ngajurna
wbp	nyampu-kurra walya-kurra yaninjarla
wbp	palka-jarrija yungurna-jana yapaku yimi
wbp	junga wangkami. Nganangku-puka kaji
wbp	purami yimi junga, yapa yalirliji kaju
wbp	Yuwayi, kujalu yurrkunyu-paturlu Jijaji
wbp	yirrarnu warntawarntarla,
wbp	nyampukungarntiji jurnarrpalurla
wbp	yalyi-manu, ngulalu yirrarnu
wbp	yurturlu-paturla murntu-palarla.
wbp	Ngula-jangkalurla yalyi-manu
wbp	jinajina-piya kirrirdi. Nyanungu-nyangu
wbp	jinajina-piya ngulaju pijiji
wbp	jinta-jangka pantirninja-wangu yangka
wbp	kuja karlipa jalangurlu pantirninjarla
wbp	jinta-mani jurnarrpaju
wbp	pijiji-patu-jangka jirrirdi-kirlirli
wbp	manu nitirli-kirlirli, lawa.
wbp	Ngula Piita yukajarra pirnki-kirra,
wbp	yukajarra kutu kaninjarni, ngula nyangu
wbp	pijiji kirrirdi ngunanja-kurra.
wbp	Nyampu yimi-pardu wita ngulaju
wbp	kuja-nyanu Jijajirli
wbp	pina-wankaru-jarrinjarla milki-yirrarnu
wbp	nyanungu-nyangu kurdungurlu-patu-kurra
wbp	kujalpalu nyinaja mangkuru Kaliliyirla.
wbp	Junga yinya-jangka-juku, yangka
wbp	Jijaji-kirlangu kurdungurlu-paturlu
wbp	panungku-juku kalalu manngu-nyangu
wbp	kula-nganta jinta kurdungurlu kapu
wbp	palinja-wangu nyina. Kula Jijajiji
wbp	kujaju wangkaja, lawa. Kuja-miparla
wbp	wangkaja Piitaku, “Marda kapu
wbp	wankaru-juku nyina kajirna ngaju
wbp	pina-yanirni walya-kurra. Kula nyampu
wbp	kurdungurlu-paturlulu manu
wbp	pamarrpa-jarra wita-jarra, ngulangkaju
wbp	pamarrpa wita-jarrarla yangka
wbp	wati-jarra, yirdilkili-palangu
wbp	yirrarnu. Ngula-jangkaju, pamarrpa
wbp	yangka wita-jarra maninjarlalu-palangu
wbp	yirrarnu kaninjarni murlukurnparla
wbp	yirdi-kirliji yangka wati-jarra-kurlu.
wbp	Ngula-jangkarluju, murlukurnpajulu
wbp	jaruny-yirrarnu kaninjarra-kari.
wbp	Junga-juku, pamarrpa jinta pata-karrija
wbp	walya-kurra yirdi-kirli Matiyuju-kurlu.
wbp	Junga-juku, kujalu nyangu pamarrpa
wbp	yirdi-kirli Matiyuju-kurlu, ngulajulu
wbp	milya-pungu kuja-jana Kaaturlu
wbp	milki-yirrarninjarla milarnu Matiyuju.
wbp	Ngula-jangkaju, Matiyujuju
wbp	tarnngalkulpa nyinaja Kurdungurlu Wiri
wbp	panu-karirlajinta 11-palarlajinta.
wbp	Piitajulpa-jana wangkaja-juku,
wbp	“Yangka kuja nyurru-wiyi Kingi
wbp	Tapitirli yirrarnu jaru Payipulurla
wbp	Jijaji-kirli Mijaya-kurlu, yangka kuja
wbp	yanu manparrpa-kurlangu-kurra pirlirrpa
wbp	Jijaji-kirlangu, ngulangkanya wangkaja
wbp	Kujarlaju, juul-karrija-pala,
wbp	manulpa-pala nyangu jungarnirli-jiki.
wbp	Ngula-jangkaju, Piitajurla wangkaja,
wbp	“Nyangka-jarrangku!”
wbp	Ngula-jangkaju, parra-pardu-karirlalku,
wbp	yalumpurla-juku Jurujulumurla,
wbp	turnu-jarrijalu Juwu-patu wiriwiri manu
wbp	jarlu-patu manu turnu-pardu-kari
wbp	kuruwarrikingarduyu-patu.
wbp	Yapa-patu Jijaji Kiraji-kirlangu,
wbp	ngulaju kalalu nyinaja jintangka-juku
wbp	miyalu jinta-juku. Ngulaju
wbp	kalalu-nyanurla ngungkurr-nyinaja
wbp	nyiyarningkijarrakuju. Manu
wbp	kalalu-nyanu jarnkujarnku yungu
wbp	yimirirli jurnarrpa, mangarri, manu
wbp	tala. Kulalpa-nyanu nganangku warlalja
wbp	ngarrurnu nyiyarningkijarraju.
wbp	Kulalpa-nyanurla jaarl-wangkaja, lawa.
wbp	Yangka kuja kalalu-nyanu mardarnu
wbp	warlalja, ngulaju kalalu-nyanu kutu
wbp	yungu yajarri jamangku.
wbp	Kujalu kuja-kurra purda-nyangu yangka
wbp	ngula-jangkajulu-jana jangkardulku
wbp	yarnkajarra. Junga-juku,
wbp	puuly-mardarnulu-jana panu-juku
wbp	pulyangku-juku panu-kari-kijakuju.
wbp	Kajili-jana Kurdungurlu-patu Wiriwiri
wbp	pakakarla yurrkunyurlu, ngulaju
wbp	kapulu-jana nyanungulkuju luwakarla
wbp	kunkangkuju yarturlu-kurlurlu yapa
wbp	Kujarlujulu-jana kulukungarntilki
wbp	juturnu warlkangku jarungkuju
wbp	yangka-patuju Juwu-patu wiriwiri manu
wbp	kuruwarrikingarduyu-patu. Junga-juku,
wbp	nyampujulurla panu-juku jangkardu yanu
wbp	Jipinikiji, manulu puuly-mardarninjarla
wbp	kangurnu yuwarli-kirra
wbp	Kanjulu-kurlangu-kurra.
wbp	“Kuja jinta-kari pakarnu
wbp	nyanungukupurdangkarlu, ngulajurla
wbp	mamparl-pinjarla wangkaja Mujujuku,
wbp	‘Nganangkungku nyuntuju milarnu
wbp	kuwurtukungarduyu-piya nganta
wbp	nganimpaku warla-pajirninjaku
wbp	Ngula-puruju, Jipinirli mardarnu
wbp	Pirlirrpa Kaatu-kurlangu
wbp	kanunjumanyumparlu. Ngula-kurlurlu
wbp	Pirlirrpa-kurlurluju, Jipinirliji
wbp	kankarlarra yalkiri nyangu, ngula
wbp	parlu-pungu nyiya mayi kujalpa
wbp	mirilmiril-karrija yartarnarri
wbp	nguru-nyayirni-wangurla
wbp	Kaatu-kurlangurla. Manu Jijaji nyangu
wbp	palkalku kujalpa karrija
wbp	jungarni-purdanji Kaatu-wana.
wbp	Yangkangka Jamariyarla kujalpa nyinaja
wbp	Pilipi, ngula-puru-juku marramarra
wbp	Kaatu-kurlangu yaninjarla wangkajarla,
wbp	“Yarnkaya nyampu-ngurluju
wbp	yirdiyi-kari-kirra kurlirra yangka
wbp	kuja-ka ngunamirra Jurujulumu-ngurlu
wbp	kirri-kari-kirra yirdi-kirraju
wbp	Kaaja-kurra, ngulaju jilja-wana.”
wbp	Nyanungurlu watingki Juurlurlu,
wbp	nyangungku nyuntu yuruyururlu-yijala
wbp	kula-nganta jungangku kajinparla
wbp	yaninjarla rdaka yirrarnu kankarlarni
wbp	Juurluku yungulpa milpangku
wbp	Ngula-jangka, Piitaju wipija rdaka
wbp	nyanungu-nyangu karnta-kurra-pinangu,
wbp	manu yarnkanjarla waku-ngurlu
wbp	maninjarla karrinja-yirrarnu.
wbp	Ngula-jangka, purlajarralku-jana yangka
wbp	puranjakungarduyu-patuku. Yanurnulu
wbp	pina yangka ruumu-kurra. Junga-juku,
wbp	milki-yirrarnu-jana yangka karnta
wbp	palinja-warnu wankarulku.
wbp	Ngula-kurraju Piitarluju
wbp	karrinja-yirrarnu, manurla wangkaja
wbp	Kurniliyakuju, “Karrinja-pardiya!
wbp	Ngajujurna yapa-yijala nyuntu-piya!”
wbp	Ngula-jangkaju, jirrama-karikirna
wbp	nyangu yuruyururla yangka wawarda-piya
wbp	kaninjarra-jarrinja-kurra, manu
wbp	jirrama-karikilki Kaatujuju wangkaja
wbp	jaru jurrku-juku. Junga-juku,
wbp	ngula-warnuju kankarlarra-jarrija pina
wbp	yangkaju wawarda-piya nguru-kurra.
wbp	Ngula-jangkaju, jingijingi yanu-pala
wbp	jinta-kari-wana-wiyi yurrkunyu-wana
wbp	kujalpa kaninjarni karrija tuwa-pirdi
wbp	ruumu-pardurla, manu
wbp	jinta-karirlalku-pala jingijingi yanu
wbp	marramarra manu Piita kujalpa
wbp	yurrkunyu-yijala jinta-kari karrija,
wbp	ngulangkaju-pala jingijingi yanu.
wbp	Ngula-jangkaju, jinta-karirlalku-pala
wbp	kiirtirla jingijingi yanu kuja
wbp	nyanungu-juku lakarn-pardija nyarrpa
wbp	mayi, ngulaju wiri-jarlu-nyayirni
wbp	yayini  kiirtiji. Kuja-pala
wbp	yarlu-kurra-jarrija manu-pala
wbp	yaninja-yanu yirdiyirlaju,
wbp	kulkurru-ngurluju, marramarrarluju
wbp	yarujurlu-juku yampijalku Piitaju.
wbp	Junga-juku, ngula-jangkarluju,
wbp	milpaju-nyanu purda-nyangulku
wbp	Layimajarlu nyiyarlu mayi kuja milpaju
wbp	parlurnulku, ngulaju
wbp	mangkurdu-piyarlulpa milpaju
wbp	parlirninjarni yanu. Ngula-jangkarluju,
wbp	kulalpa nyangulku. Milpa
wbp	pampa-jarrinjarla warrulkulpa
wbp	ramparlampal-karrija, manu
wbp	warrulkulpa-jana kaakaa-marnpurnu yapa
wbp	ngalya-kariki yungulu maninjarla
wbp	‘Wapirra, nyuntu-nyangu
wbp	Warrkini-nyayirni-wangu, ngulaju
wbp	kapunpa mardarni palinja-kujakuju manu
wbp	pukulyu-jarrinja-kujaku.’
wbp	Kujalu yapa yapa-karirli nyangu
wbp	Lijirta-wardingki-paturlu wati yangka
wbp	warru wapanja-kurra, yangka kuja
wbp	Puurlurlu parlpuru-manu wati
wbp	tarlu-warnu, ngulakujulpalu-nyanu
wbp	purlaja kilji-nyayirni nyanungu-nyangu
wbp	Layikuniya-wardingki-kirlangu jaru
wbp	ngulaju kuja, “Nyampu-jarraju-pala
wbp	yanurnu nyampu-kurra walya-kurra
wbp	juju-warnu-jarra wati-jarra-piya!”
wbp	Ngula-jangkaju, jinta-karilki
wbp	karrinja-pardija yirdiji Jamaji, manu
wbp	“Ngajukupurdangka-wati,
wbp	Yapangku panungku Kirijini-paturlu
wbp	turnu-warnu-paturlu, kujalpalu nyinaja
wbp	yalumpurla Lijirtarla manu
wbp	kirri-karirla yirdi-karirlaju
wbp	Yakuniyarla, ngulangkuju kalalu
wbp	ngurrju-pajurnu Timijiji.
wbp	Ngula-jangkaju, yangkangku
wbp	rdakukungarduyurlu, kangu-palangu
wbp	yurltunpa-pardu-kari-kirra yalirlaju
wbp	yangkangka rdakungka. Ngula-palangu
wbp	jurdu kirlka-manu wijinirla
wbp	pakarninja-warnurla. Ngula-jangkaju,
wbp	Puurlurlu papitaji-manu-jana yangka
wbp	rdakukungarduyu manu nyanungu-nyangu
wbp	warlalja ngapa-kurlurlu.
wbp	Junga-juku, ngula-jangkaju, Puurluju
wbp	yangka-jarra-jangkakuju
wbp	turnu-warnu-jarra-jangkakuju
wbp	wati-patukuju, manulu yanu pirli-kirra
wbp	yirdi-kirraju Yariyapuku-kurra. Yalirla
wbp	pirlingka, Puurluju karrijalpa
wbp	kamparrurla Kanjulu-paturlaju.
wbp	Junga-juku, ngula-jangkaju, Puurlu-jana
wbp	wangkaja, “Nyurrurla wati-patu
wbp	Yajana-wardingki-patu, ngulaju
wbp	karna-nyarra nyurrurlaju milya-pinyi
wbp	yirriyirri-nyayirnirli pura
wbp	kuruwarri-kari kuruwarri-kari manu
wbp	jukurrpa-kari jukurrpa-kari
wbp	19-21 Kujalu Yipija-kurra yukajarra
wbp	yangka-patu, ngulajulu yanurra
wbp	Juwu-kurlangu-kurra yuwarli-kirraju
wbp	jaaji-kirra. Yalirla jaajirla,
wbp	Puurluju-jana wangkaja Juwu-patukuju
wbp	Jijaji-kirliji. Panu-kari yapa
wbp	Juwu-patuju, ngulajulurla
wbp	ngungkurr-nyinaja Puurlukuju, manu
wbp	wangkajalurla, “Nyampurla-juku
wbp	nyinaya tarnnga nganimpa-nyangurla!”
wbp	Junga-juku, ngula-jangkaju,
wbp	Puurluju-nyanu wangkaja, “Ngakaju
wbp	karna yani Majatuniya-wana Kiiriji-wana
wbp	Jurujulumu-kurra, manu ngula-jangkaju
wbp	karna yani kirri-kari-kirra
wbp	Yangka kurdu-warnu yirdiji Yutika,
wbp	ngulajulu nyanungu-nyangurlu
wbp	wungu-warnurluju kangu wankarulku
wbp	nyanungurra-nyangu-kurralku
wbp	ngurra-kurra ngulaju
wbp	wardinyi-nyayirnirli.
wbp	Junga-juku, nganimpajurnalu yarda
wbp	yarnkajarra kurlirra
wbp	kirri-kari-kirralku yirdi-kirraju
wbp	Talimi-kirra. Kujarnalu ngulangka
wbp	jitija pawurtu-ngurlu,
wbp	ngula-jangkajurnalu-jana
wbp	pardupardu-maninjarla ngamurlu-manu
wbp	wardinyi-nyayirnirli
wbp	nganimpakupurdangka Kirijini-patu.
wbp	Ngulangkaju jirrnganja
wbp	nyinajarnalu-jana jintaku parraku.
wbp	Junga-juku, yangkaju
wbp	yurrkunyukungarduyu wiri wangkajarla
wbp	Puurlukuju, “Kula-ngantalpanpa
wbp	ngurrpa nyinaja wangkanjakuju jarukuju
wbp	Kiiriji-wardingki-kirlangukuju. Kala
wbp	junga kanpa wangka yaliji jaru
wbp	Kiiriji-wardingkiji.
wbp	Kuja-kurra kuja purda-nyangu Puurlu
wbp	wangkanja-kurra yangkangku
wbp	jinta-karirli wiringki, ngulajurla
wbp	yarnkajarra pina jaru-kurluju
wbp	jinta-kariki yangkaku
wbp	yurrkunyukungarduyu-kariki,
wbp	wangkajarla, “Nyampuju wati ngalipaku
wbp	warlalja ngurrara-jinta
wbp	Ruumu-kurlangu-yijala. Ngulajunpa
wbp	ngalyipi-piya-kurlurlu
wbp	kuwurtu-wangu-jangkaju?”
wbp	Ngula-jangkaju, yangkangku yurrkunyurlu
wbp	wiringki, jaru yirrarnu pipangka
wbp	yungurla yilyami Pilikiki, ngulaju
wbp	kujanya yirrarnu pipangkaju,
wbp	Ngulajurna jintaku wiyikiki nyinaja
wbp	kaninjarni Yuwarli Maralypirlaju,
wbp	Kaatu-kurlangukungarnti
wbp	yirrarninjakungarnti.
wbp	Ngula-kurranyajulu parlu-pungu
wbp	Juwu-paturluju kaninjarniji Yuwarli
wbp	Maralypirlaju, ngulaju kulalparna
wbp	panu-kurlu yapa-kurlu nyinaja, manu
wbp	ngulaju kulalparna-jana kulukungarnti
wbp	juturnu, lawalparna nyinaja pululu manu
wbp	Nyampurra nyiyarningkijarra, kulalparna
wbp	milya-pungu. Manu kulalparna
wbp	milya-pungu ngana yungurna payikarla
wbp	yapa nyampurraku Juwu-kurlanguku
wbp	nyiyarningkijarrakuju. Kujarlanyalparna
wbp	payurnu Puurluju, ‘Ngurrju
wbp	mayirnangku yilya Jurujulumu-kurraju
wbp	ngulangkaju yungunpa kuwurturla wangka
wbp	Juwu-kurlangurla kuwurturla?’
wbp	Ngula-jangkaju, yarnkajarrarna
wbp	Tamaka-kurra-wiyi, ngulangkarna
wbp	juul-nyinanjunu. Ngula-jangkaju,
wbp	pina-yanurnurna Jurujulumu-kurra.
wbp	Ngularna warru wapaja
wbp	Juwu-kurlangu-wana ngurrara-wana
wbp	Yijirali-wana. Manu ngula-jangkajurna
wbp	warru yanu ngurrara-kari
wbp	ngurrara-kari-wanalku
wbp	Juwu-wangu-kurlangu-wanalku
wbp	nguru-wanaju. Yalirla ngurrara-kari
wbp	ngurrara-karirla wangkajarna-jana kuja,
wbp	‘Pina-yaninjarlalu yalala-yirraka
wbp	maju-warnurlu Kaatu, manulu
wbp	nyiyarningkijarra yampiya majumajuju
wbp	yapangku, manulu nyinaya jungarni
wbp	karlirr-karrinja-wangu. Kaji-nyarra
wbp	Kaaturlu nyanyi, ngulaju kapu-nyarra
wbp	milya-pinyi jungarni ngulaju
wbp	yalala-yirrarninja-warnu.’
wbp	Kujanyalparna-jana warru wangkaja
wbp	Parra-pardu-karirlalku, rdurrjurnulurla
wbp	wawardakulku rurruny-pinjaku
wbp	kankarlarra-jangkakuju manu
wbp	ngalyipi-piyaku manu
wbp	nyiyarningkijarraku jurnarrpaku
wbp	pawurtu-kurlanguku. Ngulajulu muku
wbp	rurruny-pinjarla muku kujurnu
wbp	Kala lawa, Puurlurluju warnaju
wbp	wiraly-kujurnu pina warlu-kurra, manu
wbp	ngulangkuju kula Puurluju
wbp	murrumurru-manu, lawa.
wbp	3-4 Nyampu Yimi Ngurrju ngulaju
wbp	Kaja-nyanu Kaatu-kurlangu-kurlu.
wbp	Kujalpa Jijaji nyinaja nyampurla
wbp	ngurungka, ngulajulpa nyinaja warlalja
wbp	wungu-warnu Kingi Tapiti-kirlangu. Kuja
wbp	Kaaturlu yakarra-manu Warlalja-Wiri
wbp	Jijaji wankaru-karda palinja-warnu,
wbp	kujarlunya-ngalpa Pirlirrpa
wbp	nyanungu-nyangurlu milki-yirrarnu
wbp	Jijaji Kirajiji pirrjirdi Kaja-nyanu
wbp	Ngaliparlu karlipa jintawarlayirli-jiki
wbp	milya-pinyi Kaatu kuja kajana yapa
wbp	miimii-nyanyi jungarnirli yangka yaliji
wbp	yapa kuja kalu majungka-jarrimi.
wbp	Junga ngulaju jaru Payipulurlaju. Marda
wbp	kankulu nyurrurlarluju
wbp	rampal-manngu-nyanyi manu marda kankulu
wbp	kuja wangka, “Kajilpalu-ngalpa yapa
wbp	ngalya-karirli nyangkarla
wbp	majungka-jarrinja-kurra,
wbp	kuja-warnurlaju kajikalu milya-pinyi
wbp	junga-ka nyina Kaatuju
wbp	ngalipa-piya-wangu. Kujarlaju,
wbp	nyarrparla kangalpa ngalipakuju
wbp	kulu-jarrimi Kaatuju
wbp	majungka-jarrinjarlakuju?”
wbp	Ngarirna-nyarra wita-wiyi
wbp	yimi-ngarrirni nyampu-kurlu wati-kirli
wbp	kuja karla warrki-jarrimi wati-kariki
wbp	nyanungu-nyanguku wiriki. Kuja karla
wbp	yaliki watiki nyampu wati-yijala
wbp	warrki-jarri, ngulangkuju karla
wbp	nyampukuju watiki talaju yinyi
wbp	warrki-wanawana-mipa. Yali tala,
wbp	ngulaju kula karla yinyi warntarri,
wbp	lawa. Ngulajurla tala yaliki
wbp	warrkiniki-juku ngulaku kuja karla
wbp	warrki-jarri talakuju. Kajirla yalirli
wbp	wiringki watingki wati-kariki
wbp	warrkiniki jurnta mardarni tala,
wbp	kujarlaju kajika warrkinirliji
wbp	jinyijinyi-mani nyanunguku yungulparla
wbp	Wita-wiyirna-nyarra milki-wangka
wbp	yangka-juku jurrku-juku nyarrpa
wbp	kangalpa Kaatuju yulkami-nyayirni
wbp	ngalipakuju! Jijaji Kiraji
wbp	palija-ngalpa kunka ngalipakuju watiya
wbp	warntawarntarlaju. Yalyu-ngalpa karlija
wbp	yalirla, kujarlanya-ngalpa Kaaturluju
wbp	jungarni-pajurnu. Ngula-warnuju kula
wbp	kangalpa kululku nyina, lawa.
wbp	Kirijini-jarrinja-wangu-wiyi
wbp	majungka-jarrinja-yanu pirijina-piya,
wbp	kujarlaju kula-nyarra nganangku
wbp	ngarrurnu Kaatukuju yimiri-maninjakuju,
wbp	Ngana-puka kaji warrarda
wbp	manngu-nyanjarla majungka-jarrimi
wbp	warla-pajirni-wanguju, ngulaju kapu
wbp	Kaatu-wangu-juku palimi. Kala
wbp	nganangku-puka kuja-ka yirriyirrirli
wbp	purda-nyanyi Pirlirrpa Kaatu-kurlangu,
wbp	ngulaju kapu lani-wangu rarralypa
wbp	nyina. Kapurla Kaatuju jirrnganja nyina.
wbp	“Wapirra, kuja karnangkulu nyuntu
wbp	purami, ngula-panukuju yapaju
wbp	kalu-nganpa japirdimi manu
wbp	nyurunyuru-jarrimi, kalakalu-nganpa
wbp	marda pinyi tarnnga-kurra jiyipi-piya
wbp	yangka kuja kalu-jana pinyi
wbp	kuyukupurdarlu, ngula-piyanya
wbp	karnalu-jana piki-nyina
wbp	Manu jinta-kari yimi-pardu-kariji
wbp	yirrarnu yangkangkuju Yujiyarlu,
wbp	Nyampuju junga-jala! Kala
wbp	panu-karirliji kalu yampimi nyampuju
wbp	yimi purda-nyanja-wangurlu. Nyampunya
wbp	jurrku-juku yirrarnu
wbp	jarukungarduyurluju Yijayarluju
wbp	Payipulurlaju, ngulaju yangka kuja
wbp	kujarluju payurnu Kaatuju:
wbp	Nyurrurlarlu marda panu-karirli
wbp	Juwu-wangu-paturlu kajikankujulu marda
wbp	wiljiwilji-mani warrarda kujarluju,
wbp	“Wayinpa, Puurlu! Kaaturluju
wbp	yangka-jala parla kamparru-warnu
wbp	watiya-jangkaju rdilyki-pakarninjarla
wbp	kujurnu yungu-nganpa nganimpaju
wbp	Juwu-wangu-patuju jilypi-yirrarni
wbp	nyanungu-nyangu-kurralku watiya-kurraju
wbp	turnu-warnu-kurraju.”
wbp	Kirijini-kariyungku kajilpalu
wbp	marlajarra marda nyinayarla
wbp	jurnarrpa-wangu manu marda
wbp	mangarri-wangu, ngulakujulu-jana kutu
wbp	yungka. Manu marda kajilpa ngajarri
wbp	nyurrurla-nyangu-kurra, ngulajulu
wbp	rdakurl-kijika ngurrangkaku
wbp	10-11 Nyampunya wangkaja Warlalja-Wiri
wbp	Kaatuju Payipulurlaju, ngulaju kuja:
wbp	Kaaturlu Jintangku-juku yilyajarni
wbp	Jijaji, ngulaku kuja karliparla wala
wbp	nyinami. Wangka karna-nyarrarla
wbp	nyanungukuju, ngula-jangkaju
wbp	yungunkulurla marlaja nyinami
wbp	wardinyi-nyayirni manu
wbp	rarralypa-nyayirni. Ngaju
wbp	karna-nyarrarla Kaatu payirni
wbp	yungu-nyarra Pirlirrpa
wbp	Kaatu-kurlangurluju yinyi yartarnarri,
wbp	ngula-kurluju yungunkulurla wala-juku
wbp	nyinami Jijajikiji tarnnga-nyayirni.
wbp	Manu Yapilirlanguku yungurnarla
wbp	yimi-ngarrirnirra ngurrju karna nyina.
wbp	Ngulaju yapangku jintawarlayirli kalu
wbp	milya-pinyi warrkini ngurrju-nyayirni.
wbp	Nyurrurlarlulpankulu-nyanu nganta
wbp	wiljiwilji-manu kujalpankulu kuja
wbp	wangkaja, “Kari-nganta nganimpaju
wbp	Puurlu-kurlangu!” Panu-karijinkili
wbp	wangkaja, “Nganimpaju
wbp	Yapuli-kirlangu!” “Nganimpaju
wbp	karnalu nyina Piita-kurlangu!”
wbp	“Nganimpaju karnalu nyina Jijaji
wbp	Pirlirrpa Kaatu-kurlangurlu-ka
wbp	milya-pinyi nyiyarningkijarra.
wbp	Nyiyarlangu ngula-ka Kaaturlu
wbp	milya-pinyi, ngulaju
wbp	Pirlirrpa-miparlu-ka milya-pinyi yaliji.
wbp	“Nganangku ngula-ka manngu-nyanyi
wbp	nyiyarningkijarra pinangkalparlu
wbp	nganta, Kaatuju-ka wangka ngulaju lawa,
wbp	kapuru nyina karla.”
wbp	9-11 Ngaju-nyangurla yangka
wbp	pipa-karirla, ngularna yirrarninjarla
wbp	yilyajarra nyurru-wiyi nyurrurla-kurra,
wbp	yimi-ngarrurnurna-nyarra jurnta
wbp	nyinanjaku wurnturu yapa-kujaku ngula
wbp	kalu nyina kalykuru. Yali yangka
wbp	ngularna-nyarra kamparru wangkajarra,
wbp	ngayilparna-nyarra wangkaja yapaku
wbp	yangka ngula kankulu-nyanu Kirijini
wbp	nganta ngarrirni. Nyampurra Kirijini
wbp	nganta ngula kalu nyina kalykuru marda,
wbp	purlurlpa, manu juju-kari-kirli
wbp	Kaatu-kurlangu-wangu-kurlu ngula kalu
wbp	pinyi, manu pama ngula-ka warrarda
wbp	ngarni, manu yurlku ngula kajana
wbp	ngarrirni, manu purunjunju, kajilpalu
wbp	nyinakarla kujarra-piya Kirijini
wbp	nganta, ngulajulu-jana yampiya
wbp	jirrnganja ngarninja-wangurlu. Kala
wbp	kuja kalu nyina Kirijini-wangu warrura
wbp	marda, purlurlpa, purunjunju, manu
wbp	Kaatu-kurlangu-wangu-kurlu, ngulakuju
wbp	kulalpankulu-jana nyarrpaku jurnta
wbp	nyinayarla wurnturuju. Ngarili-jana
wbp	kutu jirrnganja nyinaya,
wbp	kajikankulu-jana marda pina-kanyi
wbp	warla-pajirninja-wangu warru
wbp	parnkayarla kalykuru karnta marda
wbp	watikipurda manu marda wati
wbp	karntakupurda, ngulaju maju-nyayirni!
wbp	Kajilpa-pala yupukarra-wangu nyinakarla
wbp	karnta marda manu marda wati,
wbp	kajika-pala warrarda manngu-nyanyi
wbp	Ngula-kujakujulpa-pala
wbp	yupukarra-jarriyarla-wiyi.
wbp	Nganangku Kirijinirli ngula-ka
wbp	milya-pinyi nganta nyiyarningkijarra
wbp	Kaatu-kurlu, kujaju lawa. Kula-ka
wbp	nyiyarlangu milya-pinyi jungangku.
wbp	Nyiyakulku-yijala karna-jana Yimi
wbp	Ngurrjuju yapaku warru yimi-ngarrirni?
wbp	Kula talakupurdarlu, lawa! Ngula karna
wbp	Kurdungurlu Wiri nyina Jijaji
wbp	Kiraji-kirlangu, kula karna-jana
wbp	payirni Kirijini-kariyi-nyanu
wbp	yungulpajulu talaju yungkarla. Ngayi
wbp	karna-jana kutu yimi-ngarrirni.
wbp	Kujarlaju karna wardinyi-jarri.
wbp	Nyampu karna-nyarra yimi-ngarrirni kuja
wbp	kalu yangka Kirijini-wangu-paturlu kuyu
wbp	purrami maralypirla nyanungu-nyangurla.
wbp	Ngulaju kalu-jana purrami Juju Ngawuku
wbp	manu nyanungu-nyangu-patuku
wbp	marramarraku. Kula kalurla Kaatuku
wbp	purrami. Kuja-kujakunya yangkaju
wbp	Kirijini-patulpankulu nyinakarla
wbp	Kala panu-kariji kalu wangkami nganta
wbp	kujaju karntaju wakurlu-jarluju ngurrju
wbp	nganta. Kaaturlu ngurrju-manu karnta
wbp	wakurlu-kurlu yungu-nyanu jurruku
wbp	Jintangku-juku kangalpa Pirlirrpa
wbp	Kaatu-kurlangurlu pirrjirdi-mani
wbp	Kirijini-patu, ngulakungarntirliji-ka
wbp	jirringi-yirrarni-wiyi yartarnarriji,
wbp	ngula-jangkarluju kangalpa jarnkujarnku
wbp	Yuwayi, junga-jukurlipa-nyanu yulkami
wbp	Ngula kankulu yangka Kirijini-patu
wbp	jinta-jarrimi jaajirla, kajilpankulurla
wbp	jintakumarrirni kurruly-wangkayarla
wbp	Kaatuku jaru-kari jaru-kari,
wbp	kajilpa-nyarra Kirijini-wangurlu
wbp	purda-nyangkarla jintakumarrirni
wbp	wangkanja-kurra, kajika-nyarra marda
wbp	purda-nyanyi ‘Kari nyampuju mardalu
wbp	muku warungka-jarrija!’
wbp	Yangka ngula kankulu yimi purda-nyanyi
wbp	Jijaji Kiraji-kirli, ngajulurlu
wbp	mardarna-nyarra yimi-ngarrurnu
wbp	kamparrurlu-wiyi, mardalu-nyarra
wbp	yali-patu-karirli-wiyi yimi-ngarrurnu,
wbp	ngulaju ngula-juku. Ngulaju
wbp	karnalu-nyarra yimi-ngarrirni
wbp	yangka-juku jaruju jinta Jijaji
wbp	Kiraji-kirli nganimparluju
wbp	Kurdungurlu-paturlu Wiriwirirli.
wbp	Ngulakunya kankulurla wala nyina.
wbp	Nyiyarningkijarra karlipa-jana nyanyi
wbp	walyangka ngurrju. Ngalya-kari
wbp	karlipa-jana nyanyi yalkirirla wanta,
wbp	kirntangi, parlpa-warnu, ngularraju
wbp	Ngula kankulurla warrki-jarri Kaatuku,
wbp	yapa panu-karirlangukujulu-jana yulkaya!
wbp	Kaaturluju kaju milya-pinyi junga
wbp	karna-nyarra yimi-ngarrirni:
wbp	Kajirna-nyarra yantarlarni
wbp	nyurrurla-nyangu-kurra Karinji-kirra
wbp	Majatuniya-wangurla-wiyi, ngulaju
wbp	kapurna-nyarra miyalu maju-mantarla.
wbp	Kuja-kujakujurna nyinaja nyampurla-juku
wbp	14-15 Yangka-paturlu Yijirali-pinkirli
wbp	kujalu nyangu Mujuju kuruwarri-kirli,
wbp	ngulajulpalu langaju tirnngi-nyinaja,
wbp	manu kulalu manngu-nyangu kuruwarriji.
wbp	Manu jalangurlangu, kuja kalu
wbp	Juwu-paturlu nyanyi nyurru-warnu
wbp	kuruwarri, ngulaju kula kalu
wbp	milya-pinyi-juku kula-nganta
wbp	nyanungurra-nyangu langaju
wbp	tirnngi-juku. Jijaji Kiraji-miparlu
wbp	kajana langaju rurrpa-mani
wbp	9-10 Nyarrpa-jarrimirlipa ngalipaju?
wbp	Jalangu mardarlipa nyina nyampurla-juku
wbp	walyangka, manu marda kapurlipa
wbp	nguru-nyayirni-wangurla? Ngulaju
wbp	ngula-juku! Palinja-warnuju ngulaju
wbp	jintawarlayi-juku kapurlipa yaninjarla
wbp	karrimi kamparrurla Jijaji
wbp	Kiraji-kirlangurla yungu-ngalpa
wbp	miimii-nyanyi ngurrju-japa maju-japa
wbp	yangka kujalparlipa nyampurla-wiyi
wbp	nyinaja walyangkaju. Kujarlaju, ngari
wbp	karlipa ngampurrpa-juku nyina Kaatuku
wbp	wardinyi-maninjakuju tarnnga-juku.
wbp	warrawarra-kangkalu-nyanu
wbp	Kirijini-wangu-patu-kujakuju!
wbp	Kujanya-ka Payipulurlaju wangkami:
wbp	Ngalya-karirli kalu-nyanu wiri-pajirni
wbp	nganta. Wangka nganta kalu kula-ka
wbp	Kaatuju nyina palka. Kujarlunya
wbp	kalu-jana pinarri-mani yapaju, manu
wbp	kalu-jana warla-pajirni Kaatu-kujaku
wbp	ngungkurr-nyinanja-kujakuju. Ngaju
wbp	karna-jana wurra-mani yali-patu
wbp	pulka-pinja wita-wangu-wati. Manu
wbp	ngalya-karirli, ngula kalu Kaatuju
wbp	rampal-manngu-nyanyi, ngaju karna-jana
wbp	wangkami yungulu jungarnirli
wbp	manngu-nyanyi nyanunguju.
wbp	Ngula-juku, nyampu karna-nyarra yarda
wbp	warungka-pajirninja-wangurlu! Kala
wbp	kajinkijili warungka-pajirni, ngulaju
wbp	ngula-juku. Ngulaju ngarijili kutu
wbp	purda-nyangka wangkanja-kurraju.
wbp	Yangkarna-nyarra yanurra jirramaku
wbp	nyanjaku nyurrurlaku yapaku Karinjirla.
wbp	Jalanguju, yungurna-nyarra yanirra
wbp	nyanjaku-yijala. Kajirna yanirra,
wbp	ngulaju kularna-nyarra payirni
wbp	nyiyarningkijarraku.
wbp	Nyurrurla-mipajulu-nyanu yungka
wbp	ngaju-kurraju! Ngajujurna-nyarra
wbp	kirda-nyanu-piya. Kurdukurdurlu kula
wbp	kalu-jana kirda-nyanu ngati-nyanu
wbp	wurdujarra-mani, lawa. Kirda-nyanurlu
wbp	manu ngati-nyanurlu kalu-jana
wbp	wurdujarra-mani kurdukurdu.
wbp	Ngula-jangkanya kularna-nyarra
wbp	nyiyarningkijarraku payirni.
wbp	Kujalparnalu-nyarra kamparru
wbp	nyurru-wiyi jirrnganja nyinaja
wbp	nyurrurlaku, ngulajulparnalu-nyarra
wbp	yirri-puraja Yimi Ngurrju Jijaji-kirli.
wbp	Ngulaju yimi junga. Kujarlaju karnarla
wbp	wangkamilki Kaatukuju: “Wapirra,
wbp	kajilparnalu-jana Kurdungurlu-paturlu
wbp	Wiriwirirli yimi-ngarrikarla warntarla
wbp	yimi Jijaji-kirli nganta
wbp	Kalatiya-wardingki-patuku yapaku, manu
wbp	marda kajilpa marramarra Kaatu-kurlangu
wbp	nguru-nyayirni-wangu-ngurlu,
wbp	ngularlangurlu kajilpa-jana
wbp	pinarri-mantarla yapa yimi
wbp	Jijaji-kirlangu-kurlurlu nganta,
wbp	ngulaju maju-nyayirni. Wapirra,
wbp	kajilpa-jana nganangku-puka yapangku
wbp	yimi-ngarrirninjintarla yimi warntarla
wbp	Jijaji-kirli nganta yangka-patuku
wbp	Kalatiya-wardingki-patuku,
wbp	kuja-kujakuju warla-pajirninjarla
wbp	pungka yaliji yimi warntarla-kurlu!”
wbp	Manurnarla wangkaja Piitakuju,
wbp	“Piita, ngalijarraju kula karli nyina
wbp	Juwu-wangu. Juwu-wangu-paturlu kula
wbp	kalu purami Mujuju-kurlanguju
wbp	kuruwarriji, lawa. Ngalijarrarli
wbp	Juwu-jarra. Manu ngalikipalangu-wati,
wbp	ngulajulpalu nyinaja Juwu-wati-yijala.
wbp	Nyiyakujurla Kaaturlu yungu kuruwarri
wbp	Mujujuku? Mujujukujurla yungu yungulu
wbp	yapangku Juwu-paturlu purami maju
wbp	panu-kujaku. Ngakalkuju yilyajarni-jana
wbp	Jijaji Kirajilki ngulaju jurrku-juku
wbp	yangka kujarla jangku-pungu
wbp	Yipuruyamukuju nyurru-wiyi.
wbp	Nyarrpararlalu manu nyampuju kuruwarri
wbp	Juwu-paturluju? Kamparruju, Kaaturluju
wbp	yungu-jana kuruwarriji
wbp	marramarraku-wiyi. Ngula-jangkaju,
wbp	Mujujukulkulurla yungu marramarrarluju.
wbp	Ngula-jangkaju, Mujujurlulku-jana yungu
wbp	yapakulku Juwu-patuku kuruwarriji.
wbp	Ngajukupurdangka-purnu Kirijini-patu,
wbp	yulkami karna-nyarra ngaju-nyanguku
wbp	kurdukurdu-piyaku. Kula kankulu nyina
wbp	Jijaji Kiraji-piya-wiyi, murnma-juku.
wbp	murrumurru-jarri-nyayirni ngaju-nyangu
wbp	kurturdurruju kula-nganta yangka-piya
wbp	karnta-piya kuja kanyanu
wbp	murrumurru-nyayirni purda-nyanyi
wbp	karrmulypa-jarrinjakungarntirli.
wbp	Kujarlu-yijala karnaju murrumurruju
wbp	purda-nyanyi nyurrurlakuju
wbp	ngajulurluju. Ngaka marda
wbp	kapurna-nyarra nyanyi kuja kankulu
wbp	nyina Jijaji Kiraji-piyalku.
wbp	Ngula-jangkarluju kularnaju
wbp	murrumurrulku purda-nyanyi.
wbp	Nyampuju yangka-juku jurrku kuja
wbp	Mujujurlu-wiyi yirrarnu yangka
wbp	kuja-jana pantirninjarla yirrarnu
wbp	kuruwarri-kari kuruwarri-kari.
wbp	Nyampunya-ngalpa wangkaja, “Kuja
wbp	kanpa-nyanu nyuntu yulka,
wbp	ngula-piya-yijala-jana yulkaya yapa
wbp	Yuwayi, pulka-pinyirliparla Kaatuku
wbp	panungku! Nyanunguju kangalpa yimiri
wbp	nyinami. Kujaju ngurrju-nyayirni! Kaatu
wbp	karla yulkami-nyayirni Jijajiki
wbp	Kaja-nyanuku nyanungu-nyanguku. Kula
wbp	nganangku nyanunguju jinyijinyi-manu
wbp	Jijajiki yilyanjarniki nyampu-kurraku
wbp	walya-kurraku, walku. Nyanungurluju
wbp	ngari kutu yilyajarni Jijajiji
wbp	Yuwayi, Jijaji palija warntawarntarla
wbp	yungu-ngalpa nganimpa Juwu-patu manu
wbp	nyurrurla Juwu-wangu-patu jintangka
wbp	turnu-warnurla yirrarni. Kuja Jijaji
wbp	palija warntawarntarla,
wbp	ngulangkuju-ngalpa kangurnu pina
wbp	Kaatu-kurra yungurlipa nyanungu-nyangu
wbp	wungu-warnulku nyina. Kujarlanya, kula
wbp	karlipa-nyanu nyurunyuru-jarrimilki,
wbp	Kaatu-kurlangu Pirlirrparlu-nyarra
wbp	rarralypa-manu yungunkulu jintangka
wbp	nyina jarnku-karlirr-nyinanja-wangu.
wbp	Kuja-jangka, yirriyirrili nyinaya
wbp	yungunkulu jintangka nyina turnu.
wbp	Manngu-nyangkalu nyampu: Kaaturlu
wbp	Jijaji Kiraji yilyajarni nyampu-kurra
wbp	yungu-ngalpa yawuru-jarrimi,
wbp	punku-jarrimi kuja karlipa. Kujakuju,
wbp	kajingki yapa jinta-karirli miyalu
wbp	maju-mani, ngulajurla ngampangampa
wbp	nyinaya, yawuru-jarriyarla kulu-wangu.
wbp	Manulu-nyanu warrarda ngurrju nyinaya
wbp	Nyampunya-ka wangkami Payipulurlaju:
wbp	Ngajulurlu Puurlurlu karna-nyarra pipa
wbp	nyampuju yirrarni kuja kankulu
wbp	kirringka wiringka Pilipayirla nyina.
wbp	Timiji-jarra ngajarra karlijarra
wbp	nyinami palka nyampurlaju, manu
wbp	ngajarrajurlijarrarla warrkini-jarra
wbp	Jijaji Kiraji-mipaku. Ngajulurlu
wbp	karna-nyarra yirrarni nyampuju pipa
wbp	kuja kankulurla jintangka nyina Jijaji
wbp	Kirajiki. Kujarlanya kankulurla
wbp	warlalja nyinami Kaatukuju. Ngalya-kari
wbp	nyurrurlaju jaajikingarduyu wiriwiri,
wbp	manu ngalya-kari nyurrurlaju
wbp	jaajikingarduyu warrkini-patu.
wbp	Nyurrurla yapa-patu kankulu nyina
wbp	jintangka Jijaji Kiraji-kirli.
wbp	Kujarlanya kanyarra pirrjirdi-mani.
wbp	Yulkanjarla kanyarra wangkami
wbp	yungunkulu wajampa-wangu nyinami.
wbp	Pirlirrpa Kaatu-kurlangu kankulu
wbp	jarnkujarnku mardarni, ngula-kurluju
wbp	kankulu-nyanu yimiri jarnkujarnku
wbp	Muurlpalu nyinaya yapa
wbp	ngalya-kari-kijaku kuja kalu-nyanu
wbp	Kaatu-kurlangu nganta yimi-ngarrirni.
wbp	Kujaju junga-wangu, lawa. Maju kalu
wbp	nyina maliki yungkiyi-piya. Yapa
wbp	yinyarraju kalu wangka warrki-jarri
wbp	nganta kalurla Kaatuku. Kala ngari kalu
wbp	majungka-jarrimi warrarda. Wangkami
wbp	kalu yapangku jintawarlayirli
wbp	Juwu-paturlu manu Juwu-wangu-paturlu
wbp	yungulpalu-nyanu nganta
wbp	ngarrka-kijikarla Kaatukungarntirliji
wbp	puranjakungarntirliji. Kujaju maju
wbp	Jijaji Kirajirliji kaju pirrjirdi-mani
wbp	yungurnarla nyanunguku nyina manu
wbp	warrki-jarrimi marda lawa kurlu marda
wbp	nyiyarningkijarra-kurlu.
wbp	Nyurrurla Kalaji-wardingki-patu kuja
wbp	kankulu jalangu nyina Jijaji
wbp	ngula-wangurla-wiyilpankulurla
wbp	nyurrurla nyurru-wiyiji kuja-purda-kari
wbp	jurnta nyinaja Kaatuku
wbp	nyurunyuru-jarrinjarla, yirdijankulu
wbp	jarrwararlu manngu-nyangu nyurrurlarlu
wbp	kuja-purda-kari manu yirdijalpankulu
wbp	maju-nyayirni warrarda nyinaja
wbp	Nyampurraju kuruwarri miyi-kirlangu
wbp	ngulaju ngari kalu nyanungurlu yapangku
wbp	jalangurlu ngurrju-mani, manu kalu-jana
wbp	pinarri-mani ngula-kurlurluju
wbp	kurdukurdu nyanungu-nyangu. Kala
wbp	miyi-kari miyi-kari ngulaju
wbp	Kaaturlu-jana ngurrju-manu yapaku
wbp	ngarninjaku. Kuja kalu ngarni miyi,
wbp	ngulaju-ka miyiji lawa-jarri.
wbp	5-6 Nyurrurla-patujulu jaru
wbp	Kaatu-kurlangu pinarri-jarriya-wiyi.
wbp	Kajinkili-jana yangka yapaku
wbp	Kirijini-wanguku wangka, ngulajulu-jana
wbp	wangkaya pina-nyayirni. Kajili-nyarra
wbp	ngampurrparlu purda-nyanyi nyurrurla,
wbp	ngulakujulu-jana milki-wangkaya Jijaji
wbp	Kiraji-kirli jaru jurnta
wbp	mardarninja-wangu. Wangkayalu-jana
wbp	pulya manu rarralypa-nyayirni,
wbp	kuja-kurraju yungulu-nyarra
wbp	purda-nyanyi ngampurrparlu
wbp	yirriyirrirli. Ngula-jangkaju,
wbp	kajilpa-nyarra nganangku-puka yapangku
wbp	payikarla, ngulaju kapunkulu
wbp	milya-pinyi jaruju jungarni-nyayirnirli
wbp	yungunkulu-jana jangku-mani.
wbp	Nyurrurlarluju kankulu-nganpa yapangku
wbp	milya-pinyi-jala, manu Kaaturluju
wbp	kanganpa milya-pinyi-yijala. Yangka
wbp	kujarnalu-nyarra jirrnganja nyinaja
wbp	nyurrurlaku, nyinajalparnalurla
wbp	jungarni Kaatukuju, manulparnalu
wbp	nyinaja nyurrurlarla jungarni-jiki.
wbp	Kulalpa-nganpa nganangku
wbp	warntarla-pajikarla.
wbp	13-14 Ngajukupurdangka-purnu
wbp	Kirijini-patu, yungurnalu-nyarra
wbp	yimi-ngarrirni nyurrurlaku
wbp	yangka-patu-kurlu Kirijini-patu-kurlu
wbp	kujarlipa-jana yangka wajawaja-manu
wbp	yapa ngalipa-nyangu kamparru-wiyi
wbp	yangka kujalpalurla wala nyinaja
wbp	Jijajikiji palinjakungarntiji.
wbp	Ngaliparluju karlipa milya-pinyi Jijaji
wbp	kuja palija, ngula-jangkaju
wbp	pina-wankaru-jarrija. Ngaka kaji
wbp	Kaaturlu pina-yilyamirni Jijaji
wbp	nyampu-kurra walya-kurra,
wbp	yalumpurrarlangu kapu-jana
wbp	wankaru-maninjarla pina-yilyamirni
wbp	Jijaji-wanaju. Kujarlaju,
wbp	waparlkulu-jana nyinaya wajampa-wangu
wbp	yangka Kirijini-wangu-piya. Ngulangkuju
wbp	kula kalu-ngalpa milya-pinyi ngalipa
wbp	Kirijini kapurliparla
wbp	pina-wankaru-jarrinjarla jirrnganja
wbp	nyina Jijajikiji. Kuja kalu-jana
wbp	ngurrpaju nyinami, kujarlaju kalu
wbp	Ngajuju Puurlu karna-palangu jirrnganja
wbp	nyina Jilajaku manu Timijiki.
wbp	Ngulangkuju karnalu-nyarra
wbp	nganimpa-paturluju pipa pantirni yapaku
wbp	nyurrurlaku Kirijini-patuku kuja
wbp	kankulu yangka nyina kirringka
wbp	Tijilunikarla. Nyurrurlajunkulurla
wbp	ngalipakupalanguku Wapirraku Kaatuku
wbp	manu Jijaji Kirajirlanguku
wbp	Warlalja-Wiri Jijaji, ngulaju kangalpa
wbp	palka-juku warrarda jirrnganja nyina
wbp	ngulaju yampinja-wangu. Kujarlaju
wbp	kapu-nyarra pirrjirdi-maninjarla
wbp	muurl-mardarni Juju Ngawu-kujakuju.
wbp	Timiji, nyampunya yungurnangku yimiji
wbp	wangka ngurrju-nyayirni manu
wbp	yijardu-nyayirni. Ngulakuju
wbp	yungulparliparla yapaju
wbp	jintawarlayi-juku ngungkurr-nyinakarla:
wbp	Nguru nyampurla, yapaju karlipa
wbp	majumaju-nyayirni nyina.
wbp	Ngulakunya-ngalpa Jijaji Kirajiji
wbp	yanurnu yungu-ngalpa muurl-mardarni
wbp	Kuja-piya-yijala, ngana-puka karnta
wbp	kajilpa ngampurrpa nyinayarla
wbp	yungu-jana jaajirlaju warrki-jarri
wbp	Kirijini-kariyi-nyanuku,
wbp	ngulakungarntiji yungulpa nyinayarla
wbp	langarrpa-wiyi manu rdirrinypa.
wbp	Ngulakungarntiji kulalpa-jana warru
wbp	nginji-wangkayarla manu warlkangku
wbp	warru yimirr-yungkarla yapa
wbp	ngalya-kariji, lawa. Ngulakungarntiji
wbp	yungulparla yirriyirri-wiyi nyinayarla
wbp	manu jungarni Kaatukuju. Kujarlaju,
wbp	yapa panu-kari kapulurla wala nyinami
wbp	14-15 Ngalya-kari kurdu-warnu-patuju
wbp	kali-pukaju, ngulajulurla nyurru jurnta
wbp	karlirr-nyinaja Jijaji Kirajikiji, manu
wbp	ngula-jangkaju yanulurla Juju
wbp	Ngawukulku. Kuja-kujakuju nyurrurlarlu
wbp	kurdu-warnurlu kali-puka-paturlu,
wbp	kali-nyanulu-nyanu manta, manu
wbp	kurdukurdulu-nyanu panu-manta, ngularra
wbp	yungunkulu-jana warrawarra-kanyi.
wbp	Kajinkili nyina kali-puka-juku manu
wbp	jilimirla-juku, ngula-jangkaju
wbp	kapunkulu majungka-jarrimi.
wbp	Kajili-nyarra kuja-kurra nyanyi
wbp	Kirijini-wangu-paturlu, ngulangkuju
wbp	kapulu-ngalpa Kirijini-patuju
wbp	maju-pajirni jintawarlayilki.
wbp	Timiji, ngalya-kari yapa
wbp	Kirijini-patuju yalumpurlaju jaajirla
wbp	nyuntu-nyangurla, palka-kurlu kalu
wbp	nyina tala wiri-kirli. Wangkaya-jana
wbp	yungulu nyinami pulka-pinja-wangu tala
wbp	wiri-kirliji. Wangkaya-jana
wbp	nyarrpakulurla walaju nyina talakuju
wbp	ngulangkuju nganta yungu-jana
wbp	talangkuju warrawarra-kanyi
wbp	nyanungurraju nganta. Ngulaju tala
wbp	kajika marda yawu-pardimi.
wbp	Yungulpalurla walaju nyinakarla
wbp	Kaatu-mipaku. Ngulangkuju kangalpa
wbp	yinyi nyiyarningkijarra, ngula-kurlunya
wbp	yungurlipa nyina wardinyiji.
wbp	Kujarlaju karna-jana
wbp	yimi-ngarrirni-juku Yimi Ngurrjuju
wbp	nyampurla-malku rdakungkaju. Kula karna
wbp	wajampa nyina murrumurru-puruju. Kuja
wbp	karna-jana yimi-ngarrirni Yimi Ngurrju,
wbp	ngulaju kajili yapa-paturlu
wbp	purda-nyanyi yangka ngula-jana
wbp	kamparru-wiyi milarninjarla yajarnu
wbp	Kaaturluju. Warrarda karna-jana
wbp	yimi-ngarrirni yungu-jana muurlparlu
wbp	mardarni Jijaji Kirajirli warntarla
wbp	yaninja-kujakuju. Ngula-jangkaju,
wbp	yungulurla jirrnganja nyina yartarnarri
wbp	wiri-jarlu-kurlu tarnnga-juku.
wbp	Purda-nyangkaju yirriyirrirli! Kaatu
wbp	manu Jijaji Kiraji, nyampurla
wbp	kalu-ngalpa jirrnganja nyina. Nyampu
wbp	kaju-pala nyanyi yimi kuja karnangku
wbp	pantirninjarla yirrarni pipangka.
wbp	Jijaji kaji pina-yanirni, ngulangkuju
wbp	kapu-jana yapaju miimii-nyanjarla
wbp	payirni jintawarlayi-juku yapa kuja
wbp	kalu wankaru nyina manu yangka kujalu
wbp	palija. Yuwayi, Jijajiji kapu kulpari
wbp	yanirni nyampu-kurra nguru-kurraju
wbp	yungu-ngalpa Warlalja-Wiri nyinami
wbp	Kaatu-wana ngalipaku yapaku
wbp	nyanungu-nyanguku. Kujarlaju, nyuntuju
wbp	linpangkuju purda-nyangka nyampu pipa
wbp	kuja karnangku pantirninjarla yirrarni.
wbp	Jaaji-watirla yangka Kiritirla, yapa
wbp	panu kalu punku-wati-nyayirni nyina
wbp	miyalu-jumati. Yapa-kari
wbp	purda-nyanja-wangu kalu nyina. Warrarda
wbp	kalu-jana ngarrirni yapa warntarlarlu
wbp	yimingki, manu kalu-jana yapa warru
wbp	yulyurlku-yinyi. Panu kalu Juwu-patu
wbp	Kirijini-patuju maju nyina kuja-piyanya.
wbp	Panu-kari yapaju kalu nyina maju.
wbp	Warrarda kalu-nyanu kulungku ngarrirni
wbp	warungka-piyarlu yimi-ngirli
wbp	nyanungurrakupalangu-kurlangu-ngurlu
wbp	manu nyanungurra-nyangukupalangu-ngurlu
wbp	nyurnunyurnu-ngurlu yirdi-ngirli.
wbp	Warrarda kalu-nyanu ngarrirni kuruwarri
wbp	Juwu-kurlangu-ngurlu. Ngula-miparla
wbp	kalu wirnki-jarrimi warrarda. Kuja
wbp	kalu-nyanu kujaju kulu-jarrimi,
wbp	kujarluju kula kalu-nyanu
wbp	pirrjirdi-mani Kaatuku puranjaku, lawa.
wbp	Kuja-kurraju-jana yampiya,
wbp	purda-nyanja-wangurlu!
wbp	Nyurru-wiyi Kaatu-jana wangkaja
wbp	ngalipa-nyangu nyurnunyurnukuju.
wbp	Kala-jana warrarda wangkaja
wbp	jarukungarduyu-karikiji yangka kuja
wbp	kalalu-jana wangkaja ngalipa-nyangu
wbp	nyurnunyurnuku Kaatu-kurlu. Junga
wbp	7-8 Jalangujalangu, marramarraju kalu
wbp	pirrjirdi-nyayirni nyina kula
wbp	yapa-patu-piya. Kuja kanpa-jana yapaju
wbp	ngurrju-mani, ngari kalu witaku-mipa
wbp	nyina palinjakungarntiji. Ngulaju
wbp	ngula-juku. Ngaka kapulu yapaju nyina
wbp	yartarnarri wiri-kirli tarnnga-juku.
wbp	Kapulu-jana marramarra-patuku wiri
wbp	nyina. Junga kujaju. Kujanpa-jana yapa
wbp	nyuntulurlu ngurrju-manu nyampurla
wbp	walyangka, nyuntulurlunpa-jana
wbp	yartarnarri yungu yungulu nyina
wbp	wiriwiri nyiyarningkijarrakuju.”
wbp	Manngu-nyangkalu yarda yimi
wbp	Payipulurla, kuja-ka wangkami:
wbp	Jijaji Kirajiji kuja-piya-juku.
wbp	Kula-nyanu nyanungurlu milarnu
wbp	yungu-ngalpa Maralypikingarduyu Wiri
wbp	nyinami manu yungurliparla yapa
wbp	ngaliparlu pulka-pinyi, lawa. Kaaturlu
wbp	Jijaji Kirajiji milarnu warrki
wbp	yinyakuju. Nyarrparlu karlipa
wbp	milya-pinyi kujalparla Jijaji marlaja
wbp	nyinaja Maralypikingarduyu Wiri?
wbp	Nyurru-wiyi, Kaaturla wangkaja:
wbp	Yungurna-nyarra yimi-ngarrirni
wbp	maralypikingarduyu Kijirdi kujalpa
wbp	nyurru-wiyi nyinaja. Ngana-wiyi
wbp	nyanunguju? Kijirdijilpa-jana kingi
wbp	nyinaja yapaku kujalpalu nyinaja
wbp	kirringka yirdingkaju Jalamurla.
wbp	Nyanungujulpa maralypikingarduyu
wbp	nyinaja kujalparla Kaatuku
wbp	warrki-jarrija, Kaatu yangka kuja-ka
wbp	kankarlarra nyina wiri-jiki yapaku manu
wbp	pirlirrpa-kariki. Manngu-nyanyinya
wbp	kankulu yimi yangka Yipuruyamu-kurlu
wbp	kuja-jana pungu warrmarla
wbp	kingi-patu-jangka?Yipuruyamurlu-jana
wbp	riwarri-manu muku, manu-jana
wbp	nyiyarningkijarra jurnta kangu. Ngula
wbp	Yipuruyamu pina-yanu ngurra-kurra
wbp	nyiyarningkijarra-kurlu, jingijingi
wbp	yanu kirri Jalamukuju, manurla Kijirdi
wbp	yanurnu wapirdi kulkurru-kurra.
wbp	Nyanungurlu payurnu Kaatu yungu-jana
wbp	Yipuruyamu manu nyanungu-nyangu yapa
wbp	pirrjirdi-maninjarla warrawarra-kanyi.
wbp	Yinyarra maralypikingarduyu kalu
wbp	warrki-jarrimi-jiki parra-kari
wbp	parra-kari Yuwarli Maralypirla kuja-ka
wbp	nguru-nyayirni-wangu-piya
wbp	kankarlarra-piya. Yangkangka kuja-ka
wbp	Jijaji jalangu nyinami yungurliparla
wbp	kutu-jarrimi Kaatuku. Nyanyi karlipa
wbp	Yuwarli Tarrukuju kuja kalu
wbp	maralypikingarduyu-patu warrki-jarrimi.
wbp	Kujarlanya karlipa wita ngari
wbp	milya-pinyi yangka-kurluju ngurra
wbp	tarruku-kurlu kankarlarra-kurluju.
wbp	Nyurru-wiyi kujalpa Mujuju nyinaja
wbp	Kaluku Tarrukukungarnti
wbp	ngantirninjakungarnti Kaatuku, Kaaturla
wbp	wangkaja nyanunguku, “Mujuju,
wbp	ngurrju-manta nyampuju Kaluku Tarruku
wbp	yangka-piya-juku kujarnangku
wbp	jurru-kurra-maninjarla milki-yirrarnu
wbp	pirli Jayinayirla.”Junga kujaju.
wbp	Kujarlanya karlipa milya-pinyi yangka
wbp	Yuwarli Tarruku, kuja kalu
wbp	maralypikingarduyu-patu warrki-jarrimi,
wbp	ngulaju ngurra tarruku-piya kuja-ka
wbp	Jijaji warrki-jarrimi jalangu.
wbp	Kaluku Tarruku nyampurla walyangka,
wbp	ngulaju yapangkulu ngurrju-manu.
wbp	Ngulaju wita ngari ngurra
wbp	nguru-nyayirni-wangurla kuja-ka Kaatu
wbp	nyinami. Jijaji Kirajiji kula yukaja
wbp	yali Kaluku Tarruku-kurra yungurla
wbp	warrki-jarri Kaatuku, lawa. Pina-yanu
wbp	nguru-nyayirni-wangu-kurra yungu
wbp	Kaatu-kurlu nyina manu yungu-ngalparla
wbp	payirni Kaatu ngalipaku.
wbp	Ngula-jangkaju, yungulparlipa-nyanu
wbp	jarnkujarnku manngu-nyangkarla
wbp	jungarnirli. Pirrjirdi-manirlipa-nyanu
wbp	yungurlipa-nyanu yulkami manu
wbp	yungurlipa-nyanu ngurrjungka-jarrimi.
wbp	Ngakalku kujalpa-pala Yipuruyamu manu
wbp	nyanungu-parnta Jiira muturna manu
wbp	purlkalku nyinaja, Jiirarlu kulalpa
wbp	kurdu mardarnu, lawa. Kala
wbp	Yipuruyamujulparla wala-juku nyinaja
wbp	Kaatukuju. Nyampukungarnti Kaaturla
wbp	wangkaja nyanungukuju yangka ngaka
wbp	kapurla nyanungu-parntaku Jiiraku yinyi
wbp	kaja-nyanu. Yuwayi, Kaaturlu
wbp	Yipuruyamuju pirrjirdi-manu. Kujarlanya
wbp	nyanungu-parnta Jiirarlu mardarnu kurdu
wbp	Yapa yinya-patu-karirli yangka kuja
wbp	kalu-nyarra putaputa warntarla-mani
wbp	Kaatu-kujaku, yangka-paturlu kuja
wbp	kalu-nyarra putaputa jinyijinyi-mani
wbp	majuku, yapa nyurrurlarlu
wbp	kulankulu-jana purda-nyangu.
wbp	Mardalu-nyarra pakarninjarla
wbp	murrumurru-manu, ngulaju ngula-juku.
wbp	Kulalu-nyarra marda tarnnga-kurra
wbp	pakarnu Jijaji-piya, lawa murnma-juku.
wbp	Junga kujaju. Kaaturlu kula-ngalpa
wbp	yampinja-yani. Kujarlanya karlipa
wbp	kujaju wangkami, “Yuwayi,
wbp	Warlalja-Wiri Kaatu-ka nyinami
wbp	ngaju-kurlu, manu kaju
wbp	warrawarra-kanyi. Kujarlanya karna
wbp	lani-wanguju nyinami. Nyanungu-ka
wbp	ngaju-kurlu tarnnga nyinami warrarda.
wbp	Kulalpaju nganangku yaninjarla
wbp	karlirr-kangkarla nyanungu-kujakuju,
wbp	Tarnngalku kanyanu rdarr-kanyi Juju
wbp	Ngawu-kurra-pinangu. Ngurrju-jangkarlu
wbp	kaji manngu-nyanyi nyiyarningkijarra
wbp	majumaju, ngula-jangka kaji
wbp	karlirr-yani ngari wita-wiyi,
wbp	ngulangkuju kanyanu karlirr-kanyi
wbp	Kaatu-kujaku. Ngula-jangkanya-ka
wbp	majungka-jarri-nyayirni
wbp	karrikarri-wangu-nyayirni. Kujarlaju,
wbp	ngakarrangakarra maju-panu-ka palimilki.
wbp	Pinalkunya kanpa nyina
wbp	Yipuruyamu-kurlukuju? Nyanunguju
wbp	kalarla wala-nyayirni-juku nyinaja,
wbp	manu kala purda-nyanjarla
wbp	warrki-jarrija nyarrpa kuja kalarla
wbp	Kaatuju wangkaja. Kujarlanya Kaaturlu
wbp	milya-pungu yangka kujarla wala
wbp	nyinaja-nyayirni Yipuruyamuju.
wbp	“Kaaturlu-ngalpa pirlirrpa yungu
wbp	palka-jarrinjakungarnti. Kala kularlipa
wbp	pirlirrpa ngalipa-nyangu-kurlurlu
wbp	manngu-nyangu jungarni, lawa.
wbp	Maju-miparlipa manngu-nyangu
wbp	pirlirrpa-kurlurluju.”
wbp	Manngu-nyanyi kankulu yangka wati
wbp	jarukungarduyu, jaru kujalparla marlaja
wbp	wangkaja Kaatuku nyurru-wiyi, yirdiji
wbp	nyanunguju Layija.Kala nyinaja
wbp	yapa-nyayirni ngalipa-piya. Nyurru-wiyi
wbp	yukuri-patuku payurnu Kaatu ngapaku
wbp	warla-pajirninjaku, wangkajarla kuja,
wbp	wantinja-kujaku!” Junga-juku
wbp	purda-nyangu Kaaturluju. Lawa-jukulpa
wbp	karrija yulyurrpu-patuku marnkurrpaku
wbp	manu kirntangiki jika-palaku ngapa
wbp	Yimi Kaatu-kurlangu kangalpa wangka
wbp	Kirijini-jarrinja-wangu-wiyi,
wbp	nyurrurlajulpankulu jiyipi-piya
wbp	nyinaja. Kulalpankulu milya-pungu
wbp	nyarrpa-jarrinjakuju. Kala jalangu,
wbp	Jijajirli-nyarra pina-kangurnu
wbp	nyanungu-kurra. Nyanungurlunya kanyarra
wbp	jiyipikingarduyu-piyarlu yangka kuja
wbp	kajana warrawarra-kanyi nyanungu-nyangu
wbp	Yuwayi, jungarnilirla warrarda nyinaya.
wbp	Kala yungurna-nyarra
wbp	yimi-ngarrirni-wiyi yimi wiri-nyayirni.
wbp	Yulkayalu-nyanu jarnkujarnku. Marda
wbp	kajikankulu-nyanu jarnkujarnku
wbp	murrumurru-mani, manu marda
wbp	kajikankulu-nyanu jangkardu
wbp	majungka-jarrimi. Kuja-kujakujulu-nyanu
wbp	jarnkujarnku yawuru-jarriya.
wbp	Ngaju-nyangu yirdiji Piita.
wbp	Warrki-jarrimi karnarla Jijaji
wbp	Kirajiki. Milarnuju ngajuju
wbp	yungurna-jana Kurdungurlu Wiri nyina
wbp	Kirijini-patu-karikiji. Nyanungu kaju
wbp	wangkami nyarrpa yungurna-jana
wbp	wangkami. Ngajulurlu karna-nyarra pipa
wbp	nyampuju yirrarni yapaku kuja-nyarra
wbp	Kaaturlu milarnu yungunkulurla wala
wbp	nyina Jijaji Kirajiki. Jijaji Kirajiji
wbp	ngulaju Kaatu, manu nyanungukunya
wbp	karliparla pulka-pinyi. Nyanunguju
wbp	ngalipaku Ngarlkinpa, manu
wbp	junga-nyayirni-ka nyinami warrarda.
wbp	Kujarlanya karlipa purda-nyanyi.
wbp	Ngurrju-nyayirni kujaju ngalipakuju.
wbp	12-13 Junga kujaju. Yinyarra tiija
wbp	maju-patu, kula kalu jungangku
wbp	manngu-nyanyi. Ngari kalu puluku-piya
wbp	manu jiyipi-piya nyina, kula kalu
wbp	jungangku manngu-nyanyi yapa-piyarlu.
wbp	Yinya tiija-paturlu kula kalu
wbp	milya-pinyi Kaatu-kurlangu kuruwarri.
wbp	Ngari kalu manyu-pinyi-puka.
wbp	Manngu-nyangkalu-jana puluku manu
wbp	jiyipi. Nyiyakulu palka-jarrija?
wbp	Palka-jarrijalu yungulu-jana yapangku
wbp	pinjarla ngarni. Kuja-piyarlu-yijala
wbp	kapu-jana Kaaturluju
wbp	puuly-mardarninjarla tiija-patuju
wbp	maju-patuju pinyi. Junga kapu-jana
wbp	murrumurru-mani-nyayirni kuja kalu maju
wbp	Wangkamilki karnarla Kaatuku,
wbp	“Yapangku yungulpalurla
wbp	pulka-pungkarla Jijaji Kirajiki
wbp	jalangurlu manu tarnngangku-juku.
wbp	Ngula-juku ngurrju.”
wbp	Nyurrurlaju, milya-pinyi karna-nyarra
wbp	kula kankulu yapa ngalya-kari-piya
wbp	nyina yangka kuja kalu nyina ngurrpa
wbp	yimiki jungaku Jijaji Kiraji-kirliki.
wbp	Pina-jala kankulu nyinami yimiki
wbp	jungaku Jijaji Kiraji-kirliki.
wbp	Junga-juku nyampunya karna-nyarra
wbp	nyampu wangka nyurrurlaku Jijaji
wbp	Kiraji-kirli. Kula kangalpa
wbp	yimirr-yinyi Jijajirli, warrarda
wbp	kangalpa wangka junga-nyayirni.
wbp	Nyampunya Kaatu-kurlangu kuruwarri
wbp	ngalipaku puranjaku kuja kangalpa
wbp	wangkami ngurrjuku nyinanjaku.
wbp	Kuruwarri-ka wangka kuja,
wbp	“Ngaliparliparla ngungkurr-nyina
wbp	Jijaji Kirajiki Ngalapi-nyanuku,
wbp	manurlipa-nyanu yulkami.” Nyampunya
wbp	kangalpa wangka Kaatuju.
wbp	7-8 Wirrkardu-jangka karlipa
wbp	milya-pinyi Jijaji Kiraji, ngulaju
wbp	Kaatu-kurlangu Ngalapi-nyanu. Pirlirrpa
wbp	Kaatu-kurlangu-jangka, manu
wbp	papitaji-jarrinja-warnu-jangka, manu
wbp	yalyu karlinja-warnu-jangka,
wbp	yangka-juku jurrku-juku kangalpa
wbp	yimi-ngarrirni Jijaji-kirliji.
wbp	Ngula-jangka marnkurrpa-jangkanya
wbp	karlipa milya-pinyi nyanunguju
wbp	Kaatu-kurlangu Ngalapi-nyanu.
wbp	Ngajulurluju karna-jana
wbp	warrawarra-kanyi manu pinarri-mani
wbp	ngaju-nyangu Kirijini-patu-kariji.
wbp	Kurdukurdu-piya kajulu nyina ngajukuju.
wbp	Kuja karna purda-nyanyi kuja kalu
wbp	Kaatu-kurlangu yimi junga purami
wbp	jungangku, ngulangkuju kaju
wbp	wardinyi-mani-nyayirni.
wbp	Kaatu kajana yulkami nyanungu-nyangu
wbp	yapakuju. Nyanungu kajana ngampurrpa
wbp	nyinami yungulurla jungarni nyinami.
wbp	Kujarlajulurla nyinaka jurnta
wbp	yaninja-wangu. Milya-pinyi karlipa kuja
wbp	kangalpa Warlalja-Wiri Jijaji
wbp	mari-jarrinjarla ngurrju nyina
wbp	ngalipakuju. Pardakajukulurla.
wbp	Kajirlipa kuja-jarrimi, ngula-jangka
wbp	ngakaju kapurliparla wankaru jirrnganja
wbp	nyinami tarnnga-juku.
wbp	‘Kala yungurna-nyarra
wbp	kurntakurnta-ngarrirnilki ngari
wbp	wita-miparlu. Kamparru kujankulu
wbp	Kirijini-jarrija, ngulajulpankulu-nyanu
wbp	karrikarri-wangu jarnkujarnku yulkaja.
wbp	Kala jalanguju kankulu-nyanu yulkami
wbp	wita-kari wita-kari-mipalku. Kula
wbp	kankulu jukarurru nyinami kujaju.
wbp	“Ngularraju kapunkulu-jana wita-kari
wbp	wita-kari-kirra rdilykirdilyki-pinyi
wbp	yangka yapangku kuja-ka
wbp	rdilykirdilyki-pakarni murlukurnpa
wbp	Kujalparna nyinaja ngurungka nyampurla,
wbp	kalaju Juju Ngawungku putaputa
wbp	jarrwara-manu Kaatu-kujaku. Kalarna
wbp	ngajulurluju warla-pajurnu.
wbp	Ngajulurlurna Kaatu warrarda puraja
wbp	jungarnirli-jiki. Kujarlaju, jalangu
wbp	karnarla jirrnganja nyinami Kaatuku
wbp	ngula-ka nyinami wiringka
wbp	nyinanja-kurlangurla
wbp	nyanungu-nyangurla. Mapirri wiri-jarra
wbp	karlijarra nyinami nyiyarningkijarraku.
wbp	Kuja-piya-yijala, kajinkilirla Kaatuku
wbp	jungarni warrarda nyinami, kajinkili
wbp	warla-pajirni Juju Ngawu ngaju-piyarlu,
wbp	ngula-jangkaju kapurna-nyarra wangkami
wbp	yungunkujulu yaninjarla nyinami
wbp	ngaju-wana kuja karna nyinami wiringka
wbp	nyinanja-kurlangurla ngaju-nyangurla.
wbp	“Yapa nyampu Jiyipi-piya
wbp	ngurrju-nyayirni! Yapangkulu pungu
wbp	nyanunguju, manu-ngalpa yalyu karlija
wbp	watiya warntawarnta-ngurluju.
wbp	Nyanunguju yartarnarri wiri-kirli, manu
wbp	nyiyarningkijarraju nyanunguku.
wbp	Nyanungurlu-ka milya-pinyi
wbp	nyiyarningkijarra, manu-ka nyina
wbp	pirrjirdi-nyayirni. Yapangku
wbp	panungkulpalu ngurrju-pajikarla
wbp	nyanunguju. Nyanunguju ngarlarrpa
wbp	yuntardi-nyayirni nyiya-piya-wangu.
wbp	Yapangku panungku yungurliparlajinta
wbp	pulka-pinyi nyanunguku!”
wbp	Warlalja Napatali-pinkirli
wbp	12,000-palarlu kalu palka-yijala
wbp	Yanjilypiri yinyaju yirdiji
wbp	‘Kumarlpa-manu’. Kuja wantija
wbp	ngapangka ngularrarla, ngapajulu
wbp	kumarlpa-jarrijalku. Yapangku
wbp	panungkulpalu ngapa yinyaju putaputa
wbp	ngarnu. Kala nganangku kujalpa ngarnu
wbp	ngapa yinya, ngulajulpa palija.
wbp	Junga-juku, pipa wita yinyarna manu
wbp	rdaka-jangka nyanungu-nyangu-jangka,
wbp	manurna ngarnu. Lirrangka
wbp	ngaju-nyangurla, ngulajurna pajarnu
wbp	ngurrju-nyayirni ngarlu-piya. Kala
wbp	kujarna muru-pinjarla ngarnu,
wbp	ngulangkujuju miyaluju maju-manu.
wbp	Ngula-jangka, karntaju wuruly-parnkaja
wbp	manangkarra-kurra nyinanjaku
wbp	yinyarlaku. Kamparru-wiyi
wbp	nyampukungarntiji, Kaaturlujurla ngurra
wbp	yinyaju nyurru-juku jijarnu karntaku
wbp	yinyakuju. Wurdujurra-manulparla
wbp	nyiyarningkijarra yungu
wbp	warrawarra-kanyi karntaju yalumpuju
wbp	parraku 1260-palaku.
wbp	Nyiya yinyaju murru? Yinyaju jinta-kari
wbp	kinki-kirlangu yirdi manu
wbp	nyanungu-nyangu nampa. Nganangku kuja
wbp	yinya nampa mardarnu, ngulajulu manu
wbp	nyiyarningkijarra tala-kurlurlu,
wbp	manulu-jana jali-manu talakupurdarlu.
wbp	Ngana-puka kuja nyinaja nampa-wangu,
wbp	kulalu payi-mantarla nyiyarningkijarra
wbp	tala-kurlurlu, manu kulalu-jana
wbp	jali-mantarla talakupurdarlu.
wbp	Ngula-jangka, yangka murntu-pala
wbp	wankaru-patu kujalpalu karrija-juku,
wbp	jintangku wankarurlu-jana yungu
wbp	wirlki-pala ngami yinyarraku
wbp	wirlki-pala marramarraku. Nyampurrarla
wbp	ngamingka, Kaaturlu winjurnu nyiya mayi
wbp	pama-piya yapaku milki-yirrarninjaku
wbp	nyanunguju kulu-nyayirni nyanungurraku.
wbp	Yuwayi, Kaatuju wankaru tarnnga-juku.
wbp	Ngami-paturla panu-nyayirni pama-piya
wbp	winjurnu. Nyanunguju kulu-nyayirni!
wbp	Karnta yinyarlujulpa mardarnu jinajina
wbp	yalyuyalyu manu langa-kurlangu manu
wbp	rdaka-kurlangu manu waninja-kurlangu.
wbp	Nyampurraju pirli kawurlu-jangka manu
wbp	pirli-kari pirli-kari-jangka
wbp	ngurrju-nyayirni-jangka. Rdaka
wbp	jungarni-pirdinyparlalpa mardarnu pama
wbp	mawiya panikinirla. Karnta yinyaju kala
wbp	ngunaja wati panu-kurlu talakupurda.
wbp	Watingki yungulpalu yampiyarla karntaju
wbp	ngunanja-wangu. Kala-jana ngurrju-manu
wbp	tarruku-wati pirli-jangka manu
wbp	watiya-jangkarlangu yungulu yapa
wbp	parntarrinjini kamparru. Karnta yinya
wbp	kujalpa majungka-jarrija warrarda,
wbp	ngulaju kula-ngantalpa mawiya-juku
wbp	winjurnu panikini-kirra.
wbp	Kujalpa yaninjarni yanu, purlajalpa
wbp	kilji-nyayirni kuja:
wbp	Ngula yinya pirrjirdi marramarra
wbp	wangkanjaku lawa-jarrija,
wbp	ngula-jangkarna-jana yapa panu-jarlu
wbp	purda-nyangu yunparninja-kurra
wbp	nguru-nyayirni-wangurla. Yunparnulpalu
wbp	kilji-nyayirnirli kujarlu:
wbp	Ngula-jangkarna nyinanja-kurlangu
wbp	nguru-nyayirni-wangurla, yangka kuja
wbp	kalu kingi-wati wiriwiri nyina.
wbp	Yapalpalu palka nyinaja yinyarlaju
wbp	nyinanja-kurlangu-paturla.
wbp	Kaaturlu-jana yartarnarri yungu yungulu
wbp	wiriwiri nyina Jijaji-piya.
wbp	Nyangurna-jana nyanungurra-nyangu
wbp	pirlirrparlangu. Kamparru yangka yapa
wbp	nyampu-patu kuja kalalu nyinaja
wbp	walyangka, kalalu-jana yapaku jungangku
wbp	yimi-ngarrurnu Jijaji, manu kalalu-jana
wbp	yimi-ngarrurnu yimi yangka kuja-jana
wbp	Kaaturlu milki-yirrarnu. Kuja-jangka
wbp	yapa panu-karirlili-jana pungu. Yapa
wbp	yinya-patu nyinanja-kurlangu-paturla,
wbp	ngulalpalu wankaru nyinaja walyangka
wbp	kamparru-wiyi, kulalurla parntarrija
wbp	kinkiki manu pirliki kinki-piyaku, manu
wbp	kulalpalu mardarnu nampa manu yirdi
wbp	rdakangka manu ngalyangka.
wbp	Wankaru-jarrijalu pina, Jijaji
wbp	Kiraji-piyalu-jana wiriwiri nyinaja
wbp	yapaku 1,000-pala yulyurrpuku.
wbp	Nyiya-kurlurluju yinyaju pinjiji
wbp	ngurrju-manu Kaaturluju? Ngurrju-manu
wbp	pirli yukuriyukuri-jangka
wbp	Nyiya-kurlurluju kirri Jurujulumuju
wbp	ngurrju-manu? Kawurlu-jangka
wbp	ngurrju-manu. Miril-manulpa, ngulaju
wbp	milpa murrumurru-manu. Ngurrju-nyayirni
wbp	“Ngajurna Jijaji. Kajinkili
wbp	jinta-jarri wirlki-pala jaajirla,
wbp	kapurna ngaju-nyangu marramarra
wbp	yilyamirra yungu-nyarra wangkami
wbp	nyiyarningkijarra. Ngajujurna
wbp	palka-jarrija Kingi Tapiti-wana, yangka
wbp	kujalpa nyurru-wiyi nyinaja. Ngajujurna
wbp	yanjilypiri wiri-piya ngula-ka
wbp	mirilmiril-karri kakarrara-ngurlu
wbp	murnmangka-wiyi kuja karla
wbp	parrarl-pantirninjinarni.”
