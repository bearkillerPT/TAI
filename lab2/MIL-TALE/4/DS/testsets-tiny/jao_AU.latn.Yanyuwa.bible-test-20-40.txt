jao	Jinangu wuka alunga liyi-raangaji
jao	liyikiliyi-arduwu ki-Jikaba. Kalu-arri
jao	jabungka nalarrku likili-ardu,
jao	nya-mangaji yalkuyi Jujiba alu
jao	likili-baba, rrankurri-arduwujara
jao	wu-Bila kulu rrankirri-arduwujara
jao	wu-Jilba, kalu-arri jabungka, kalu-arri
jao	namba yukumantharra jibi marda
jao	yukularri yiku ki-malbuwu
jao	nyuwalunganyu-biyiyu. Namba
jao	kalu-wardima awara linji-mangaji
jao	linjikulinji-babalu ki-Jujiba kulu
jao	kili-nu nyiki-biyi alunga ki-Jujiba
jao	Kalu-lhuwarri nguthundiya likili-baba
jao	ki-Jujiba, nguthundiya kalu-lhuwarri
jao	bajinju Jikim naluyirdi jibiyu baki
jao	yukularriyu, kalu-yukuma jibi wiji yiku
jao	nyuwalunga-biyiyu. Kala-ka bajinju
jao	wujurlu nyamba-wudurrumarithawu ngaliwa
jao	ka-arri wambu nya-mangaji Jujiba, wambu
jao	kawula-arri nyiki-biyi baji Yiburun.
jao	Kulu ka-arri mili alunga,
jao	“Barni-ramantha marda
jao	barni-wurrubantha yilirri nyikungu.
jao	Winarrku rru-yibarraya wajkaliya
jao	lawarra baji munjimunji ngala
jao	barni-ramantha.” Minja ka-wukanyi
jao	nganinya alunga ngala minja
jao	kumba-wukanyi na-wurdu, “Baku
jao	karna-lhungkumala nyangathi-anyira,
jao	karna-rdumala kariwajka nakari lawarra.
jao	Baku ka-wanila wunyathalu yilalu,
jao	karni-jala yamulu yilalu.”
jao	Kulu kalu-wani ngamaliya barra bawuji
jao	yilalu ki-malbungku ki-Jikaba naluyirdi
jao	jumbalawu yiku ki-Jujiba. Kalu-wingka
jao	bajinju yilalu, kulu kalu-mirnima
jao	nya-mangaji jumbala nyuwalunga-biyiyu,
jao	kulu kalu-warndima yiku, “Biyi!
jao	Ngandarra jinangu jumbala yilirriwiji
jao	kanu-nirri wumbiji? Jinangu nyikungu
jao	Ngala yiwa Jujiba, kumba-ngarrarnma
jao	anku, ka-wukanyi anku, “Ngabiyarra!
jao	Waraba karni-biyarru walkurr yindaa
jao	kangka karnili-yibarra jabungka marnaji
jao	yiwa nyungkinku-wangu. Karnili-yibarra
jao	ngarna wirdi marnaji ki-awarawu wiji.
jao	ngala ngarna, karnamba-ngarrarnma yiku
jao	kulu karnamba-yiwa yiku,
jao	karna-wardanka. Kulu kilu-murdirri
jao	barra jinangu jumbala, kila-nda
jao	ngathangka kulu kiya-wuluma winkandu.”
jao	Kulu baji barra, wundururra barra,
jao	kawula-mawuranga awara, rri-ja
jao	jawinawujara yiku ki-king.
jao	Kawula-mawuranga awara ruthuruthu yiku
jao	nyuwarrkulu baki yiku nyuwarrkulu.
jao	kangka winarrku karakarra kamalu-rduma
jao	nakaringu nyungku-nganunga ki-awarala,
jao	nganunga liyi-wuluwu liyi-Yiburu, kulu
jao	karnala-ka marnajinju. Kulu mili
jao	winarrku barra karnilu-yibarra
jao	rdirrirrantha arndaarnda winarrku,
jao	kurdardi karna-wardimanma awara.
jao	Nganinya kanhi-nala yiku ki-king,
jao	Ka-arri Jujiba arndaarnda bajingulaji,
jao	kanymarda lhabayi ka-arri arndaarnda.
jao	Kulu bajingu barra kilu-mawuranga
jao	ki-king awara. Karnila-kala na-ja
jao	na-wulangi na-walkurra,
jao	karnalu-wundarrba na-wulangi narnu-wini
jao	Nayil. Kumba-mawuranga alarrinjarra
jao	nungku-ja nungku-wulanginda.
jao	Kulu katharra-mawuranga awara,
jao	ngatharra barra bajingulaji wundururra.
jao	Kilu-mawuranga ruthuruthu yiku baki
jao	ngarna karna-mawuranga ruthuruthu
jao	ngatha, nya-mangajiwuthu kanymarda
jao	yunduyundumanthawu awara ngatharranga.
jao	kulu nyala bajanda a-mangaji
jao	a-ngurlingurli a-kawurna. Kulu bajingu
jao	karna-lhuwarri nakaringu walkurrngu.
jao	Kalu-murdirrila barra bajarnaji wumba
jao	ku-yirdardi kurdandu ma-ngarra, wudurru
jao	jakarda ka-arri, kalu-murdirrila,
jao	kangka ngulakari ka-nmala wirndajku...i
jao	awara, wirndajku, bardabarda
jao	ki-wudurruwu, ruku awara narnu-wardi
jao	Ka-nmala wirdi lukuluku ki-barrawula
jao	ngalangantharra awara ki-mayangka
jao	Yijiba wiji,” nganinya ka-arri.
jao	Kulu baji barra ka-arri Jujiba
jao	yurrngumantha kulu kumba-kajakajama
jao	kanymarda yiku, mayaniwujara,
jao	rrankirri-arduwujara wu-Ajinada.
jao	Kawula-yanjarri baji ngaliwa lhabayi
jao	Kulu jinangu nyarrku Binjamin kulu
jao	Jujiba, rri-ja barra kanymarda
jao	kawulamba-mirnirri rra-arrkula
jao	rrawulangarra-wibi. Ka-arri barra
jao	jinangu Binjamin wambu nyiki-biyila
jao	kangka ka-wardirri na-wurdu malbu barra
jao	Jikaba, nungka ka-wardirrinjima awara
jao	yiku ki-buringku, yiwa kurdardi
jao	waninjawu kariya, kulu kurdardi barra
jao	kili-janma aluwa jinangu ngulakaringu,
jao	ngala nalarrku li-wirdi kalili-ja
jao	bajinju Yijiba angula.
jao	Namba nya-mangaji nyirrunga-anyira
jao	ka-wingkala marnajinju, kulu
jao	kirrirna-lhaala barra yirru li-yabi,
jao	yurlurr wukanyinjawu kalngi wuka. Namba
jao	kurdardi ka-wingkarru, kulu bajingarna
jao	barra karna-lhaala yirru li-wardi,
jao	kirru-warndimanji. Nganinya
jao	kirrirna-lhaala wayi barra yirru. Kulu
jao	jirrirni-nanji kalngiya, kurdardi
jao	kirru-lhuwarriyu marnajingu,
jao	kirra-nmanthanama wambu marnaji namba
jao	kurdardi ka-wingkarru marnajinju
jao	nyamba-wukanyinjarra, ka-wirnirri
jao	nakaringu aluwa, ka-wingka
jao	nyamba-rarrinjarra kangka li-ja
jao	likili-baba wurrbi. Namba kumba-lumbuma
jao	na-wurdu kulu mili ka-wani aluwalu
jao	barra bajinju wukanyinjalu. Kulu
jao	kilu-ruthuruthuma ambuliyalu Jimiyan,
jao	nya-mangaji wirdi ngulakari yilaa
jao	ki-Rubin, kilu-ruthuruthuma, kulu
jao	kalili-jirrinyma li-mangaji likungu
jao	li-jawina kalu-rdirrirra jinangu barra
jao	Jimiyan ngalalu nganambaji nalarrku
jao	likili-baba nyala wunkanantharra. Kulu
jao	kalu-lhuwarri barra nakaringu yilaa,
jao	alu wiji likili-baba.
jao	Kulu namba kirru-wanila mili
jao	marnajinju, kirra-kala nya-mangaji buri
jao	nyirrunga-anyira yirruwa,
jao	barni-murdirrinja karna-ngayamala barra
jao	yirrunga kulu karna-yabirrila yirrunga
jao	ngarna-wurdu, kirrirna-lhaala barra
jao	yirru karnirri-nu kalngi wuka, kurdardi
jao	li-yinjatha yirru. Kulu ngulakari barra
jao	karni-nma nyirrunga-baba, kulu
jao	kirru-wanila yankumantharra
jao	nya-mangaji, marda kirrirna-ngundarra
jao	barra ma-ngarra barra yurrulu,’
jao	nganinya barra ka-wukanyi barra
jao	nganunga.” Kalu-arri nganinya yiku
jao	nyuwalunga-biyiyu ki-Jikaba.
jao	Kulu malbu Yijrayil, ka-wukanyi alunga,
jao	“Ngala ngalhiyu kirri-nu, ngalhiyu,
jao	jinangu nyirrunga-anyira?
jao	Jarnirru-wardimanji mili
jao	Kulu ki-Jujiba, ngaliwa kila-kala
jao	Binjamin aluwa, kulu ka-wukanyi nyuwiku
jao	ki-jawinawu ki-wirdiyu, “Linya-kaya
jao	li-ja li-wulu nyungku-ngatha
jao	kambalamba-wudurrumala mukunjarna, baji
jao	darrkirla awara, kangka wirndajku
jao	barra. Nya-ramaya buluki kulu
jao	wubalubaya na-warnnyibirri
jao	Kulu ngulakari barra, Jujiba ka-wingka
jao	bajinju, kulu kalu-wingka barra
jao	arndaarndalu, kala-ka barra nya-mangaji
jao	barra yumbulyumbumantha ngundayawu
jao	yiku. Kulu kala-nba wajkaliya mududu
jao	Kulu jinangu, nya-mangaji banikin
jao	marringaya nya-ngatha, ma-jakarda
jao	ma-mani karna-ngunda bayimanthawu
jao	nya-mangaji, nya-yibarraya
jao	nyuwu-mangaji yilaa ki-buyiyu rrungkiku
jao	rru-bayikila nungkandu-mulungka!”
jao	Kulu nganambaji barra kilu-yibarra
jao	ma-mangaji barranamba ma-kingkirra
jao	alunga, kilu-yibalyibarra...i, wiji
jao	kilu-wayatha awara alunga.
jao	Kulu ambuliyalu ki-wirdiyu ka-yarrba
jao	barra nya-mangaji jawina, karrila-kala
jao	a-bayiki barra arndaarnda, kurdardi.
jao	Kulu nyuwu-mangaji mili ngulakaringu
jao	nyiki-anyirawu ka-lhanka, karrila-kala.
jao	Kurdardi yiku. Kulu mili yurrulu
jao	kiwa-lhankalarra rrungkalunga
jao	rru-bayikila nuwalarrkulu. Kurdardi
jao	kilu-wakaramanma. Kulu ngulakari barra
jao	ki-buriyu ki-Binjamin rrikungu
jao	a-birndawara, karrili-nma nanda-mulu,
jao	ka-lhanka arndaarnda, kila-kala marniwa
jao	barra, wakara nya-mangaji banikin.
jao	“Yiya! Marniwa barra nya-mangaji!
jao	Marniwa nya-mangaji banikin yilaa,
jao	Kulu kaninyamba-ngarriinyma,
jao	‘Kurdardi nya-mangaji yalkuyi
jao	kila-ndarru nyiki-biyi. Namba
jao	ka-lhuwarrinjima, kila-ndayima, kulu
jao	kumba-mirranjima nyiki-biyi.’
jao	“Wirdi, kirna-barlirra! Ngarna
jao	karna-nmala marnaji jawina nyinku ngala
jao	nya-mangaji yalkuyi nyi-jaya aluwa
jao	linjikulinji-babala, ngala karna-nmala
jao	“Yarlajka rru-waniya wunyathalu
jao	yilalu! Nyirri-naya ngandarra
jao	ja-arrinji awara marnaji! Nyirri-naya
jao	wunyatha ngatha, marningarna ngarna
jao	Jujiba, jarnini marnaji wirdi
jao	ki-awarala Yijiba. Karnili-yibarra
jao	ki-Yijandu ki-Kud wirdi nyuwu-ja
jao	ki-awarawu marnaji Yijiba. Kulu
jao	nyirri-naya ka-wingkala marnajinju
jao	ngathangkalu, wingkayawu marnajinju
jao	Kulu linyi-naya jalirni-jirrinymanji
jao	mili, nyala-kaya wilbarra aluwa
jao	nakaringu marnajingu Yijiba,
jao	liyalungaliyi-ardubirriyu, kulu
jao	liyalungaliyi-nhanawawu kulu marda
jao	nyuwirrunga-biyiyu. Lu-wingkaya aluwa
jao	“Nyangathi-ardu Jujiba, bajiwa ngatha
jao	lhungku,” nganinya ka-arri.
jao	“Ka-yabirri barra ngatha awara.
jao	Karna-wingkala barra nganthalu yiku
jao	ngalingarna lhungku,” ka-arri
jao	Li-ja barra likili-murima ki-Jikaba
jao	marda, likili-ardu ki-Libayi: jina
jao	wirdi Kirijun, kulu ngulakari yilaa
jao	Kuwatha, kulu ngulakari yilaa Mirari,
jao	li-ja barra likili-ardu ki-Libayi.
jao	Jina barra nyiki-murima ki-Jikaba,
jao	nyiki-ardu ki-Dana, jina Yujima. Kulu
jao	li-ja barra likili-murima ki-Jikaba,
jao	likili-ardu ki-Nabaduli: jina wirdi
jao	Jajil, kulu ngulakari yilaa Kuni, kulu
jao	ngulakari yilaa Jijira, kulu ngulakari
jao	yilaa Jilima bawuji. Li-ja barra wiji
jao	likungu barra ki-Jikaba nakaringu andaa
jao	wu-Bila barra, a-mangaji a-jawina wumba
jao	ki-Liban kayilu-ngunda
jao	rruwikurru-arduwu wu-Rijil, li-ja barra
jao	nakaringu andaa wu-Bila, li-7-bala,
jao	Kulu bajingu barra kalila-ka ki-Jujiba,
jao	kalila-ka nyiki-biyi baki likili-baba
jao	yilalu, nganthalu king. Kulu yiwa barra
jao	yiwalumba ka-wingka ambirriju
jao	arndaarndalu barra. Ka-wukanyi barra
jao	yiku ki-king, kalili-nu yiku
jao	likili-nganji barra, nganinya ka-arri;
jao	“Wirdi! Wunyatha kulu alu
jao	lingathili-baba, kalu-wingka karakarra
jao	nakaringu Kinin. Kala-ka marda aluwa
jao	nyalunga jibi kulu buluki kulu
jao	yukularri kulu yumbulyumbumantha bawuji
jao	nyalunga. Kulu kalu-yibanda bajalu
jao	Kujin,” nganinya ka-arri yiku.
jao	Kulu nyungku-ja barra ki-Jujiba,
jao	kalila-ka likili-nganji kulu nyiki-biyi
jao	nguthundiya bajinju barra ki-awaralu
jao	Kujin, Kujin marda Ramiji na-wini,
jao	kanymarda. Kalilu-ngunda awara,
jao	nya-mangaji barra nguthundu, marringaya
jao	alunga nuwalarrkulu liyi-jibiya Kujin,
jao	kalngiya marringaya barrawumba
jao	kili-jirrinyma ki-king. Kulu marda yiwa
jao	barra ka-arri baji aluwa
jao	yabilyabimantharra awara alunga barra
jao	na-alanji, alu anmanthawu baji.
jao	Kulu alu barra li-jibiya baji Yijiba
jao	li-wulu wiji, kalu-arri li-jawina yiku
jao	ki-king, li-mangaji lukuluku
jao	nyungku-mangaji ki-awarala, likungu
jao	barra kalu-arri winarrku.
jao	Kulu yurrulu mili ka-wukanyi Jikaba
jao	yiku, “Kawa kajakaja!
jao	Nyamba-yibarraya nda-marliji ngathangka
jao	rarrama, kulu nganambaji barra
jao	nganhi-naya!” Kulu Jujiba,
jao	kumba-yibarra na-marliji, mili yurrulu
jao	barra ka-wukanyi yiku, yiwa
jao	waninjangumanthawu barra bajinju
jao	nyungkiku ki-awaralu Kinin. Kulu
jao	Jikaba, ka-yabirri na-wurdu yiku, kulu
jao	kilu-barlirra ankaya Yijan Kud
jao	yabimanthawu awara yiku nganinya,
jao	ka-arri baji, mududu barra, bawuji.
jao	Baki nalarrku kalu-wingkalwingka aluwa
jao	naluyirdi ki-wilbarrawu kulu ki-wawiyu,
jao	alu wiji nalu-rarrawumba
jao	kalu-lhuwalhuwarri...i akarriya bajinju
jao	Ngala Jujiba, ka-arri alunga,
jao	“Barni-wardankaya rra-nmaya! Kurdardi
jao	Kud ngarna, ramanthawu yirrunga wirangu
jao	nuwarnu-wardiyu, kurdardi.
jao	Kalu-arri baji baki malbu
jao	kumba-minmirra kulu kumba-mirra.
jao	Kanda-arri andalumba a-Niyumi
jao	nandayirdi ankirri-arduwujaranguwu.
jao	Kulu a-Niyumi kanda-wukanyi anku
jao	wu-Rutha, “Yuwarni, bawuji
jao	rra-kayibanthangathangkalu barra,
jao	janda-lhuwarrinji a-ja,
jao	yinkurra-milkamba, janda-waninji
jao	aluwalu linjankulinji-nganjilu kulu
jao	jingkanku yi-yijandu. Marda yinda,
jao	bawuji waniya andaa!”
jao	Baki kanda-wingka, karrandi-ja barra
jao	wu-Niyumi nambiwuthu kulu a-Rutha
jao	kanda-wingka minja bajinju
jao	nyungku-mangaji ki-awaralu, nya-mangaji
jao	badiki baji ka-arri wumba nya-mangaji
jao	kalu-yirdardinjangundayaninya,
jao	ma-ngabiya ma-bali baji. Nya-mangaji
jao	awara badiki niwarrku nyikungu ka-arri
jao	ki-mirningiyawu na-wini Buwaj,
jao	nyiki-nganji ki-Yilimilika nya-mangaji.
jao	Kulu kanda-arri barra baji, bawuji
jao	jabungka kanda-wingkayaninya ngulakari
jao	aluwa mujinjarra namba nuwarrku wumba
jao	kala-ndayaninya. Kiwa-nbayaninya
jao	nakaringu aluwa ngalalu rdumantharra,
jao	ngalanda ngulakari kanda-wingka
jao	Kanumba-ngarninyma a-Rutha,
jao	“Kirna-barlirra ngabinya, nya-yabi
jao	jimu ngatha, janha-yabimanjimu
jao	ngarna-wurdu. Yinda barra
jao	nya-walkurrawala, ja-wukanyinjimu
jao	ngatha narnu-yabi barra ngalingarna
jao	marnajingarna a-nganji, minja a-buyi.
jao	Kurdardi karnima a-jibiya marnaji
jao	yinkurra-nganji barramarni li-ja
jao	li-jawina linkungu, kurdardi, ngala
jao	minja ngarna a-nganji a-buyi, ngala
jao	ja-wukanyinjimu ngatha yabimantharra,
jao	janha-yabiman jimu ngarna-wurdu,
jao	kirna-barlirra,” kanda-arri nganinya,
jao	A-Niyumi kanda-wukanyi anku, “Yiya,
jao	a-kayibanthangathangkalu, narnu-yabi
jao	nganinya jimu jabungka, aluwa
jao	nungkalarrku linji-yibuwunyarrala
jao	jabungka ki-badikila nyikungu ki-Buwaj.
jao	Barni-wingkaya nungkalarrku nambiwuthu,
jao	kangka kirnalu-wardimanma
jao	linji-wulungku nungkalarrku.”
jao	Bawuji barra ka-wukalukanyi nganinya
jao	barra anku, “Jarna-yalbanganji
jao	ankaya, ki-Wirdiwalangu
jao	kirnilu-mirlirlmirlirlmala, ngabiyarra.
jao	Yinda a-marringaya. Barranamba
jao	ka-arrinyu anku wu-Niyumi kulu marninda
jao	barra ka-wingkanhu ngathangkalu, ngarna
jao	malbu, yinda barra yabimanthawu awara
jao	liyinganungaliyi-nganjingku, kalngiya
jao	rra-marringaya marninda. Waraba mili
jao	ka-wingkanma winkandu nganthiwuthu
jao	linji-jakardalu linji-yumbuwarralu,
jao	yalbanganthalu yinda alinda arrinjawu
jao	aluwa, kurdardi ka-wingkanma yilalu
jao	ki-arrkulangku aluwa, kurdardi.
jao	Ka-wingkanhu ngathangkalu, ngarna
jao	kangka nyawulanga-nganji kalngi
jao	rriyi-mangaji wumba ka-nmanhu wulaa
jao	wu-Niyumi rrankirri-arduwujara, kalngi
jao	a-marringaya yinda. Ki-Wirdiwalangu
jao	barra kirnilu-yabimala,” nganinya
jao	ka-arri Buwaj anku wu-Rutha.
jao	Bawuji barra Buwaj ka-wingka ankaya
jao	barra bajinju barra nyungku-ja
jao	ki-walkurrangku ki-barrawulu
jao	Bidiliyima, alu nyamba-wukanyinjawu
jao	barra ki-awarawu baki rruwu-mangaji
jao	barra wu-nhanawayawu wu-Rutha. Barra
jao	baji ka-ngalba nungkarnu-mulungka
jao	ki-barrawula, kulu li-mangaji nalarrku
jao	li-wurrirri li-wulu, kalu-wingka
jao	bajinju, kalu-yibanda baji, alu
jao	nyamba-wukanyinjawu marnarnaji
jao	narnu-yuwa. Ka-wingka bajinju Buwaj,
jao	kulu ka-yibanda. Nyarrku mili
jao	nyiki-baba ki-Buwaj, nya-mangaji wumba
jao	karrili-nu a-Rutha yiku, ka-wingka
jao	bajinju. Bawuj ka-wajba yiku,
jao	“Ngabinya! Kawa wingkaya marnajinju
jao	mingkiyalu!” Ka-wingka bajinju,
jao	Ngala li-mangaji li-wurrirri li-wulu
jao	mingkiya kalu-arri nykarrinjarra, kulu
jao	nalarrku wumba kalu-arri minja baji
jao	mingkilmingkiya, kalu-ngayama bawuji
jao	wakulamba. “Marninganu nganinya
jao	nykarrinjarra.” Baki kalu-arri mili
jao	yiku barra nganinya, “Bawuji barra
jao	janu-wukanyinji ankaya yiku
jao	ki-Wirdiwalangu, kayilu-yabimala
jao	rinku-wangu, kanumba-kulhakulhamala
jao	barranamba linkili-ardu kala-nmala
jao	barranamba wu-Rijil kalu-arri,
jao	kanumba-kulhakulhama baki a-Liya,
jao	li-jakarda marda baki Jikaba
jao	nyalunga-biyi, kalu-arri li-jakarda
jao	likili-ardu, nganinya barra, nganambaji
jao	kanumba-kulhakulhamala marda
jao	rinku-wangu. Janu-wukanyinji yiku
jao	ki-Wirdiwalangu mili, yinda anmanthawu
jao	mili yurrulu danyawiji aluwa
jao	linji-wulungka linji-Yiburatha, baki
jao	yinda yabiwiji wurrbingu marnaji
jao	Ka-wukanyi Jijaj wulanga, “Wambu
jao	wandi arlku! Kawa! Nganhimbala-wandarra
jao	ngarna! Kimbala-rdumanthaninya arlku
jao	ambuliyalu; bawuji barra kimbil
jao	irna-yangamala rdumanthawu li-wulu
jao	Kulu kalu-ruwama yiku wakulamba, kulu
jao	alulumba kalinyamba-yalbanga, “Ngani
jao	baji jina mirningiya, ngani? Namba
jao	ja-wukanyinji ki-wabudawu marda
jao	ki-lhambijiyu kulu jiwa-binji yiku;
jao	jila-yngkarrinji arrkulamantharra.”
jao	Kulu kilu-yalbanga jababa,
jao	“Barni-jantha nganunga nyungkarrku
jao	ki-awaralu; wambu marnaji kana-ma.”
jao	Ka-arri Jijaj, “Waraba barra.
jao	Ka-lhuwarrila aluwalu
jao	linjinkulinji-nganjinyu, kal inyi-nala,
jao	‘Karna-arri murdu, wardimbangu
jao	ngawulu mankanda ngathangka karna-arri
jao	ambuliyalu ngala ka-wingka ngathangkalu
jao	jababa Jijaj, kilu-jujunyma ngawulu
jao	jakarda nakari mankanda ngathangka;
jao	bawuji barra, yamulu jarnini lingi
jao	barra’; nganinya kalinyi-nala
jao	Kumba-ngarninyma alunga Jijaj,
jao	“Lirru-ngundarra ma-ngarra
jao	nyamba-wudurrumanthawu!” Kalu-arri
jao	yiku, “Nganu barra, kanu-wingkala
jao	rdumanthalu ma-ngarra alunga? Marnalu
jao	li-jakarda li-wulu, li-mijimbangu, kulu
jao	ma-jakarda ma-mani rdumanthawu
jao	ma-burlurlu alunga, ma-kijululu
jao	nu-miji, waraba nganuwa kuwima
jao	nu-rarrawumba, ku-kularrkularr nganuwa
jao	ngabaya nya-mangaji, kalu-wardanka
jao	Bawuji barra kalu-lhakanba karanka
jao	ki-jayngkaa; ka-wukanyi alunga Jijaj,
jao	“Barni-wukanyinja ngatha rra-nmaya!
jao	Barni-wukanyinja nganunga Mujij wula
jao	Yilaja; mirningiya ngarna karankangu;
jao	baku karnalu-ramala, kurdan karna-nmala
jao	ngabangaku; baku barra karna-walanymala
jao	lhungku; bawuji barra ngatha
jao	kirru-wukanyila ngalingarna lhungku.”
jao	Ka-arri Jijaj yiku, “Ngalhiyu
jao	ka-wukanyinyu ngatha ‘Namba yinda
jao	wunungu?’ Jarnini wunungu
jao	yabimanthawu, kalngiya wunungu. Namba
jao	kirnila-yngkarrinjima kurdandu
jao	ki-arrkulangku, namba kila-kanjima wuka
jao	ngatha, kulu jarnini wunungu
jao	marakamanthawu nya-mangaji”, nganinya
jao	Kili-nma jumbal a lhangka nya-mangaji
jao	kilu-walima wajkaliya, ka-alarri
jao	yarlayka, ka-wingka yilalu ki-Jijaj.
jao	ki-yirrikirrila wukungka Jijaj; bajalu
jao	nalarrku lu-wulu, kalu-yibarra jumbala
jao	alunga wajkaliya yabayabala ambirriju
jao	ki-jababawu; mili nalarrku li-wulu,
jao	kalu-ma wurnda na-yala, wanjirriji
jao	kalu-yibarra wajkaliya yabayabala;
jao	nganinya kalu-yibarra yabimanthawu
jao	awara yiku kangka kalinyamba-riyarraba
jao	Kala-yngkarri Jijaj wukanyinjarra baji
jao	arndaarnda, kalinyamba-wukanyi,
jao	“Ngandarra kambala-ramala yundulu
jao	nya-mangaji, ngandarra?” Nganinya kal
jao	inyamba-wukanyi ramanthawu Jijaj,
jao	kalu-wardanka yiku kangka kala-yngkarri
jao	jababa linji-wulungku, waraba
jao	kalala-yngkarr inma li-wirdiwalangu,
jao	Jijaj kala-yngkarri, kulu kalu-wardanka
jao	yiku li-mangaji li-wirdiwalangu, kal
jao	inyamba-wukanyi ramanthawu yiwa.
jao	Baji li-wirdiwalangu, nalarrku
jao	li-wirdiwalangu nyuwiku ki-barrawuwu
jao	wunyathawu marda nalarrku
jao	li-wirdiwalangu kalu-mil
jao	irdimanthaninya li-wulu nuwarnalunga,
jao	alu barra, li-wirdiwalangu
jao	wayathantharra, kal inyamba-wukanyi
jao	lhawumanthawu yiku, alulumba kalu-arri,
jao	“Yiwa barra, kalilu-marakama nalarrku
jao	ngala waraba kumba-marakamanjima,
jao	waraba yiwa barra. Kalu-wukanyi
jao	li-wulu, ‘Yiwa barra Kurayij, yiwa
jao	barra kalili-nu ki-Kada janthawu’,
jao	kalu-wukanyi li-wulu, ‘Yiwa barra
jao	wirdiwalangu kinga alunga liyikul
jao	iyi-nganjingku ki-Yijriyil
jao	ki-wankalawu’, nganinya kalu-arri
jao	42-43 Nambiwa waka barrawula
jao	mirningiya, na-wini Jajiba, jibiya
jao	Arimathiya nya-mangaji, ka-arri wirdi
jao	alunga liyi-wuluwu liyi-Juwu baji
jao	Jirrujalima, yabiwiji alunga, marda
jao	nya-mangaji ka-arri yukumantharra barra
jao	yiku ki-Kada anmanthawu wirdiwalangu
jao	kinga alunga liyi-wuluwu, yiwa barra
jao	Jajiba. Kumba-wukanyi na-wurdu,
jao	“Ngabungabu awara marniwa kulu
jao	rikarrarikarra Jarirdi, kambala-thala
jao	kurdukurdula; karna-nmala ngarra;
jao	karna-wingkayani yilalu ki-wirdiwalangu
jao	ki-Bilada, karna-yalbanga rdumanthawu
jao	ngabangaku nyala bajiwa ki-wurndaa”,
jao	nganinya ka-arri nya-mangaji Jajiba.
jao	Kalu-walanyma nungku-ajinjala,
jao	kalu-wuluma bajingu kangka
jao	kalu-wardirri nalu-wurdu; kalu-arrkama
jao	nalu-manka; barni-wukanyinja kalu-arri
jao	kangka kalu-wardanka; kurdardi
jao	kalali-nanma nalarrku, alulumba
jao	kalu-laa awara; bawuji.
jao	A-bardibardi jandini; ngalanda
jao	a-yalkuyi waraba danda-rdumanma
jao	bardarda, kulu kanda-bardibardirri,
jao	ngala kawul ilu-ngunda bardarda ki-Kada
jao	wula nyanki-wangu, bajiwa nya-mangaji
jao	bardarda wurdula andaa. Wirdiwalangu
jao	barra Kada, wunungu, waraba
jao	barlkibarlki yiwa, yiwa wirdiwalangu,
jao	kalngiya barra wunungu jiwini Kada.”
jao	Kulu karanka ka-lhakanba jawina yiku
jao	ki-Kada, kala-kala baji, kulu
jao	na-rlangan karnu-mirnngarri nakaringu
jao	ankangu ki-Kada, karnu-mirnngarri
jao	lukuluku aluwa, kalu-wardanka kurdandu
jao	Kulu li-mangaji, nakalu-yukumanthaninya
jao	jibi, kalu-wani ki-awaralu
jao	nyungkalunga, kalinyamba-wukanyi,
jao	“Marringaya barra jiwini Kada,
jao	wirdiwalangu jiwini, kilija jawina
jao	nyikungu nanthawu ngambalanga
jao	ki-bardardawu; kambala-kala bardarda;
jao	ka-wukanyi ngambalanga kalngi wuka
jao	Kada, jiwini wirdiwalangu barra,
jao	marringaya”, nganinya kalu-arri.
jao	Kawulilu-yalbanga, “Ngalhiyu
jao	kimbala-yarrba ngatha, ngalhiyu? Jina
jao	barrawu nyikungu wunyathawu, wunyathawu
jao	ngatha; yabingala karna-arri marnaji.
jao	Ngalhiyu yimbala rri-manji ngatha
jao	karna-arri wambu marnaji, ngalhiyu?”
jao	Kulu baku li-mbangu li-wulu, li-jibiya,
jao	lukuluku ki-mayangka ki-awarala Judiya,
jao	kalinyamba-wukalukanyinjaninya yiku
jao	ki-Jijaj li-mangaji wayathantharra,
jao	kalu-arri, “Wunungu nya-mangaji
jao	Jijaj, ja-wukanyinji wuka wunyathawu,
jao	kili-ja ngambalalu wunyathalu.”
jao	Ngalalu kalinyamba-darlbirra baji
jao	li-jawina liyiku, kalu-yalbanga,
jao	“Wirdi, nyala marnalu li-ja li-nganji
jao	nyungku-ja ki-mayangka, li-ja li-wirdi
jao	nganunga, nganu li-Juwu likili-nganji
jao	ki-wankalawu ki-Yijriyil. Nganthimbala
jao	kilinya-jujunymala li-mangaji, kulu
jao	nganu barra li-Juwu nganulumba, waraba
jao	alunga nuwalarrkulu? Nganthimbala kal
jao	inya-jujunymala? Nganthimbala yinda
jao	wirdi nganunga? Nungka nyalalhurrku?”
jao	kulu na-ngawulu ki-Yijanku ki-Kada,
jao	marringaya. Ki-Kada, kilu-lhungkuma
jao	Jijaj wumba ngabangaku ka-arri. Bajingu
jao	ngarabala kambala-lhaa yiwa nyiki-ardu
jao	kalngiya wunungu, yabi, nya-mangaji
jao	Jijaj Kurayij, ngambalanga Wirdiwalangu.
jao	Kangka karnilu-maramarama Wunyathalu,
jao	ngarna wukanyinjawu alunga liyi-wuluwu
jao	liyi-jakardawu, alu nykarrinjawu
jao	Wirdiwalangu Jijaj, Karnilu-yibarra
jao	milirdimanthawu li-wulu, nalarrku
jao	li-wulu li-Kurika baki nalarrku
jao	li-nganji, nalarrku wumba jalini
jao	li-mirdan ki-awarawu baki nalarrku
jao	wumba jalini li-manji ki-awarawu.
jao	Jalinyamba-wukanyinji, “Ngambala
jao	li-mirdan,” ngala kurdardi, li-manji
jao	jalini li-yakayaka ki-awarawu,
jao	jalu-yakayakirrinji.
jao	Li-mangaji, kurdardi kalima lingi,
jao	li-yakayaka jalini. Namba
jao	jalalu-warrangkayi kulu kurdardi kalima
jao	nganinya ngulakari, minja
jao	jalalu-warrangkayi winarrku. Kurdardi
jao	kalalu-manmarralanganj ima
jao	lalungali-nganji, kurdardi
jao	kalu-rarrinjima alunga nalu-wurdu,
jao	nganinya jalini li-wardimbangu,
jao	wurluburlu nalu-wurdu nuwarnu-wardiyu
jao	Ngala Kada, ka-wardirrila na-wurdu
jao	alunga, ka-yinjathirrila alunga wirangu
jao	narnu-wardi narnalunga. Kurdardi
jao	kumba-riyarrabarru alunga ngala
jao	ka-yinjathirrila na-wurdu alunga
jao	nuwarnu-wardiyu wakulamba.
jao	Bawuji barra kulu Kada, nganinya
jao	ka-nmala alunga liyi-wuluwu wiji barra,
jao	baku ngaliwa kilu-maramaramala Jijaj
jao	Kurayij, yiwa ruthuruthumanthawu
jao	li-wulu, ruthuruthumanthawu li-mbangu
jao	wumba jalini li-yabi barra nalu-wurdu
jao	nyamba-nykalanykarrinjarra barra, mili
jao	li-mbangu nalarrku barra wumba jalini
jao	li-wardi nyamba-nykalanykarrinjarra
jao	barra nalu-wurdu barra. Na-ja barra
jao	narnu-yabi wumba jalili-nanji li-wulu.
jao	Li-mangaji barra li-winkanda, kurdardi
jao	kalima li-rduwarra, ngala minja
jao	kala-nykarrinjima Kada nalu-wurdu,
jao	li-mangaji kalala-nganjima
jao	nungkalarrku, “Li-mangaji
jao	li-marringaya jalu-ngayangayarrinji
jao	yiku ki-Kada.” Ngala yirru,
jao	jirrala-nganji yirru li-rduwarra,
jao	bajarnu yirruwa narnu-yuwa ki-Mujij
jao	balirrantha, jirrala-nganji yirru
jao	ngajbirrinjawu nuwu-mangaji,
jao	“Li-mangaji li-wardimbangu!
jao	Jalu-ngajbirrinji nuwarnu-yuwawu
jao	Nganu yamulu. Nganu-wardimanthani
jao	awara, yabimanthawu awara yiku ki-Kada
jao	Jalini li-mirdan barra yinjathirrinjawu
jao	marda wardimanthawu awara ngala
jao	li-manji jalini wunthanbayawu, li-manji
jao	nmanthawu nungkarnu-yabinja.
jao	Ngaliwa kili-ja nyiki-ardu nganinya
jao	ki-Kada, nyamba-mirranthalu
jao	nuwarnu-wardiyu, kulu jambalini mirdan
jao	yiku, yiwa yurlurr yurrngumantha.
jao	Ka-arri yurlurr alunga ridinja ngaliwa
jao	aliyaliya kalilu-ramanma wirangu
jao	narnu-wardi narnalunga, kangka
jao	ngulakari kumba-mirra nyiki-ardu
jao	nuwarnu-wardiyu nuwarnalunga, alunga
jao	liyi-wankalawu marda kumba-mirra.
jao	Nganinya kilu-yibarra ki-wukangka
jao	nyikungu ki-arrkulangku, bawuji.
jao	Jirrirna-linginmanji barra,
jao	kilu-yibarra Yiburama nmanthawu
jao	barranamba yurlurr yiku ki-Kada ngaliwa
jao	aliyaliya rduwarra nyamangaji,
jao	Kulu Kada, namba ka-wukanyi jinangu
jao	wuka, kalngiya nganinya kilu-ngundarra,
jao	kalngiya nganinya kilu-ngundarra awara
jao	ngambalanga. Ki-Kada kilu-ngundarra
jao	awara ngambalanga wumba jambalini
jao	li-jawina nuwarnu-yuwawu ki-Mujij kulu
jao	jambalamba-yibarranji ngambala-wurdu
jao	yilaa ki-Kada. Marda kilu-ngundarra
jao	awara alunga liyi-mbangu wumba kurdardi
jao	aluwa narnu-yuwa ki-Mujij ngala minja
jao	jalinyamba-yibarranji nalu-wurdu yilaa.
jao	Kalilu-ngundarra awara ngambalanga wiji
jao	kangka ngambala wiji jambala-wandayi
jao	Yiburama, jambalamba-yibarranj i
jao	ngambala-wurdu yilaa ki-Kada barranamba
jao	Yiburama ka-arri, jambala-wandayi
jao	barranamba li-ardubirri jalu-wandayi
jao	nyalunga-biyi, nganinya barra Yiburama
jao	barranamba nyangambalanga-biyi, kangka
jao	jambalamba-yibarranji ngambala-wurdu
jao	yilaa ki-Jijaj barrawumba yiwa ka-arri.
jao	Ngalingambala kambala-arri li-wardi
jao	wardimantharra awara ngalarnu
jao	karnungka-wardima awara yiku ki-Kada
jao	nungkarnu-ngambalanga, ka-wardirri
jao	na-wurdu Kada, ka-yinjathirri wirangu
jao	narnu-wardi narnu-ngambalanga. Ngala
jao	yiwa, Wirdiwalangu Jijaj Kurayij,
jao	kumba-mirra, kumba-mirra
jao	nuwarnu-wardiyu nuwarnu-ngambalanga
jao	liyi-wuluwu, kilu-yabima na-wurdu Kada
jao	ngambalanga, kilu-wunthama na-wurdu
jao	nuwarnu-wardiyu nuwarnu-ngambalanga
jao	Bawuji barra, jambalamba-riyarrabanji
jao	yiku ki-Kada, jambalamba-lhawarrmanji
jao	yiku, “Wunyatha! Yinda walkurrawala,
jao	marringaya kangka kinyi-janhu
jao	nyinki-ardu Wirdiwalangu Jijaj Kurayij,
jao	kilu-yabima awara nganunga, kumba-mirra
jao	nganunga, kinyu-wunthama
jao	nuwarnu-wardiyu nuwarnu-nganunga,
jao	kanilu-yibarra nganu nmanthawu
jao	li-wunumbanyngu, linkili-ardu.
jao	Kirna-barlirra Wunyatha,” nganinya
jao	jambala-arrinji. Bawuji.
jao	Nganinya barra jarna-yunduyundumanji
jao	yirrunga, arrkula mirningiya Adam
jao	ka-ngajbirri yiku ki-Kada kulu bajingu
jao	li-wulu wiji jambala-wardimanji awara,
jao	kulu jambalilu-ramanji ki-Kada
jao	nuwarnu-wardiyu kangka
jao	kambalilu-warrirra ki-arrkulangku. Kulu
jao	nyarrku mirningiya yurlurr Jijaj
jao	Kurayij kumba-mirra, kulu bajingu
jao	ki-Kada jambalilu-yibalyibarranji
jao	nmanthawu barranamba yurlurr yiku,
jao	jambalilu-ngulngundayi narnu-lhungku
jao	narniku ngambalanga liyi-wuluwu wiji
jao	namba jambalamba-yibarranji
jao	ngambala-wurdu yilaa ki-Jijaj.
jao	Kulu nganinya jambalamba-lhaanji barra.
jao	Ngambala li-wulu, nungkarnarrku
jao	kambala-mij anganthaninya,
jao	kambala-ninya wuluwulu nuwarnu-wardiyu,
jao	karnangambala-mijanganthaninya. Ngala
jao	Jababa Jijaj kalu-yibarra
jao	warriwarriyamba ki-wurndaa, kalu-rama
jao	baji, kulu nganinya barra ngambala
jao	ki-Jijaj arrkula, barrawumba
jao	kambalalu-yibarra, barrawumba
jao	kambalalu-rama, barrawumba
jao	kambalalu-rama ngambala mijangantharra
jao	nuwarnu-wardiyu ngambala-wurdu
jao	yurrngumantha. Kumba-mirra baji Jijaj,
jao	barrawumba kambalamba-mirra marda baji,
jao	kulu karnangambala-wayatha
jao	nykalanykarrinj awu nuwarnu-wardiyu
jao	yurrngumantha, karnangambala-wayatha.
jao	Nganinya ngambala-wingkayani winarrku
jao	barninyamba-nykalanykarrinjawu
jao	nuwarnu-wardiyu, kangka
jao	kambalamba-mirra ngambala ki-Jijaj
jao	arrkula, jambala-wingkayi winarrku
jao	barni-wardimanthawu.
jao	Wardimbangu wuka jalu-wukanyinji,
jao	wardimbangu. Li-yakayaka jalini,
jao	li-yakayaka. Ngalalu
jao	jarnalu-yalbanganji nganinya
jao	ngalingarna milirdimantharra alunga
jao	mili yurrulu nganinya.
jao	Marrirru, na-mangaji, na-mangaji
jao	narnu-yuwa ki-Mujij, jirrini li-mirdan
jao	nuwu-mangaji, na-mangaji alunga
jao	liyi-lhungkuwu, kurdardi alunga
jao	liyi-ngabangakuwu. Kalili-nu li-wulu
jao	ki-Kada, alu nmanthawu li-ngayangaya
jao	nuwu-yuwawu ngalalu jalini lhungku,
jao	alunga liyi-lhungkuwu na-mangaji.
jao	Ngarna, wabarrangu karna-arri manji
jao	nuwarnu-yuwawu ngala minja ngulakari
jao	kirna-nykarri nya-mangaji wuka, mirdan
jao	nyuwu-mangaji ki-wukawu
jao	nuwarnu-wardiyu, karnamba-nykalanykarri
jao	nuwarnu-wardiyu, kulu karna-wardima
jao	awara, kulu bajingu karna-wardirri
jao	ngarna-wurdu, rarrinjarra ngarna-wurdu,
jao	karnamba-lhaa kalngiya wardi
jao	Jarna-ngandiyanganji wardimantharra,
jao	kulu wunungu barra ngatha
jao	na-mangajiwuthu ngandiyangantharra
jao	nuwarnu-wardiyu. Ngarna ngarnalumba,
jao	jarnini burlurlu nuwu-mangajiwuthu,
jao	waraba barra karnima wunungu
jao	nyamba-ngarrarnmanthawu. Ngarna
jao	ngarna-wurdu ngandiyanganthawu
jao	nuwarnu-yabiyu, jarnini burlurlu, baki
jao	ngarna ngarna-wurdu ngandiyanganthawu
jao	nuwarnu-wardiyu, minja jarna-wardimanji
jao	Marrirru, kilu-yabima awara ki-Jijaj
jao	Kurayij, kalngiya kilu-yabima awara
jao	ngambalanga wumba jambalini likungu,
jao	ngambala-ngawulu yilaa ki-Jijaj
jao	arrkula. Kulu Kada, baku ngaliwa
jao	kalilu-ramala li-wulu li-wardi,
jao	kurdardi kambalilu-ramarru, kurdardi
jao	kambalilu-ramarru ngambala likungu
jao	ki-Jijaj, kurdardi, yabi kambala-nama
jao	winarrku kangka ki-Jijaj kilu-yabima
jao	Jijaj Kurayij, kumba-mirra ngala
jao	ki-Yijandu ki-Kada kilu-lhungkuma,
jao	kilu-lhungkuma nya-mangaji ngabangaku.
jao	Namba jiwini wurdulula ngambalaa
jao	Na-ngawulu Kada, namba jiwini mankanda
jao	ngambalaa nganinyanga ngalingambala
jao	li-lhungku, kulu kambalilu-lhungkumala
jao	ngambala ngambala-ngabangaku baku
jao	ngulakari. Kambalamba-mirrala ngala
jao	baku ngulakari kambalilu-lhungkumala
jao	ki-Kada, kambala-wingkala ngambala
jao	ngambala-lhungku li-mankawiji namba
jao	Na-ngawulu Kada ngambalaa jiwini
jao	mankanda nganinyanga.
jao	Jambalini li-mirdan barra nyuwu-ja
jao	ki-awarawu, nganinya ja-yukumanji
jao	yabirrinjawu, wardimantha nganinya
jao	ja-yukumanji...i nambalu kilu-yabimala
jao	33-34 Kulu nganinju barra kili-nanjima
jao	Kada, nganinju kili-nanjima Kada
jao	ngambalanga, “Li-ja li-wulu
jao	li-wardimbangu, kalinyu-ramanjima!”
jao	Nganinju? Kurdardi yiku, kurdardi.
jao	Nungka Jijaj Kurayij barra,
jao	ka-wukanyinjima nganinya yiku ki-Kada
jao	ramanthawu ngambala? Waraba barra,
jao	kurdardi yiwa. Kangka yiwa Jijaj,
jao	kumba-mirra ngambalanga, kumba-mirra
jao	ngambalanga ngambala wingkayawu
jao	winarrku baku barni-ramantha. Kulu
jao	Kada, kili-ja karanka Jijaj
jao	nyamba-mirranthalu ngambalalu, kulu
jao	bajingu ki-Kada jambalilu-yibarranji
jao	nmanthawu barranamba yurlurr yiku.
jao	Bajuwarnu kurdardi kila-nykarriyu namba
jao	nyungku-mangaji kili-nanjima ramanthawu
jao	ngambala. Kulu Jijaj, kilu-lhungkuma
jao	ki-Kada kulu jiwini ankangu
jao	alarrinjarra baji yilaa ki-Kada,
jao	wirdiwalangu yilaa, kulu
jao	jilu-yalbanganji Kada yabimanthawu
jao	awara ngambalanga, kurdardi nanthawu
