gul	Dis yah de people wa dey write down say
gul	been kin ta Jedus Christ, fom way back
gul	ta Abraham time. Jedus come out fom
gul	King David fambly, an King David come
gul	out fom Abraham fambly.
gul	Dey tell King Herod say, “E gwine be
gul	bon een Betlem town een Judea. Cause de
gul	John been de man wa de prophet Isaiah
gul	beena taak bout wen e say,
gul	Jedus tell de Debil say, “Dey done
gul	write down noda ting een God Book, say,
gul	‘Mus dohn try fa test de Lawd ya
gul	cause God da rule oba um.
gul	“Ef anybody aagy wid one ob oona an e
gul	da cyaa ya ta courthouse, den ya mus
gul	try fa settle wid um fo ya git dey.
gul	Cause ef ya git ta de courthouse, e
gul	gwine han ya oba ta de jedge. An de
gul	jedge, e gwine han ya oba ta de police,
gul	an dey gwine chunk ya eenta de
gul	Bot wen ya da pray, ya mus go eenta ya
gul	room. Ya mus shet de door an pray ta ya
gul	Fada God wa dey een heaben weh ya cyahn
gul	shim. Ya Fada da see all wa ya da do,
gul	eben wen nobody else ain shim. An e
gul	An fa true, ain nary one ob oona kin
gul	lib a bit longa cause e da warry, ainty?
gul	Wen dat day come, plenty people gwine
gul	tell me say, ‘Lawd, Lawd! Een ya name
gul	we done beena tell people wa God say,
gul	ainty? Een ya name, we done beena dribe
gul	out ebil sperit an do plenty miracle,
gul	One oda man wa beena gone long wid
gul	Jedus, e tell Jedus say, “Sah, A
gul	gwine folla ya, bot fus leh me go an
gul	“Ain nobody gwine cut piece fom nyew
gul	closs wa ain neba been wash fa shrink,
gul	an nyuse um fa patch e ole cloes, cause
gul	wen de patch shrink e gwine pull, an
gul	den de teah gwine be eben wossa.
gul	Steada dat, oona mus go ta de Israel
gul	people, wa same like sheep wa done loss.
gul	A come fa ton de son ginst e fada, de
gul	daughta ginst e modda. A come fa ton de
gul	daughta-een-law ginst e moda-een-law.
gul	Jedus know dey da plan fa kill um, so e
gul	gone way fom dey. An a whole heapa
gul	people beena folla um, an e heal all
gul	De poson wa good, e da pile op good
gul	ting een e haat, an dat mek um do good
gul	ting. Bot de bad poson, e da pile op
gul	ebil ting een e haat, an dat da mek um
gul	Dis hoccome A tell um paable. A tell um
gul	so dat dey kin look, bot eben dough dey
gul	look, dey ain gwine see. Dey kin yeh,
gul	bot dey ain gwine yeh fa true, needa
gul	Now de mustard seed de leeleetles seed
gul	ob all, stillyet wen e grow, e git big
gul	mo den all de oda plant dem een de
gul	gyaaden. E da ton ta a tree, so dat de
gul	bod dem come an mek nes pon e limb.”
gul	Ain dis de capenta boy? Ain Mary e
gul	modda an ain James, Joseph, Simon an
gul	So late een de night, sometime atta
gul	shree o’clock, Jedus gone out ta e
gul	ciple dem. E beena waak pontop de wata.
gul	Peter aks Jedus fa splain ta um wa dat
gul	De people wa da lib now, dey wickity an
gul	dey ain bleebe pon God! Oona da aks fa
gul	a sign fa show dat God sen me. A da
gul	tell oona fa true, A ain gwine show no
gul	sign cep fa de sign ob de prophet
gul	Peter tell Jedus say, “Lawd, e a good
gul	ting we dey yah! Ef ya wahn, A gwine
gul	mek shree bush aaba oba yah, one fa ya,
gul	one fa Moses an one fa Elijah.”
gul	Jedus say, “A da tell oona fa true,
gul	cep oona change oona way an come fa be
gul	like leetle chullun, oona ain neba
gul	gwine be wid God wen e da rule.
gul	Den de king hab um call een dat saabant
gul	wa e been fagib. E tell um say, ‘Ya
gul	wickity saabant! A been say ya ain
gul	haffa pay back de money wa ya owe me,
gul	Wen de ciple dem yeh wa Jedus say, dey
gul	been stonish an dey aks um say, “Ef
gul	dat so e stan, ain nobody gwine be
gul	Dey ansa say, “We gwine be able fa do
gul	De bline people an dem wa cripple op,
gul	dey come ta Jedus dey een God House, an
gul	Bot wen de faama dem see de owna son,
gul	dey tell one noda say, ‘Dat de son wa
gul	dis propaty yah gwine be lef ta. Leh we
gul	kill um, so dat de propaty gwine come
gul	Den dey aks Jedus say, “Well den,
gul	tell we wa ya tink. E right, coddin ta
gul	we Law, fa pay tax ta de Roman rula
gul	Jedus say, “Den hoccome God Sperit
gul	mek David call um ‘Lawd’? Cause
gul	Oona jes like bline people wa da show
gul	oda bline people de road! Oona da tek
gul	cyah fa pull de leeleetle fly outta ya
gul	drink bot swalla de big camel.
gul	Dey gwine tell de Good Nyews bout God
gul	rule all oba de wol, so dat all people
gul	gwine git de chance fa yeh. An den de
gul	Oona mus ondastan dat ef de man wa own
gul	a house know wen de tief gwine come ta
gul	um een de night, dat man ain gwine
gul	sleep. E gwine stay wide wake an e ain
gul	gwine leh de tief broke eenta e house
gul	E bossman ansa say, ‘Ya done good. Ya
gul	a good wokman wa true ta e bossman!
gul	Cause A able fa trus ya fa do a leetle
gul	job, now A gwine gii ya chaage oba
gul	plenty big ting. Come hab a good time
gul	long wid ya bossman!’
gul	Dey beena study dey head fa figga out
gul	how fa grab hole ta Jedus an kill um
gul	dout nobody find out bout um.
gul	Bot atta A git op fom mongst de dead an
gul	lib gin, A gwine go ta Galilee head ob
gul	Now Peter beena folla long hine Jedus
gul	bot e ain git close ta um. E folla long
gul	right ta de head man yaad. Den e gone
gul	eenta de yaad an seddown wid de gyaad
gul	dem fa see wa gwine happen.
gul	So den, wa de prophet Jeremiah been
gul	say, dat so e happen. E been say,
gul	“Dey tek de tirty silba coin wa some
gul	de Israel people gree fa pay fa um,
gul	Den de sodja dem gii Jedus wine wa dey
gul	been mix wid gall. Bot wen Jedus taste
gul	Dey tell um say, “Sah, we memba wen
gul	dat man wa ain taak true been dey wid
gul	we, e been say, ‘Atta shree day, A
gul	gwine git op fom mongst de dead an lib
gul	‘Oona mus cleah de road weh de Lawd
gul	Jedus gone ta de ooman an tek e han,
gul	hep um fa git op. Same time, de feba
gul	gone. An de ooman fix sompin fa dem fa
gul	Atta wile, Jedus an e ciple dem beena
gul	nyam ta Levi house. A heapa people
gul	beena nyam wid um. Dey been dem wa geda
gul	tax an oda Jew people wa de leada dem
gul	hole cheap cause dey ain keep all de
gul	Jew Law. A heapa dem beena waak long
gul	An e gim powa fa dribe de ebil sperit
gul	Jedus say, “Oona wa got yea fa yeh,
gul	oona mus yeh wa A da say.”
gul	Dat same ebenin time dey wen de sun
gul	beena lean fa down, Jedus tell e ciple
gul	dem say, “Leh we cross oba de wata ta
gul	de oda side ob de lake.”
gul	An one man name Jairus come dey. E been
gul	a leada een de Jew meetin house. Wen e
gul	see Jedus, e come kneel down fo um.
gul	E call e tweb ciple dem togeda an tell
gul	um fa go out ta de willage dem roun
gul	bout dey. E sen um out two by two an e
gul	gim powa fa dribe out ebil sperit.
gul	Wen Jedus git outta de boat, e see dis
gul	big crowd ob people da wait fa um dey.
gul	Jedus been too saary fa dem, cause dey
gul	been like sheep wa ain got no shephud
gul	fa mind um. So den Jedus staat fa laan
gul	dem people plenty ting.
gul	An wen dey buy ting een de maakut, dey
gul	neba nyam um cepin dey wash dey han dat
gul	way. An dey beena do plenty oda ting wa
gul	dey ole people been laan de Jew people
gul	fa do, like fa wash cup an pot an coppa
gul	So den, Jedus tell dat ooman say,
gul	“Cause ya ansa so good, ya kin go
gul	back home now. De ebil sperit done come
gul	out fom eenside ya daughta.”
gul	Dey ansa say, “Dey been tweb
gul	Jes den de ciple dem look roun quick,
gul	bot dey ain see nobody dey cep Jedus.
gul	Jedus seddown, an e call de tweb ciple
gul	dem. E tell um say, “Ef one ob oona
gul	wahn fa be oona big leada, e haffa pit
gul	esef las, an e haffa saab all ob
gul	Some people come bring chullun ta Jedus
gul	fa hab um pit e han pon dey head fa
gul	bless um. Bot e ciple dem buke de
gul	people, tell um dey ain oughta bodda
gul	Wen de oda ten ciple yeh bout dat, dey
gul	been too bex at James an John cause ob
gul	wa dey been aks Jedus fa do fa um.
gul	An e ciple dem yeh Jedus say dat ta dat
gul	Den Jedus tell um say, “Oona know wa
gul	dat man wa own de gyaaden gwine do? E
gul	gwine come kill dem faama, an e gwine
gul	hire oda faama fa tek cyah ob de
gul	De Jew Law teacha tell Jedus,
gul	“Teacha, ya done ansa scraight! Ya
gul	done tell de trute wen ya say de Lawd
gul	de onliest God. Dey ain no oda God.
gul	Some man gwine han oba dey own broda ta
gul	people wa gwine kill um. Same fashion,
gul	some fada gwine han oba dey chullun ta
gul	people wa gwine kill um. Chullun gwine
gul	fight dey own fada an modda, han um oba
gul	ta people fa leh dem kill um.
gul	Some ob de people dey git bex. Dey say
gul	ta one noda, “Hoccome dis ooman done
gul	waste de spensiz ointment like dat?
gul	Jedus an e ciple reach one place wa
gul	name Gethsemane. Jedus tell um say,
gul	“Oona seddown yah. A gwine go fa
gul	Bot Jedus neba say a mumblin wod. De
gul	head man ob de priest dem keep on da
gul	quizzit um. E aks um say, “Ya de
gul	Messiah, de Son ob de God we praise?
gul	De people holla mo louda say, “Kill
gul	um. Nail um pon de cross!”
gul	E been de Preparation Day. Dat de day
gul	wen de Jew people git ready fa dey
gul	Woshup Day. An e been jes a leetle bit
gul	A da write fa mek ya know all de trute
gul	consaanin dem ting wa dey done laan ya,
gul	fa leh ya know dat all dis wa dey laan
gul	ya bout done happen fa true.
gul	Jedus gwine hab tority faeba oba de
gul	fambly ob Jacob. E gwine rule oba um
gul	E ain fagit e promise.
gul	Me chile, dey gwine call ya de prophet
gul	wa taak fa de Mos High God.
gul	Atta de shephud shim, dey done tell
gul	ebrybody bout de chile. Dey tell um all
gul	wa de angel done say consaanin um.
gul	Dey beena tink Jedus gone long een de
gul	crowd. Dey done trabel all day, an den
gul	dey find out dat e ain been dey. Dey
gul	saach fa um mongst dey fambly an dey
gul	E tell um say, “Mus dohn fight fa tek
gul	people money. Needa, mus dohn lie on
gul	people fa git money. Mus be sattify wid
gul	De Debil tek Jedus op a high place an
gul	show um all de country een de wol at
gul	An Jedus say, “A da tell oona fa
gul	true, ain no prophet wa eba git hona
gul	Wen Simon Peter see dat, e git down pon
gul	e knee fo Jedus, tell um say, “Lawd,
gul	mus go way fom me, cause A a sinna
gul	An nobody gwine tek ole bottle an pit
gul	een nyew wine wa still da wok. Cause ef
gul	e do dat wiles de nyew wine da wok, dat
gul	wine gwine buss open de ole bottle. De
gul	wine gwine waste an de bottle gwine
gul	Oona bless fa true, wen people hate
gul	How ya gwine tell ya broda say,
gul	‘Broda, leh me tek dat leetle splinta
gul	out ya eye,’ wen ya ain eben pay no
gul	mind ta de big log een ya own eye? Oona
gul	hypicrit! Fus mus tek de big log outta
gul	ya own eye. Den ya kin see plain fa tek
gul	dat leetle splinta outta ya broda eye.
gul	So Jedus ansa dem wa John sen, say,
gul	“Mus go back, tell John wa oona done
gul	see an wa oona done yeh. De people wa
gul	been bline, dey kin see. De cripple op
gul	people da waak. Dem wa hab leposy, dey
gul	git clean. De deef people able fa yeh,
gul	an dem wa done dead git op an lib gin.
gul	An de po people da yeh de Good Nyews.
gul	Jedus tell um, “Ya done jedge
gul	Jedus ansa um say, “Dem wa yeh God
gul	wod an do wa e say, dem me modda an me
gul	Jedus aks de people say, “Who dat
gul	De ciple dem mek de people all seddown
gul	like how Jedus tell um fa do.
gul	All de people been stonish fa see de
gul	Mus heal de sick een dat town, an mus
gul	tell de people dey, say, ‘Time fa God
gul	fa rule oba oona da come.’
gul	Jedus tell um say, “Mus go an do de
gul	Jedus beena dribe out a ebil sperit fom
gul	a man. Cause ob dat sperit, de man ain
gul	been able fa taak. Wen Jedus mek de
gul	ebil sperit come outta dat man, de man
gul	staat fa taak. All de people been
gul	“E gwine be a haad time fa oona
gul	Pharisee! Cause oona lob fa seddown een
gul	de bes seat een de Jew meetin house so
gul	people kin see oona. An wen oona een de
gul	maakut, oona lob fa dem fa hail oona fa
gul	sho ebrybody dat oona sompin special.
gul	E tink say, ‘A know wa fa do. A gwine
gul	teah down me ole baan an build um mo
gul	bigga. A gwine pit all me grain an ting
gul	“De wokman dat know wa e bossman wahn
gul	um fa do, bot e ain git esef ready an e
gul	ain do um, e gwine git whip good
gul	Wen Jedus tell um dis, wa e say mek all
gul	dem wa been ginst um shame. An all de
gul	oda res de people rejaice cause ob all
gul	de great ting dem Jedus beena do.
gul	Steada dat, wen dey eenbite ya ta de
gul	marry feas, go seddown een de back. Den
gul	wen de poson wa eenbite ya come ta ya,
gul	e gwine tell ya say, ‘Me fren, moob
gul	on op ta de front weh e mo betta.’
gul	All dem oda people dey een de marry
gul	feas gwine see dat ya git hona.
gul	E say, “Sposin a hundud sheep blongst
gul	ta one ob oona. Ef one ob dem sheep git
gul	loss, wa ya fa do? Sho nuff, ya gwine
gul	lef de ninety-nine wa safe een de fiel,
gul	an ya gwine saach fa de one wa loss til
gul	Bot we right fa feas an mek merry,
gul	cause ya broda done been dead, an now e
gul	da lib gin. E been loss, bot we done
gul	“Bot Abraham tell um say, ‘Ya broda
gul	dem hab de Book wa Moses an de prophet
gul	dem been write. Dem wod dey fa waan um.
gul	Leh um yeh an pay mind.’
gul	Bot fo dis happen, e haffa suffa plenty
gul	ting, an de people wa lib taday ain
gul	gwine hab nottin fa do wid um.
gul	Bot Jedus call de chullun. E tell e
gul	ciple dem say, “Oona mus dohn stop de
gul	chullun. Leh um come ta me. Cause de
gul	people wa like dese chullun yah gwine
gul	hab God rule oba um.
gul	Jedus done gone eenta Jericho an beena
gul	E tell um say, “Oona go ta de
gul	settlement wa dey head ob oona. Wen
gul	oona go eenta de settlement, oona gwine
gul	see one nyoung donkey dat dey done tie
gul	op dey. Nobody ain neba yet ride pon
gul	dat donkey. Mus ontie um an fetch um
gul	Jedus tell de people one paable say,
gul	“One time one man plant some
gul	grapewine pon e faam. E hire some
gul	wokman fa tek cyah ob de faam an den e
gul	gone way ta noda country, an e stay dey
gul	All seben broda done marry dat ooman.
gul	So den, tell we, wen de time come wen
gul	de dead people gwine git op fom mongst
gul	de dead an lib gin, who dat gwine hab
gul	dat ooman fa e wife?”
gul	Dat de time dey wen oona gwine hab good
gul	chance fa tell de people de true ting
gul	wa oona know bout me.
gul	So Judas gone off an taak ta de priest
gul	leada dem an dem offisa ob dem wa gyaad
gul	God House. Judas taak ta um bout how e
gul	kin hep um ketch Jedus.
gul	Peter ansa Jedus say, “Lawd, A ready
gul	fa go wid ya ta de jailhouse, an fa
gul	Atta bout one hour, noda man tell de
gul	people say, “Fa true, dis man yah
gul	been wid Jedus, cause e come fom
gul	E tell um say, “Oona done bring dis
gul	man yah ta me, tell me dat e da stir op
gul	de people, pit wod een dey yea. Bot wen
gul	A quizzit um fo oona, A see dat e ain
gul	done none ob dem ting wa oona say e
gul	Den e beg Jedus say, “Jedus, please
gul	do, memba me wen ya come fa be King!”
gul	De two man beena taak bout all dem ting
gul	wa jes happen een Jerusalem.
gul	Dey beena wonda an dey still ain know
gul	wa fa tink, cause wa dey see mek um so
gul	full op wid joy. Jedus aks um say,
gul	“Oona hab sompin fa nyam yah?”
gul	Moses bring we de Law, bot Jedus Christ
gul	de one wa bring we God blessin an mek
gul	One ob dem two people wa yeh wa John
gul	say an gone wid Jedus been name Andrew,
gul	de broda ob Simon Peter.
gul	So Jedus tek some rope an mek a whip,
gul	an e dribe um all outta God House, long
gul	wid de sheep an de cow dem. Den e ton
gul	oba de table dem weh people beena
gul	change money an e scatta dey coin.
gul	God been mek de light ob trute come
gul	eenta de wol, bot people like de daak
gul	steada de light cause dey keep on da do
gul	ebil ting. Dat so de jedgiment stan.
gul	We fada Jacob gii we dis well. Jacob an
gul	e son dem an e flock beena come yah ta
gul	dis well fa drink wata. Ya da tell me
gul	dat ya mo greata den Jacob?”
gul	So wen de people ob Samaria come ta
gul	Jedus, dey beg um fa stay wid um. An e
gul	De man wa Jedus been mek well ain know
gul	who dat been, cause dey been a heapa
gul	people dey, an Jedus done slip way.
gul	Bot A know oona. A know oona ain lob
gul	Wen de people dem ain see Jedus needa e
gul	ciple dem dey, dey git eenta de boat
gul	dem an gone fa look fa Jedus een
gul	Jedus tell um say, “A da tell oona fa
gul	true. Ef oona ain nyam de body ob de
gul	Man wa Come fom God an drink e blood,
gul	oona ain gwine git no true life.
gul	De Jew leada dem beena look fa Jedus
gul	dey. Dey beena aks de people fa um say,
gul	Some people een de crowd yeh wa Jedus
gul	say an dey say, “Fa true, dis man yah
gul	de Prophet wa we beena look fa!”
gul	Jedus ansa um say, “Ain nobody yah fa
gul	stan fa me. Bot A da taak true, cause A
gul	know weh A come fom an weh A da gwine.
gul	Oona ain know weh A come fom an oona
gul	ain know weh A da gwine.
gul	A da tell oona jes dem true wod wa A
gul	yeh fom God. Stillyet, oona da try fa
gul	kill me. Abraham ain do nottin like dat.
gul	Some people ansa say, “Dat de man.”
gul	Bot oda people say, “No, dat ain de
gul	man. E jes fabor um.”
gul	Den dem Jew leada ansa say, “Ya done
gul	bon wid sin all roun ya. Ya da try fa
gul	laan we?” Den dey shrow de man outta
gul	An Jedus been dey. E beena waak een God
gul	House, een de side dey call Solomon
gul	Bot de one wa da waak een de night time
gul	gwine stumble, cause e ain got no light
gul	Jedus haat been too hebby gin. E gone
gul	ta de tomb. Dat tomb been a cabe, a big
gul	rock wid a hole een um, an a stone been
gul	dey, da kiba de doormout.
gul	A whole heapa Jew people yeh say Jedus
gul	been dey een Bethany, so dey gone dey.
gul	Dey ain gone jes fa meet Jedus. Dey
gul	gone dey fa see Lazarus too, de man wa
gul	done dead an Jedus mek um git op fom e
gul	De crowd ansa Jedus say, “We Law da
gul	say de Messiah ain gwine dead. E gwine
gul	lib faeba. Hoccome ya say e haffa
gul	happen dat dey gwine hice op de Man wa
gul	Come fom God? Who dat dis Man wa Come
gul	Wen Jedus come ta Simon Peter, Peter
gul	aks Jedus say, “Lawd, ya da come fa
gul	An now A da gii oona a nyew chaage.
gul	Oona fa lob one noda. Same fashion A
gul	done lob oona, same fashion oona fa lob
gul	De one wa ain lob me ain gwine do wa A
gul	laan um fa do. Dem wod wa A da laan
gul	oona, dey ain me own wod. Dey de Fada
gul	wod wa e sen me fa laan oona.
gul	Bot dey gwine do all dem ting ta oona
gul	cause oona done tek me name, cause dey
gul	ain know de One wa sen me.
gul	Same fashion, oona burden down now. Bot
gul	de time da come wen A gwine see oona
gul	gin, an dat gwine mek oona rejaice fa
gul	true. An ain nobody gwine be able fa
gul	tek dat joy way fom oona.
gul	A done sen dem eenta de wol, same like
gul	ya done sen me eenta de wol.
gul	Peter ansa say, “No, A ain e ciple!”
gul	De sodja dem tek some sticky briah an
gul	mek a crown, an dey pit um pon Jedus
gul	head. Den dey pit a long purple robe
gul	an dey shrow dice fa see who gwine git
gul	Stillyet dey ain ondastan wa done been
gul	write een God Book, dat say dat Jedus
gul	haffa git op fom mongst de dead an lib
gul	Simon Peter tell um say, “A da gwine
gul	Dis de ciple dat see an yeh all dem
gul	ting yah. E write um een dis book. An
gul	we know dat wa e write, dat true fa sho.
gul	So den, dey pick two man. Dey pick
gul	Joseph, wa dey call Barsabbas (dey call
gul	um Justus too), an dey pick Matthias.
gul	an dey gwine tell people wa A tell um
gul	an e body ain eben staat fa rot.’
gul	De man wa jes git heal beena hole on ta
gul	Peter an John, an all de people been
gul	stonish. Dey ron ta weh de man been wid
gul	Peter an John een de place dey call
gul	Ain nobody bot Jedus able fa sabe
gul	people. Een all de wol ain nobody else,
gul	no oda name dat God gii ta people so
gul	dat we kin git sabe.”
gul	an dey gii dat money ta de postle dem,
gul	an de postle dem beena share de money,
gul	gim ta de people wensoneba dey need um.
gul	Jes den a man come een an tell um say,
gul	“Look yah! Dem man wa oona done pit
gul	een de jailhouse, dey da stanop oba dey
gul	een God House, da laan de people bout
gul	So dem Jew wa been ginst Stephen, dey
gul	gone an find some oda man dem an pay um
gul	fa lie bout Stephen. Dey hab de man dem
gul	say, “We yeh dis man Stephen da taak
gul	bad ginst Moses an ginst God.”
gul	Moses been tink dat e bredren gwine
gul	ondastan dat God sen um fa hep um an
gul	set um free fom slabery. Bot dey ain
gul	“Stillyet, God wa dey oba all de wol,
gul	an wa hab powa mo den all oda, e ain
gul	lib eenside house wa people mek. Jes
gul	like de prophet write, wen e say,
gul	Simon, wa beena wok root, bleebe pon
gul	Jedus, too. Atta Philip bactize um, e
gul	staat fa go long wid Philip ebryweh. De
gul	great miracle an de wondaful ting dem
gul	dat Philip beena do mek Simon stonish
gul	Wiles dey beena gwine down de road, dey
gul	git ta a place wa hab wata. De Ethiopia
gul	leada aks Philip say, “Look yah, dey
gul	wata yah. Ain nottin fa stop ya fom
gul	Stillyet, Saul beena tell bout Jedus
gul	wid mo an mo powa. Wen e show fa true
gul	dat Jedus de Messiah, de Jew people een
gul	Damascus ain been able fa ansa um
gul	Den God angel dat beena taak ta
gul	Cornelius gone way. Cornelius call two
gul	ob e house saabant dem an one sodja wa
gul	been e right han man an woshup God.
gul	Ebrybody fom ebry nation, ebrybody wa
gul	da woshup God an do wa right, God cept
gul	Dat mek me memba wa de Lawd been say,
gul	‘John bactize oona wid wata, bot God
gul	gwine bactize oona wid de Holy
gul	De people tell Rhoda say, “Ya
gul	crazy!” Bot e keep on da tell um dat
gul	e so. So dey say, “Dat mus be Peter
gul	“Oona, me people ob Israel, an all
gul	oona wa ain no Jew bot oona woshup God,
gul	all ob oona mus listen ta wa A gwine
gul	A wahn fa mek oona know dat ebrybody wa
gul	bleebe pon Jedus, God da free um fom
gul	all dey sin dat Moses Law ain been able
gul	One man been dey een Lystra dat ain
gul	neba been able fa waak. E foot been
gul	cripple op eba since e been bon.
gul	God ain mek no diffunce twix we Jew an
gul	dem dat ain Jew. We all haffa bleebe de
gul	same way. An cause dey bleebe, e tek
gul	way dey sin outta dey haat.
gul	De Jerusalem choch people sen de man
gul	dem ta Antioch. Dey gone dey an geda
gul	all de choch people dey togeda an gim
gul	De gyal beena do dat same ting ebry
gul	day. Atta plenty day, Paul git burden
gul	down. E ton roun ta de slabe gyal an
gul	tell de ebil sperit eenside um say,
gul	“Een Jedus Christ name an by e powa,
gul	A da chaage ya fa come outta dis
gul	gyal.” Dat same time dey, de ebil
gul	sperit come outta de gyal an lef um.
gul	Bot dey ain find um dey, so dey drag
gul	out Jason an some oda Christian
gul	bredren, an dey tek um ta de city leada
gul	dem. Dem Jew an dem screet people beena
gul	holla say, “Dem man da mek trouble
gul	ebryweh. Now dey done come ta we city.
gul	So den, cause we God chullun, we ain
gul	oughta tink dat we people kin tek gole
gul	or silba or stone an mek sompin like
gul	God. No! God ain nottin like wa we kin
gul	mek, eben ef we know how fa mek um too
gul	Jurin dat time, one Jew man name
gul	Apollos come ta Ephesus. E been bon een
gul	Alexandria. Dat man know how fa taak
gul	too good, an e know all bout wa been
gul	write down een God Book.
gul	Bot dat same time, a ruckus come op
gul	mongst de people dey een Ephesus. Dey
gul	beena fight bout de Way ob de Lawd.
gul	Den Paul gone back opstair an broke de
gul	bread an nyam wid de people dey. An e
gul	taak ta um til day clean, an den e gone.
gul	Den we find a big boat dat been ready
gul	fa cross oba ta Phoenicia. So we git
gul	eenta de boat an sail way.
gul	Den dem people beena try fa kill Paul.
gul	Bot somebody gone an tell de commanda
gul	ob de Roman sodja dem, da say all de
gul	people een Jerusalem been een a ruckus.
gul	A ansa um say, ‘Lawd, dey know A
gul	nyuse fa gone fom one Jew meetin house
gul	ta de nex fa grab hole ta dem people
gul	dat bleebe pon ya. A nyuse fa chunk um
gul	een de jailhouse an beat um op.
gul	Bot Paul sista boy yeh bout dat plan,
gul	so e gone fa meet Paul eenside de place
gul	weh de sodja dem lib, an e tell Paul wa
gul	An de Jew dem too say dem same ting
gul	ginst Paul, an say dat dem ting de
gul	Ef A done broke de law an A done sompin
gul	bad so dat A oughta dead, A ain gwine
gul	say oona mus dohn kill me. Bot ef wa
gul	dem people yah say ginst me ain true
gul	tall, nobody oughta han me oba ta um. A
gul	wahn ya fa tek me fa go fo Caesar.”
gul	“Dat hoccome A beena trabel ta
gul	Damascus. De leada dem ob de Jew priest
gul	dem been sen me dey wid letta dat show
gul	dey gii me de tority fa grab hole ta
gul	Now we done been loss tommuch time,
gul	cause e done been atta de day wen de
gul	Jew people beena hab dey fast dat yeah,
gul	an de wata been too rough. So Paul waan
gul	de oda people een de boat.
gul	Atta ebrybody been nyam til dey
gul	sattify, dey shrow way all de wheat
gul	eenta de wata fa mek de big boat mo
gul	So dey cide pon a time fa come meet gin
gul	wid Paul. Wen de day come, plenty
gul	people, eben mo den been dey de fus
gul	time, geda togeda fa meet wid um een de
gul	place weh e beena stay. Paul taak fom
gul	maanin ta night, da splain ta um an da
gul	tell um all bout how God rule. E read
gul	de Law dat God been gii Moses, an dem
gul	ting dat de prophet dem been write, da
gul	try fa sho de people de trute bout
gul	An A da pray say God gwine mek a way fa
gul	me now fa come see oona, like A been
gul	wahn fa do all dis time, ef God gree.
gul	Some people da do good ting all de
gul	time. Dey wahn fa hab God gim praise an
gul	hona an life wa go on faeba. An God
gul	gwine gim dat life wa ain neba gwine
gul	All people done sin an ain able fa do
gul	right nuff fa medja op ta God glory.
gul	Like dey write een God Book say, “A
gul	done mek ya fa be de fada ob a heapa
gul	nation.” Een God eye, Abraham we
gul	fada, an God de one Abraham trus. God
gul	de same God wa da mek people wa done
gul	dead git life gin. E jes gii de wod, an
gul	dem ting wa ain been dey een de wol,
gul	God sen de Law fa mek people ondastan
gul	mo bout how dey sin fa true. Bot wen
gul	people da sin mo, God da bless we mo an
gul	De Law been stir we op fa do plenty bad
gul	ting we wickity haat tell we fa do. An
gul	dem bad ting wa we beena do, dey beena
gul	Dem people wa jes da do all de time wa
gul	dey sinful haat tell um fa do, dey ain
gul	“Cause we blongst ta ya, people da
gul	try fa kill we all de time.
gul	“De people wa ain me own people,
gul	Cause dey jes one God fa all people, an
gul	e da sabe de Jew people an de people wa
gul	ain Jew, all een de same way. Dey all
gul	blongst ta de same Lawd, an e da bless
gul	all dem tommuch wa da call pon um.
gul	So den, dat so e stan. De people ob
gul	Israel ain all find wa dey beena look
gul	fa. Jes dem wa God pick, dey find um.
gul	De oda res dem been bline ta de trute
gul	fom de haat ob Jacob chullun chullun.
gul	Wen people da rejaice, ya mus rejaice
gul	long wid um, an wen people saaful, ya
gul	mus be saaful long wid um too.
gul	Cause dat wa mek Christ dead an git op
gul	fa lib gin, fa mek um Lawd ob all
gul	people, dem wa done dead an dem wa ain
gul	An dey write gin een God Book say,
gul	A know dat wen A come ta oona, A gwine
gul	come full op wid blessin wa Christ gii
gul	Gaius da tell oona hey. A da stay een e
gul	house an all de people ob de choch da
gul	meet een e house, too. Erastus, wa da
gul	keep de money fa de city, an we
gul	Christian broda Quartus da tell oona
gul	God mek um so dat de people ob dis wol
gul	ain know um by dey own sense. God nyuse
gul	a foolish story fa sabe dem wa da
gul	Bot de poson wa leh God Sperit rule oba
gul	um, e able fa jedge all ting. Bot ain
gul	nobody kin jedge de poson wa hab God
gul	People oughta know dat we Christ
gul	saabant, an God gii we chaage fa mek
gul	people know dem ting bout God dat
gul	people ain neba know.
gul	A done write een me letta ta oona, dat
gul	oona mus dohn hab nottin fa do wid
gul	people dat lib loose life.
gul	De wife ain hab no right fa say no ta e
gul	husban. E body blongst ta e husban.
gul	Same way so, de husban ain hab no right
gul	fa say no ta e wife. E body blongst ta
gul	Bot a marry man consaan esef wid ting
gul	ob dis wol, how e kin please e wife.
gul	Dey write een de Law dat God gii Moses
gul	say, “Mus dohn tie op de ox mout so e
gul	ain able fa nyam wiles e da tread out
gul	de grain.” Now den, ain fa sake ob
gul	dem ox dat God say dat, ainty?
gul	An we mus dohn grumble, like some ob
gul	dem people beena do, an de Det Angel
gul	An de ooman wa ain kiba e head wen e da
gul	pray or wen e da tell God wod, e ain
gul	hona e husban. E like dat ooman head
gul	Ef one ob oona hongry, leh um nyam een
gul	e own house, so dat wen oona geda
gul	togeda, oona ain gwine bring de Lawd
gul	jedgiment pon oonasef. Now bout dem oda
gul	bidness, A gwine chaage oona bout um
gul	Fa sho, all de people ain postle,
gul	ainty? Dey ain all prophet, an dey ain
gul	all teacha. Dey ain all got powa fa do
gul	Cause ob dat, de one wa da taak diffunt
gul	kind ob language wa people ain
gul	ondastan, e mus pray ta God fa mek um
gul	able fa splain wa e da say.
gul	Ef one ob oona tink e got de gif fa
gul	taak de wod wa God gim or ef e tink God
gul	Sperit da mek um able fa do some oda ob
gul	dem ting, dat one dey oughta know fa
gul	sho dat wa A da write yah, dat wa de
gul	Lawd chaage we fa do.
gul	De las enemy God gwine stroy gwine be
gul	“Det, tell me weh dat victory
gul	Ef dey somebody wa ain got no lob fa de
gul	Lawd, leh dey be a cuss pon um. We Lawd
gul	Dat hoccome A done write oona dat
gul	letta. A ain been wahn fa come an hab
gul	me haat sad. De same people wa oughta
gul	mek me rejaice done mek me sad. Cause A
gul	know fa sho dat wen A rejaice, oona
gul	Eben op ta taday, wensoneba dey da read
gul	de Law wa God gii Moses, dey ain
gul	A da tell oona, we ain neba gii op. An
gul	fa sho, we wahn fa go way fom dis body
gul	an go lib wid de Lawd.
gul	So A da taak ta oona now jes like oona
gul	me chullun. Open op ya haat ta we, like
gul	we own haat open ta oona!
gul	A been tell Titus dat A too heppy bout
gul	oona, an oona ain leh me down. We taak
gul	true ta oona all de time. Same way so,
gul	oona show dat wa we tell Titus bout
gul	Bot A da sen bredren yah ta oona now so
gul	dat me good wod bout oona hep ain gwine
gul	be jes empty taak, an oona gwine be
gul	ready wid wa oona wahn fa gii fa hep
gul	een dis wok, jes like A beena say.
gul	We ain taak bout de good wok wa oda
gul	people done do, wok wa ain paat ob wa
gul	God gii we fa do. Bot we wahn fa see
gul	oona trus een God mo an mo, so dat
gul	wiles oona da trus um mo an mo, we wok
gul	mongst oona gwine grow mo an mo.
gul	A been beat op wid a rod shree time.
gul	One time people done chunk stone at me,
gul	da try fa kill me. Shree time de boat A
gul	been on done git all smash op an sink
gul	eenta de wata. An dey been one time wen
gul	A been dey een de wata one whole day an
gul	A scaid dat wen A come gin ta oona, God
gul	gwine mek me feel small fo oona. An A
gul	scaid A gwine weep fa plenty people wa
gul	beena sin, bot dey ain saary an dey ain
gul	change dey way. Dey ain lef off dey
gul	loose life an de bad sin dey beena do.
gul	Bot God bless me fa true. E pick me fom
gul	way back fo A been bon, an e call me fa
gul	A done dead wid Christ pon de cross.
gul	Now Christ de one wa da lib een me an
gul	gii me life. Now A da trus een God Son,
gul	wa lob me an gii e life fa me sake, an
gul	dat mek me lib de way A da lib.
gul	Jew an dem wa ain Jew, slabe an free
gul	man, man an ooman, all ob oona come fa
gul	be one een Jedus Christ.
gul	“Rejaice, oona wa ain able fa hab no
gul	People wahn fa woshup op ta idol, an
gul	dey hoodoo one noda. Dey hate one noda
gul	an fight one noda. Dey cobish dey
gul	neighba propaty an git mad op wid one
gul	noda. Dey da pit deysef head ob oda
gul	people. Dey wide op eenta group an ain
gul	Cause God lob we, e done cide fohan fa
gul	hab Jedus Christ come fa bring we ta
gul	um, so dat we gwine come fa be God own
gul	chullun, an dat mek um too heppy.
gul	Cause ob dat, oona wa ain Jew, oona
gul	oughta memba wa oona nyuse fa be. Oona
gul	mongst dem wa de Jew people call
gul	“people wa ain circumcise,” an dey
gul	call deysef “people wa been
gul	circumcise.” (Dat mean fa say dem man
gul	cut dey son dem fa show dey God people.)
gul	So den, A pray dat oona, togeda wid all
gul	de oda res ob God people, gwine hab
gul	powa fa ondastan hommuch Christ lob we
gul	fa true, how wide e lob, an how long,
gul	how high e lob, an how deep.
gul	Oona mus leh God Sperit change de way
gul	So den, mus dohn do nottin foolish, bot
gul	ondastan wa de Lawd wahn oona fa do.
gul	So den, oona mus pit on all dat God got
gul	fa protec oona een de fight, so dat wen
gul	de day come dat ebil come ta oona fa
gul	true, oona gwine be able fa stanop an
gul	fight ginst all de ebil scheme ob de
gul	Debil. An long as de enemy come ginst
gul	oona, oona gwine keep on da fight um.
gul	Oona gwine still stanop ginst um.
gul	Wa dey da do fa mek trouble fa me ain
gul	matta ta me tall. Wa matta mos, dat dey
gul	da tell people bout Christ. Ef dey da
gul	tell bout um fa Christ sake, or ef dey
gul	da tell bout um fa dey own sake, A
gul	heppy fa true cause dey da tell bout
gul	Christ, an A gwine be too heppy cause
gul	So dat, fa show hona ta de name ob
gul	Now den, ef A been wahn fa pit me hope
gul	een dem ting, A able fa do dat fa sho.
gul	Ef somebody got a right fa tink e
gul	oughta pit e hope een wa people do ta
gul	dey body fa try fa show dat dey God
gul	people, A got a right fa tink dat way
gul	eben mo den dat one.
gul	A know how fa lib wen A ain got nuff fa
gul	mek um. An A know how fa lib wen A hab
gul	mo den A need. A done laan dis secret,
gul	dat A kin be sattify all de time
gul	wasoneba happen. Ain mek no diffunce ef
gul	A got plenty fa nyam or ef A ain got
gul	nottin fa nyam. An ain mek no diffunce
gul	ef A got mo den nuff ting or ef A ain
gul	got nuff fa mek um. Wasoneba happen, A
gul	Christ been dey fus. God ain mek nottin
gul	fo Christ dey. An Christ da mek
gul	ebryting stay een dey place weh dey
gul	Dem ting yah, dey ain nottin bot shada
gul	ob de ting wa fa come, bot de ting
gul	Ebryting ya da do, mus do um wid all ya
gul	haat, jes like ya da do um fa we Lawd
gul	Jedus, an e ain jes fa people.
gul	So den, de way oona da do an lib, dat
gul	mek all dem wa bleebe dey een Macedonia
gul	an Achaia see an folla oona een de way.
gul	Bot now, Timothy done come back fom
gul	oona, an e done tell we nyews bout oona
gul	dat mek we heppy. E tell we say oona
gul	keep on trus een Christ an lob one
gul	noda. An e tell we say oona glad all de
gul	time wen oona memba we, an oona wahn fa
gul	see we, jes like we wahn fa see oona.
gul	Me Christian bredren, oona ain een de
gul	daak. So den, dat day ob de Lawd ain
gul	oughta come pon ya like a tief.
gul	All dis show fa true dat God jedge all
gul	people jes like e oughta jedge um.
gul	Cause ob all dat oona da suffa cause
gul	oona da leh God rule oba oona, God
gul	gwine say oona fit fa lib weh e da rule.
gul	We pray dat de Lawd gwine show oona mo
gul	an mo how God da lob oona, an how
gul	Christ done beah op onda suffrin fa do
gul	wa God wahn, an how e da mek oona beah
gul	See yah, dis wod true fa sho, wa A
gul	gwine tell ya, an all people oughta
gul	bleebe wa dat say: Jedus Christ come
gul	eenta de wol fa sabe sinna dem. An A de
gul	one wa sin mo den all de oda res.
gul	E mus bleebe de true ting dem ob de
gul	Christian fait, wa nobody ain know til
gul	God show um. An e mus dohn doubt een e
gul	haat dat wa e bleebe right.
gul	Ya mus pay mind ta how ya da lib an wa
gul	ya da laan de people. Mus dohn stop fa
gul	do dem ting yah. Cause ef ya keep on da
gul	do um, ya gwine sabe dem wa da listen
gul	ta ya, an yasef too.
gul	De one wa da laan people sompin
gul	diffunt, wa ain gree wid de true wod
gul	dem wa we Lawd Jedus Christ tell we, an
gul	wa we da laan people bout how dey
gul	oughta waak wid God,
gul	An now God gii we dat blessin wen we
gul	Sabior Jedus Christ come. E done stroy
gul	de powa dat det hab oba people, an by
gul	de Good Nyews mek people know fa true
gul	bout dat life wa ain gwine neba end.
gul	wa e da, needa wa e promise we.”
gul	God cause people fa write down all dat
gul	dey done write down een e book. An all
gul	dem ting dey een e Book, dey good fa
gul	mek we laan wa true, an fa mek we know
gul	dem ting dat we da do wa ain right. Dey
gul	good fa mek we wa ain da do right ton
gul	an staat fa do wa right, an fa tell we
gul	how fa lib de way God wahn we fa lib,
gul	A da write dis letta ta ya, Titus, me
gul	true son een de fait dat we share. A
gul	pray dat God we Fada an de Lawd Jedus
gul	Christ we Sabior gii ya e blessin an e
gul	Tell um dey mus dohn hole nobody cheap.
gul	Dey mus be peaceable an treat people
gul	good. An all de time dey mus mind dey
gul	mannas wid all people.
gul	Bot A ain keep um wid me yah, cause A
gul	ain know ef ya been fa gree fa um fa
gul	stay wid me. A ain wahn fa mek ya hep
gul	me een dis. A wahn ya fa hep me jes ef
gul	An ya da rule de right way fa true.
gul	dat mek ya consaan bout um?
gul	like oona ole people been hab haad haat
gul	‘Dey ain neba gwine go eenta dat place
gul	Bot eben dough Jedus God Son, de
gul	suffrin wa e suffa den mek um laan fa
gul	true fa do wa God say.
gul	Dey ain nottin tall been write down
gul	bout Melchizedek modda or e fada, needa
gul	e fambly line. Dey ain nottin needa
gul	bout wen e bon or wen e dead. So e stan
gul	like God Son, cause e a priest faeba an
gul	Now de ting wa we da tell oona mo den
gul	all, dat we got susha head man ob de
gul	priest dem, jes like we beena taak
gul	bout. E Jedus, de one wa seddown at de
gul	right han side ob God shrone een heaben.
gul	Wen God say dis yah a nyew cobnant, dat
gul	mean fa say God done mek de fus cobnant
gul	too ole. An we know dat wasoneba done
gul	ole an ain fa be nyuse no mo, purty
gul	De Jew Law show we bout dem good ting
gul	wa da come, bot e ain show we cleah
gul	bout how dey gwine be. E jes like a
gul	shada. E ain like de real ting dem. De
gul	people da offa de same kind ob
gul	sacrifice ebry yeah, oba an oba gin.
gul	Dem sacrifice ob de Jew Law ain neba
gul	gwine hab powa fa mek de people dat
gul	come ta God be all dat dey oughta be.
gul	Me bredren, cause ob Jedus blood wa e
gul	gii wen e dead pon de cross, we ain got
gul	fa be scaid eben a leetle bit. We kin
gul	go right eenta de place weh God dey.
gul	Now cause de people wa been lib way
gul	back dey beena trus God, God say e
gul	Cause e trus God, de screet ooman name
gul	Rahab ain dead wen de Israel people
gul	beena kill de Jericho people wa ain do
gul	wa God tell um fa do. Rahab ain dead,
gul	cause e been glad fa hide de scranja
gul	dem een e house wen dey come fom Israel
gul	fa look oba de city.
gul	Look out dat nobody ain gwine staat fa
gul	lib a loose life. Same way so, mus look
gul	out dat nobody neba stop fa gii hona ta
gul	God an ta wa blongst ta God. Dat how
gul	Esau done, wen jes fa git one ration ob
gul	food, e gii way de blessin dat God been
gul	gwine gim, cause e been de fusbon son
gul	So den, fa true, leh we come out fom
gul	weh people dey, an go ta Jedus. Wid um,
gul	leh we beah e shame wa e suffa pon de
gul	God de one dat gii we all dem ting wa
gul	good fa true an wa betta mo den all.
gul	Dem ting wa good fa true come fom we
gul	Fada God ob all light, wa mek de sun,
gul	de moon, an de staa dem. God ain neba
gul	change, an e ain neba gwine ton way fom
gul	we an lef we een de daak atta e done
gul	mek e light shine pon we.
gul	Ya bleebe dat dey jes one God. Ya
gul	right! Bot eben de ebil sperit dem
gul	bleebe dat, an dat mek um tremble cause
gul	Ya kin aks God fa sompin an God ain gim
gul	ta ya, cause de reason wa mek ya aks
gul	ain right. Ya aks fa dem ting wa ya
gul	wahn fa sattify yasef, no mo.
gul	An ef dey trus God, dat e gwine ansa
gul	dey pray, dat sick poson gwine git
gul	well. God gwine mek um well gin. An ef
gul	dat poson beena sin, God gwine paadon
gul	Oona done been bon gin. E ain tall like
gul	de time oona bon de fus time. E God wod
gul	wa gii ya dis nyew life, an e wod gwine
gul	Mus pit oonasef onda de gobna dem wa de
gul	king sen fa punish dem people wa ain do
gul	right an fa praise dem wa da do right.
gul	Cause de Lawd God da keep watch oba dem
gul	wa da waak scraight.
gul	De time wen God gwine jedge de wol da
gul	come. God gwine fus jedge e own people.
gul	An ef God staat wid we wa blongst ta
gul	um, e gwine end wid haad time fa sho,
gul	fa dem wa ain do wa God Good Nyews tell
gul	Now pontop ob dat, lob ya Christian
gul	bredren an lob all people.
gul	Dey eye ain scraight. Dey wahn fa lib
gul	loose life an sleep roun wid ebry ooman
gul	dey see. Dey all de time wahn fa sin mo
gul	an mo. Dey da draw people wa ain got
gul	dey own mind, fa folla um fa do bad.
gul	Dey big eye da trol um so dat dey wahn
gul	fa git all ting fa deysef. God done
gul	condemn um an dey gwine be stroy.
gul	We da tell oona wa we beena see an yeh
gul	so dat oona kin come fa be one wid we.
gul	An fa true, we come fa be one wid de
gul	Fada an e Son, Jedus Christ.
gul	So den, who dat one wa da lie? E de one
gul	dat say Jedus ain de Messiah Christ. E
gul	de enemy ob Christ. E ain wahn fa hab
gul	nottin fa do wid God de Fada, needa wid
gul	An God da gii we wasoneba we aks um fa,
gul	cause we keep on da do wa e chaage we
gul	fa do an de ting dem wa please um.
gul	Who dat kin win out ginst de wol? De
gul	people wa bleebe dat Jedus God Son, dey
gul	de onliest one dem wa win out ginst de
gul	De chullun ob ya sista wa God done
gul	pick, dey tell oona hey.
gul	Wen oona wa bleebe geda togeda fa nyam
gul	fa show oona lob ta one noda, look how
gul	dey da nyam de food. Dey ain got no
gul	shame, an dey ain eben tink ob oda
gul	people. Dey ain wot nottin! Dey like
gul	cloud wa kin git daak jes like rain
gul	wahn fa come, bot dey ain no wata dey
gul	an breeze kin blow de cloud way dout no
gul	rain. Same way so, dey like tree wa ain
gul	beah no fruit, eben een de time wen dey
gul	spose fa beah. Dat show dat dem tree
gul	done dead, an wen people yank um out by
gul	de root, dey dead two time oba.
gul	E head an e hair been white like wool,
gul	white jes like snow. An e eye shine out
gul	like fire da bun bright.
gul	“Dis de message yah wa God Son sen.
gul	‘E eye dem shine like fire, an e foot
gul	shine jes like brass wa dey been bun
gul	een de furnace an den shine um op.
gul	A know all wa oona da do, an A know dat
gul	oona like food wa ain cole an wa ain
gul	hot, food wa ain got no taste. A wish
gul	dat oona beena folla me wid all oona
gul	haat or dat oona been lef fa folla me.
gul	An A see one angel wa got great powa. E
gul	da taak loud so all kin yeh um. E aks
gul	say, “Who got de right fa pull dem
gul	seal an open op de scroll?”
gul	Leh we praise um an gim hona an glory,
gul	Dey all beena holla loud say, “We God
gul	wa seddown pon de shrone an de Lamb,
gul	Dey hair been like ooman hair, an dey
gul	teet been like lion teet.
gul	Ef poson try fa do dem two people yah
gul	bad, fire gwine come outta dey mout an
gul	bun de poson an stroy um. So den, dat
gul	how de poson wa try fa do dem two bad
gul	E been speckin chile, an e been lef jes
gul	leeleetle bit fo de chile fa bon. So de
gul	ooman pain been mek e da holla.
gul	Cause ob dem miracle wa de secon beast
gul	got powa fa do front ob de fus beast, e
gul	ceebe de people ob de wol. Dat secon
gul	beast orda um say mus mek statue fa
gul	show hona ta de fus beast wa been wound
gul	wid sode, stillyet e da lib.
gul	“Lawd God wa got powa mo den all oda,
gul	Den de angel wa mek seben empty out e
gul	bowl eenta de air. A loud boice taak
gul	loud fom de shrone een God House een
gul	heaben say “All ting done done!”
gul	oona mus come outta dat city Babylon
gul	Dem wa da trade gwine tell Babylon say,
gul	“All dem ting wa ya been set ya haat
gul	pon, dey done gone. All de fine life wa
gul	ya been lib, e gone. Dem fine ting wa
gul	mek ya purty, dey all gone. Ya ain neba
gul	Oona come so dat oona kin nyam dem
gul	king, dem captain, an dem big man, dem
gul	body. oona come nyam dem hoss dem body,
gul	an dem wa da ride dem too. Come nyam
gul	all people dem body. Nyam dem slabe an
gul	dem freeman, all dem wa de mos small ta
gul	dem wa big mo den all, dem body.”
gul	De city beena shine like a fine stone,
gul	like a jaspa stone, an e beena shine
gul	cleah jes like crystal glass.
gul	Jedus say, “Listen op! A da come
gul	soon! A da come fa gii ebry poson de
gul	payback wa e wok fa.
