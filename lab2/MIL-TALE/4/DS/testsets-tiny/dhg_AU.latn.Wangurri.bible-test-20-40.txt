dhg	Dhaŋum ŋuwakurrun yana dhäwu. Ga
dhg	dhäwum dhaŋu God-Waŋarrwuruy
dhg	Gäthuꞌmiŋuwuruy,  ga yäkum nhan
dhg	banha Djesu. Nhanmam dhaŋu Christnha,
dhg	Maŋutji-yunupayumandan banha nhan
dhg	God-Waŋarryu bäkumiŋgan ŋätjil. Ga
dhg	dhäwum nhanguruy gayŋa dhaŋu bitjan
dhg	Ŋayam gayŋa nhumaliny dhaŋu
dhg	ḏämbu-ḻupthuman garmakthu yana
dhg	waŋganydhu. Ŋarru, nhanmam ŋarru
dhg	banha God-Waŋarryum nhumaliŋgum
dhg	rarryu Dhuyu-Birrimbirrnhan, banham
dhg	gayŋa biyapulnha wal'ŋu
dhg	“Ŋäkan warra! Garraywum dhaŋu walu
dhg	ḻinygun waythuwanan!
dhg	Bala dhanal waythuwanan ŋunhalan
dhg	Gapuniyamnha waŋgalaŋa, nhan Djesu ga
dhg	banhaya yolŋu warra banha dhanal
dhg	gayŋan bämaraꞌyuwan nhanany. Ga
dhg	Nyenanharamiyun Waluyu,  nhan Djesum
dhg	ŋarranan balan Djuwwuḻ biryamiḻin
dhg	buṉbuḻi, nhan ŋarru gayŋa
dhg	marŋgiyumana dhanaliny banhalayan.
dhg	Bala nhan Djesum ŋarranan balayan
dhg	banha baṯamiwuḻin, bala ŋayathanan
dhg	nhanany ŋarambiyan bala
dhg	ṉakanharamiŋganan. Bala
dhg	dhuṉḏaynha yana banha gorrmurꞌma
dhg	winyaꞌyuwanan. Bala nhan banha
dhg	baṯamim dhawaṯthuwanan bala ŋarran
dhg	galŋa-rrarrayuwanan ŋathawun
dhg	Bala nhan Djesum wuyuwanan nhangu bala
dhg	ŋarambiyaꞌ djarryuwanan, bala
dhg	ŋayathanan nhanany bala garruwanan,
dhg	“Djäl ŋaya dhaŋu, ŋaya ŋarru
dhg	ḏukthumana nhuna. Ḻinygun nhunu
dhg	Ga banhalaya gayŋan ŋaḻapaḻmi
dhg	Rom-marŋgikunhami yolŋu warra
dhg	ḏäpthuwan. Ga banha dhanal ŋäkulam
dhg	Djesunham bilanyawuyma garrunda bala
dhg	dhanal ŋayaŋum barrakinydjinan,
dhg	ŋangawulnha dhanal galŋa-ŋuwatjin
dhg	Ga bilanyamiyu banhalaya gayŋan nyenan
dhg	rom-marŋgikunhami warra Baratjiwuru
dhg	ŋurrukŋuru. Bala dhanal nhäŋalan
dhg	nhanany Djesunham nhan gayŋan ŋatha
dhg	bitjuwayiŋ guwaman bayikuḻya banha
dhg	tax djämamiwuḻ warrawuḻ ga
dhg	dhuwurr-barrakinymiwuḻ yolŋuwuḻ
dhg	warrawuḻ. Bala dhanal
dhg	guyurrꞌmiŋunham warrany bitjanan,
dhg	“Nhäwu gayŋa ŋunha nhumaliŋgum
dhg	marŋgikunhami nyena tax
dhg	djämamiwuḻim warrawuḻ ga
dhg	dhuwurr-barrakinymiwuḻim yolŋuwuḻ
dhg	Ga biyapul nhan Djesu bitjan garruwan,
dhg	“Wäy waraparra, yaka warra
dhg	meṉguŋ, banha God-Waŋarryum
dhg	Nyenanharamim Walu djäma
dhg	guŋgaꞌyundawu yolŋuwu. Ŋangawul
dhg	nhan banha yolŋuny djäma nhan ŋarru
dhg	gayŋa bayikuyan ḻinygu yana
dhg	Nyenanharamiwun Waluwu romgu malthun.
dhg	Ga waripum banha yolŋu warra banhambal
dhg	ŋirrimbuwan barrakinymin birrimbirrmi
dhg	mala. Ga banha dhanal bayiŋuya
dhg	yolŋuyu warrayu nhäŋal bitjuwayiŋ
dhg	Djesunham, bala gayŋan banha
dhg	birrimbirryum mala djalkthuwanan banha
dhg	yolŋunham warrany munathaꞌḻin bala
dhg	gayŋan yatjuwanan bitjanan, “Nhunum
dhg	dhaŋu God-Waŋarrwu Gäthuꞌmiŋu.”
dhg	Manymak, ga rom-marŋgikunhami yolŋu
dhg	warra waythuwan bewaḻi
dhg	Djurutjalamŋuru ga bitjanya ḻinygu
dhg	dhanal Djesuny nhäŋal, bala bitjanan
dhg	dhanal garruwan, “Way, waraparra,
dhg	ŋangawul nhuma ŋarru gayŋa djinakum
dhg	malthun, ḻinygu ganydjarrma nhan
dhg	bayiŋ gayŋa dhaŋu warraṯthunma
dhg	Djaytinguŋ banha nhan buŋgawan
dhg	bitjuwayiŋ barrakinygun birrimbirrwu
dhg	malaŋuwu, ga waripum nhan banha yäku
dhg	Beltjibulnha. Ga bilanyawuyan nhan
dhg	bayiŋ gayŋa dhaŋu barrakinynham
dhg	birrimbirrnha malaŋuny
dhg	Ga bilanyamiyum nhanmam gayŋan banha
dhg	Djesuyum marŋgikuwanan bitjuwayiŋ
dhg	yolŋunhan warrany. Bala banha yolŋum
dhg	ŋarranan, bala bitjanan garruwan,
dhg	“Dhaŋu ŋäṉḏiꞌmiŋu nhuŋgu
dhg	ga guthaꞌmiŋu warra rangam gayŋa
dhg	Ga mawaŋganynha nhan ŋarran bala
dhg	banha maŋutjim djalkthuwan, ga waripum
dhg	banha maŋutji gälkin
dhg	ḏimirrꞌṯimirrmiḻin. Bala
dhg	bayiŋuyam banha ḏimirrꞌṯimirryum
dhg	djorkuwanan, ganydjarrnha
dhg	dhawarꞌyuman ŋuthandawun.
dhg	Bala nhan Djesum dhanaliŋgu bitjanan
dhg	garruwan, “Wäy, buku-djulŋimi,
dhg	ŋangawul nhuma gayŋa dhaŋu dhäwum
dhg	dharaŋgan, ŋatja? Ga bayiŋ nhuma
dhg	ŋarru ŋangawulma bitjuwayiŋ
dhg	dharaŋgan dhaŋum gumurr-yalŋgim
dhg	dhäwu, ga nhalpiyana nhuma ŋarru
dhg	banha dharaŋgan ŋunham bala waripum
dhg	Maꞌ, bayiŋ nhunu buthurumim
dhg	ŋuwatjuman nhänany ŋäkam mä nhunu
dhg	ŋarru dharaŋgan yana.
dhg	Yo, bitjanyan nhan gayŋan banha
dhg	Djesuyu marŋgikuwanam yolŋunham
dhg	warrany. Ga guḻkumi nhan gayŋan
dhg	dhäwu malany mayaliꞌmiŋgan rakaran.
dhg	Manymak, ga banha nhan bayiŋuya
dhg	ḏirramuyu nhäŋal Djesunham ŋunha
dhg	yana bärrkuḻi bala yana gätthuwanan
dhg	bunꞌkumu-djipthuwanan gumurrŋan
dhg	Ga banha dhanal ŋarran Djesuwuḻim,
dhg	bala dhanal nhäŋalan banhayam
dhg	ḏirramuny banha nhanguḻ gayŋan
dhg	ŋätjil nyenan guḻku marimi
dhg	birrimbirr malany. Ga nyenanam nhan
dhg	gayŋan muḻkurr ŋuwakurrun ga
dhg	girriꞌmin dhaṯthunminyaran. Ga
dhg	banha dhanal yolŋuyum warrayu
dhg	nhäŋal, bala dhanal yana
dhg	biyaṉiyinan, ḻinygu dhanal yana
dhg	dharaŋganan banha ŋarru gayŋa
dhg	bitjanyam yolŋuyu barrakinynham
dhg	birrimbirrnha walmanharamiŋgan
dhg	bilanyayam banha yolŋu biyapulnha
dhg	walꞌŋu ganydjarrmin.
dhg	Ga guḻkun banha marimin yolŋum warra
dhg	gayŋan malthuwanam dhupaliŋgu ŋarru
dhg	ḏurꞌ-ṯuryunminan dhanal ŋarran.
dhg	Ga nhanmam gayŋan banha Djesum baḏak
dhg	yana garruwan, bala dhanalim banha
dhg	yolŋum warra waythuwanan dhäwumim
dhg	bewaḻim Djäratjkurum ŋirrimaŋuru,
dhg	bala dhanal rakaranan bitjanan,
dhg	“Wäy... ŋirrima dhaŋu ŋonuŋ.
dhg	Ŋangawulnha biyapulma dhuwan
dhg	Marŋgikunhaminham ḻay-ḻayyuma,”
dhg	Bala nhan Djesum ŋarranan
dhg	guŋnharrumanan banhayam ŋirrima
dhg	Gapuniyamma, bala ḏirruwanan balan
dhg	nhanguwaywuḻin waŋgalaḻi
dhg	Nätjuritjḻin, ga bukmak yana banha
dhg	guyurrꞌmiŋum warra nhangu
dhg	Yo, bala dhanal banha guyurrꞌmiŋum
dhg	warra ŋaykanan bärrkuwaḻyinan
dhg	burrpaꞌ-burrparnha waripuḻin ga
dhg	waripuḻin ŋirrimaḻi, ga banhalayam
dhg	dhanal ŋarran rakaranam
dhg	yolŋuꞌ-yulŋuwum bitjanan,
dhg	dhuwurr-barrakinyŋurum
dhg	nhumaliŋguwaywuru nhuma bala malthuwam
dhg	God-Waŋarrwurun gulitjkun
dhg	Yo, guwamanan dhanal ŋarran ŋatham ga
dhg	garmakma, ga banhalaya gayŋan
dhg	wirrkuḻ baṯami marruwan, ŋarru
dhg	nhan banha wakuꞌmiŋum bayikuyan
dhg	baṯamiwum yäkuwu Yiritiyawun. Yo,
dhg	marruwanam nhan gayŋan banha
dhg	wirrkuḻma ŋuwatjumanan dhika. Bala
dhg	nhan banha yindim buŋgawa Yaritma ga
dhg	yolŋum warra mariminan bitjuwayiŋ
dhg	mä-maŋmaŋdhuwanam nhanguru
dhg	marrundayum. Bala nhan Yaritma
dhg	guykuyyuwanan nhangu bitjanan,
dhg	“Bayiŋ nhunu ŋarru nhänany
dhg	ŋäŋꞌthun ŋunhuŋ nhäwu nhunu
dhg	djäl, ŋayam ŋarru guŋana yana
dhg	Manymak, ga banha dhanal banhaya
dhg	guyurrꞌmiŋum yolŋu warra nhangu
dhg	Djesuwu gumurr-ḏirruwanam bewaḻim
dhg	djämaŋurum, bala dhanal gayŋan
dhg	rakaranan Djesuwuḻim nhä dhanal
dhg	gayŋan djäma ga nhä dhanal gayŋan
dhg	marŋgikuwan yolŋuny warrany.
dhg	Bala nhan Djesuyum garruwanan
dhg	yän-wuŋan ŋunha guyurrꞌmiŋunham
dhg	nhanguway nhan bitjanan, “Maꞌ
dhg	garruwan dhaŋu yolŋunham warrany
dhg	dhanal ŋarru nyenam mulmuŋan ŋarru
dhg	malaŋa ga malaŋa ga malaŋa.”
dhg	Bala nhan Djesum ŋalthuwanan balayan
dhg	marthaŋayḻin bala watam banha
dhg	wapurarryinan. Ga dhanalim banha
dhg	guyurrꞌmiŋum warra nhangu mariminan
dhg	mä-maŋmaŋdhuwanam bayikuyam romgu.
dhg	6-7 Bala nhan Djesum
dhg	ḏämbu-ganitjuman bitjanan, “Nhumam
dhg	dhaŋum yolŋu warra gali-märrmaꞌ
dhg	warra. Dhuṉḏaymu nhan banha
dhg	yolŋuyu yäkuyu Yitjayayum bamanꞌma
dhg	wukirri God-Waŋarrnham yän bitjanam
dhg	Ga bilanyawuyan ŋaya banha bitjanyam
dhg	rakaran nhumaliŋgu ŋätjilim, nhumam
dhg	banha barꞌparyumanan nhangum
dhg	God-Waŋarrwum rom, bala bilumanan
dhg	nhuma, ga waripun rom nhinathuŋgan. Ga
dhg	guḻku mu nhuma gayŋan dhaŋu romma
dhg	malany biluꞌ-biluman.”
dhg	Bewaḻiyam dhanal Djesuyum ga nhanguru
dhg	guyurrꞌmiŋuyum warrayu
dhg	guŋnharrumanan banhayam ŋirrima. Ga
dhg	ŋirrima-guḻkumiḻin ŋirrimaḻi
dhg	yäkuḻi Däyaḻin. Ga waythuwan
dhg	dhanal banhalaya ŋirrimaŋa bala
dhg	dhanal gulŋiyanan buṉbuḻin,
dhg	ḻinygu ŋangawul nhan gayŋan banha
dhg	Djesum ḏukṯukmiyin dhanal ŋarru
dhg	yolŋum warra nhangu marŋgiyi banha
dhg	nhan gayŋan banhalayam bitjuwayiŋ
dhg	nyenan. Ŋarru gulkurun nhan banha
dhg	Ga bitjanam nhan banha garruwan bala
dhg	banha yolŋuwum buthurum ḻapthuwanan,
dhg	ga ŋäṉarrma nhangu banha
dhg	dhayaḻyinan ŋuwatjinan yana, bala
dhg	nhan gayŋan garruwanam ŋuwatjumanan.
dhg	Ga banha dhanal yolŋum warra
dhg	bitjuwayiŋ ŋaykanam ŋirrimaḻim,
dhg	bala nhan Djesum ga guyurrꞌmiŋum
dhg	warra nhangu ŋalthuwanan gayŋan
dhg	marthaŋayḻin bala dhanal ŋarranan,
dhg	ŋirrimaḻin yäkuḻi Dalmanuthaḻin.
dhg	Ga dhanalim ḏämbu-ganitjuman bitjan,
dhg	“12-mu banha yilipim, marrkap!”
dhg	Ga dhanalim buku-ganitjuman,
dhg	“Yolŋuyum warrayu nhuna bayiŋ
dhg	gayŋa rakaram be warri nhunu Djonnha
dhg	banha Buku-ḻupthumandamin yolŋu. Ga
dhg	waripuyum warrayu nhuna bayiŋ gayŋa
dhg	rakaram be warri nhunu Yilaydjan banha
dhg	ŋaḻapaḻnha yolŋu God-Waŋarrwun
dhg	djawarrkmi bamanꞌŋuwuynha. Ga
dhg	waripuyum nhuna bayiŋ gayŋa rakaram
dhg	dhaŋu nhunu waripu bitjuwayiŋ
dhg	God-Waŋarrwuŋ djawarrkmi
dhg	Ga bayiŋ nhunu gayŋa
dhg	mäyu-ḏapthuman nhä malany
dhg	djinakuwuy munathaꞌwuy, banham nhunu
dhg	buku-djuḻkthumanma guŋan ŋunhuŋ
dhg	nhä wälŋawum nhuŋguwaywuru
dhg	Ga baṯ-bitjanan dhanal gayŋan banha
dhg	yänma nhanany Djesunham ŋayathan ga
dhg	ŋangawulnha dhanal banha yolŋuwuḻim
dhg	rakaran. Bala dhanalim banha
dhg	ḻurrkunꞌma nhangu guyurrꞌmiŋu
dhg	warra gayŋan dhä-wirrkaꞌyunminan
dhg	bitjanminan, “Nhäwu nhan banha
dhg	bitjanyam garruwan? Be nhan barkthu
dhg	biyapul wälŋayi rakunyŋurum?
dhg	Nhalpiyun banha barkthu bitjuyam
dhg	Bala dhanal ḻawꞌyumanan banhaya
dhg	yothunham bala gutjparruwanan nhanany
dhg	Djesuwuḻin. Ga banha nhan bayiŋuya
dhg	barrakinydhu birrimbirryu nhäŋal
dhg	Djesunham bala nhan yana ḏupthuwanan
dhg	banha yothunham munathaꞌḻin baya
dhg	gayŋan djalkthunmin, ga
dhg	dhurrwaramurrum ŋarran ŋälma
dhg	Bala nhan Djesum garruwan bitjanan,
dhg	“Ŋuwatjuma ŋäkam! Bilanyayam banha
dhg	birrimbirr mala barrakinymin marimin.
dhg	Ga bayiŋ nhuma ŋarru gayŋa
dhg	ŋangawulma bitjuwayiŋ bukumiŋgan
dhg	guŋgaꞌyundawum, nhumam ŋarru
dhg	ŋangawulnha bilanyanham birrimbirrnha
dhg	mala dhawaṯthuman yolŋuwurum.”
dhg	Bala nhan Djesum bitjanan dhanaliŋgu
dhg	ḏämbu-ganitjuman, “Ŋangawul nhuma
dhg	warri banha gulumarra nhanany. Ḻinygu
dhg	banha nhan ŋarru gayŋa yolŋuyu
dhg	djäma ganydjarrmim rom nyäkurum
dhg	yäkuyu, ga yalalam nhan ŋarru banha
dhg	ŋangawulnha nyäkum barrakinydjuman
dhg	Ga ŋorrtjam bayiŋ banha ŋangawulnha
dhg	ŋulipalyi banhalayam waŋgalaŋa.
dhg	Ga ŋangawul warra banhayam banha
dhg	dhäwuny meṉguŋ ŋay, banha
dhg	ŋurruyirrꞌyundam, banha nhan
dhg	God-Waŋarryu bokman dhaŋu djiwarrꞌ
dhg	waŋgala ga dhaŋu munathanyꞌ
dhg	waŋgalany! Ŋunha gayŋa wukirriwuy
dhg	djingaryun bitjan gamꞌ,
dhg	Ga banha nhan Djesuyum dhanaliny
dhg	nhäŋal bilanyaḻim bala nhan
dhg	maḏakarritjtjinan nhanguwaywuru
dhg	guyurrꞌmiŋuwum warrawu bala nhan
dhg	garruwan bitjanan, “Yaw, ŋangawul
dhg	dhuwan yumurrkuꞌnham
dhg	ŋaŋꞌŋaŋdhuwa, ḻinygu
dhg	God-Waŋarrwum dhaŋu yolŋu warra
dhg	bilanyayan bitjuwayiŋ dhaŋuynha
dhg	Ŋangawul mayaliꞌ-wilkthuwa yolŋuny,
dhg	bala maŋgarra manaŋiyan nhangu nhäm
dhg	Ga nhanmam Betam ḏämbu-ganitjuman
dhg	bitjanan, “Marrkapmi. Ŋanapum dhaŋu
dhg	ḻinygu guŋnharruman nhä malany
dhg	ŋanapiliŋguwayma bala ŋanapu
dhg	malthuwan nhuŋgun. Ga nhä yika
dhg	ḏämbu-ḏirrunmaranhara?”
dhg	Ga nhanmam Djesum ḏämbu-ganitjuman,
dhg	“Ŋangawul nhuma dhaŋu marŋgi
dhg	nhäwu nhuma gayŋa dhaŋu
dhg	ŋäŋꞌthun. Ŋayam barkthu dhaŋu
dhg	yalalaŋumiyum dhaŋgaḏirryun marimin
dhg	yana. Ŋalan? Nhalpiyu nhumam
dhg	barkthu... bitjuya ḻinygu
dhg	dhaŋgaḏirryu bitjan ŋaya, ga yanatj
dhg	ḻinygu ga waŋayi barkthu?”
dhg	Ga banha nhan bayiŋuya ŋäkulam
dhg	nhanany Djesuny banha Nätjiritjpuynha
dhg	djuḻkthundam, bala nhan yatjuwanan
dhg	murrukayyun rirrakayyum bitjanan,
dhg	mala-guwatharanhara, ḻinygun ŋanapu
dhg	wikarraŋumin gayŋan gäḻkuḻanam
dhg	nhuŋgu. Gu, maŋutji-wuyuwan nyäku.”
dhg	Yo, Djesum ga guyurrꞌmiŋum warra
dhg	nhangu ŋarran ŋaykanan bala.  Ga
dhg	banha dhanal gayŋan ŋirrimbuwan
dhg	Djurutjalamḻim bala dhanal ŋarran
dhg	bukuyu ŋayathanan burrparma ŋirrima
dhg	yäku Bithanin ga Batpatjnha
dhg	ŋunhalayan bukuŋa yäkuŋa Wolipŋan.
dhg	Dhaŋum nhan gayŋa ŋarram
dhg	God-Waŋarrwurun yäkuyum.
dhg	Ga dhanalim banha guyurrꞌmiŋuyum
dhg	warrayu nhanguru ŋäkul nhanany
dhg	bilanyaḻim garrundaḻi.
dhg	Ga banha nhunu ŋarru bukumiŋganma,
dhg	ŋurruŋum ŋatjil guyaŋiya: Bayiŋ
dhg	nhuna yolŋuyu bitjuwayiŋ
dhg	ŋayaŋu-barrakinydjuman, maŋgarra
dhg	ŋatjil ga waythuwa nhangu ga
dhg	baya-rakaraŋan, ŋangawulnha guyaŋiya
dhg	bäyarraꞌwum. Ga bayiŋ nhunu ŋarru
dhg	bitjanyam djäma, nhanmam ŋarru
dhg	God-Waŋarryum baya-rakaraman nhuŋgum
dhg	nhä malany barrakiny banha nhunu
dhg	gayŋan djäma. Nhunum dhanaliŋgu
dhg	ŋatjil baya-rakaraŋ, ga ŋärrun
dhg	bukumiŋga God-Waŋarrwuḻim.
dhg	Ga dhurrwaraŋuru bewaḻiyam nhan
dhg	Djesu biyapulya bitjuwayiŋ garruwan
dhg	ŋurruŋu-ḏalkarramiwuḻ ga
dhg	rom-marŋgikunhamiwuḻ ga Djuwwuḻ
dhg	ŋurru-warrundayŋuwuḻ warrawuḻ. Ga
dhg	bitjan nhan banha dhäwum rakaran
dhg	mayaliꞌmiŋganam gamꞌ,
dhg	ŋirrima-waṯaŋu yolŋu
dhg	ḏukṯukmiyin nhän ŋarru borum,
dhg	lämu-nhinathuŋgan. Yo, ŋurruŋum
dhg	nhan ŋatjil ḻerrꞌyuwan ŋirrimany
dhg	gaykarraŋguwan, ḏarpa gulkthuwan,
dhg	bala ḻoḻun botjan. Ga balaꞌpala
dhg	nhan djäma yaŋaraꞌ garramatḻi
dhg	milꞌŋuwun djägamiwun nyenanharawu.
dhg	Ga banikinꞌ nhan murrukay
dhg	nhinathuŋgan bayikuya borumgun
dhg	bitjuwaŋ wiyikaꞌwun. Bala nhan
dhg	yolŋunhan warrany warraṯthuwan
dhg	djägaminhan warrany, mä dhanal ŋarru
dhg	gayŋa djäga bayikuya borumgu. Ga
dhg	yalala ŋarru banha borumma borumdji
dhg	bala dhanal ŋarru bärrkuwaḻyumana
dhg	ŋirrima-waṯaŋuwum. Manymak, bala
dhg	nhan banha ŋirrima-waṯaŋum
dhg	ŋarranan bärrkuḻin waŋgalaḻi.
dhg	‘Waŋganyma banha ṉutjurru dhanal
dhg	djämamiyu warrayu ḏupthuwanan
dhg	ḻinygu dhanal barrakiny rakaranan.
dhg	Bala nhan Djesum bitjanan garruwan,
dhg	“Gatjuy, ḏirruman warra guŋa nhä
dhg	malany nhangum bayikuyam Rawumbuywum
dhg	gapmangu. Ga nhä malany banha nhangu
dhg	God-Waŋarrwu, bitjaya ḻinygu nhangum
dhg	Nhumam gayŋa dhaŋu bitjan guyaŋi
dhg	yana warri barkthu ŋangawulnha gayŋi
dhg	yolŋum warra wälŋayi rakunyŋurum.
dhg	Guyaŋiya warra banha dhäwu
dhg	Mawtjitjkuruy ŋunhal God-Waŋarrwura
dhg	dhuyuŋa djorraꞌŋa: banha nhan
dhg	nhäŋal ŋorrtja ḏarpaŋa, ga
dhg	God-Waŋarr gayŋan garruwan nhanguḻ
dhg	bitjan, ‘Ŋayam dhaŋu God-Waŋarr
dhg	dhanaliŋgu Yipurayimgu ga Yitjakku ga
dhg	ga bukmakthu yana nhuŋguru
dhg	dhäkay-ŋanharayu, ga guyaŋinyarayu.
dhg	Yo, ŋätjil nhan banha God-Waŋarrwuru
dhg	Dhuyu-Birrimbirryu yän-wuŋan
dhg	Daybitkuḻ dhäwuꞌwu wukirriwu
dhg	Ga biyapulma banha ŋurruwuyknha
dhg	baṯami waythuwan, ga gunhanam nhan
dhg	banha burrpar yutjuwaḻnha marimin
dhg	ŋaraka rrupiya, ŋangawulnha murrukay.
dhg	Ga guḻku guḻku barkthu gayŋi banha
dhg	marim mala bitjuwayiŋ
dhg	ŋurru-yawaṯthu. Yolŋu warra
dhg	waŋgany bäpurru ŋarru mari-waythu
dhg	waripuŋuwun bäpurruwu. Ga
dhg	waŋganybuyma ŋarakawuy ŋirrimawuy
dhg	barkthu mari waythu waripuŋuḻi
dhg	ŋirrimaḻi. Bala barkthu ŋarray
dhg	waŋgalam dhaŋum nhanbayim
dhg	marrmarryun, ṉiṉḏa-barrꞌparrun.
dhg	Ga ŋatham barkthu banha dhawarꞌyun
dhg	wikarraŋumiwun waluwu, ga yolŋum
dhg	ŋarru marimin djaṉŋarryi. Ga
dhg	ŋurruŋum ŋarru banha dhuwaniya mari
dhg	mala bitjuwayiŋ maḻŋꞌthu. Ga
dhg	bulum barkthu murrukaynha marimin mari
dhg	maḻŋꞌthu. Bitju nhan barkthu banha
dhg	maḻŋꞌthum gam: Nhawun bayiŋ
dhg	baṯamiyu ŋurruyirrꞌyuna
dhg	bitjuwayiŋ ŋämaꞌŋaman rerrin
dhg	yothuwan waŋgala-wuyaŋinyawun.
dhg	Bukumiŋgan God-Waŋarrwuḻim, mä
dhg	ŋarru banha gumurr-wanyum rom
dhg	maḻŋꞌthu bilanyamiyu waluyu, banha
dhg	nhan gumurr-yalŋgin gätthundawum
dhg	bitjuwayiŋ yolŋuwum.
dhg	ga nhä malany ganydjarr ŋunhuŋ
dhg	nhäwu malaŋuwu ŋunha djiwarrꞌŋam
dhg	Ga ŋangawul dhanal banha bitjuwayiŋ
dhg	marŋgi nhaliyu waluyu nhan ŋarru
dhg	banha gumurr-ḏirrun. Wilak nhan
dhg	ŋarru walu gulŋiyinyarayu waythun
dhg	nhä wilak gandarryu munhayu, nhä
dhg	Nhunu warri dhaŋu djalimnha rrupiyawun
dhg	murrukaywun, ga rrupiyam nhunu warri
dhg	banha guŋarra ŋunha ŋurruwuykminhan
dhg	Bala nhan ŋarru bayiŋuya buŋgawayum
dhg	maŋutji-wuŋana ŋunhan banha
dhg	garramatnha balaꞌpala, ḻinygun
dhg	dhäyan gayŋan, bäkiwun ŋalmaliŋgu,
dhg	ga ŋunhalayan nhuma ŋarru banha
dhg	ŋatham ŋalmaliŋgu ŋamaŋamayun.”
dhg	Ga dhaŋun gamꞌ, ŋangawulnha ŋaya
dhg	ŋarru biyapulma borum wiyikaꞌ
dhg	wurkthu, ga baya barkthu ŋalinyu
dhg	rrambaŋin bitjuwayiŋ nyenay ŋunhalan
dhg	djiwarrꞌŋan God-Waŋarrwuran
dhg	Ga banha dhanal Djesu ga guyurrꞌmiŋu
dhg	warra nhangu waythuwanam banhalayam
dhg	ŋirrimaŋa yäkuŋa Githtjamanim, bala
dhg	nhan Djesum garruwanan, “Djinal warra
dhg	ḏäpthuwa, ŋaya ŋarru bukumiŋgan
dhg	God-Waŋarrwuḻ,” bitjan.
dhg	Ga ḻinygu nhan banha Djudatjthum
dhg	dhanaliŋgu rakaran bitjan, “Banha
dhg	yolnha ŋaya ŋarru burumunꞌ wälkum
dhg	banhayanhan yolŋuny nhuma ŋarru
dhg	Ga banha dhanal Djesuny gutjparruwanam,
dhg	ga nhanmam gayŋan Betam malthuwan
dhg	bala, balaya ḻiya-ŋärraꞌmiwuḻ
dhg	djuḻuꞌdjuḻuḻyuwan ŋarran bala.
dhg	Ga gulŋiyan dhanal rrambaŋi yana
dhg	balayam, bala nhan mala-manapanan
dhg	nyenan biḻitjumanguḻin warrawuḻ
dhg	banha ŋarran ḏäpthuwan ratjuwan
dhg	Ga dhanalim banha bukmakma yolŋum
dhg	warra yoranan yana bitjanan, “Yo,
dhg	guwatharanharaŋun nhanany
dhg	Ga munhamurrun bala dhanal banha Djuwwu
dhg	ŋaḻapaḻmim ḻuŋ'thuwanan bala
dhg	yoranhaminan nhangu Djesuwum
dhg	guwatharanharawum rakunygunharawun.
dhg	Bala dhanal mata'yumanan nhanany
dhg	Djesunham ŋarambiyam bala
dhg	gutjparruwanan bayiŋuya
dhg	ŋaḻapaḻmiyum balan nhanguḻin
dhg	Bäylitkuḻin banha nhan Rawumbuywu
dhg	gapmangu buŋgawa. Ga garruwan dhanal
dhg	Bäylitnha nhan ŋarru nhanany
dhg	Ŋarru nhan banha Bäylitma ŋätjil
dhg	yana marŋgiyin banha dhanal
dhg	ŋurruŋu-ḏalkarramiyum warrayu
dhg	gutjparruwanam nhanany Djesunham
dhg	balayam nhanguḻim, ḻinygu dhanal
dhg	gayŋan banha marimin yana
dhg	maŋutji-ḏiyꞌyuwan nhanany.
dhg	Bala dhanal gayŋan muḻkurrnha
dhg	nhanany guwatharan ḏarpayun, ga
dhg	dhupthuwan dhanal nhanany bala gayŋan
dhg	bunꞌkumu-djipthuwanan nhanguḻ
dhg	buku-ŋalꞌthuwanan manapan.
dhg	Ga banha gayŋan yolŋu warra ŋaykan
dhg	djuḻkthuman nhanany, ga
dhg	ḏawaḏawaꞌyuwan dhanal gayŋan,
dhg	warkuꞌyuwan manapan nhanany. Ga
dhg	bitjan nhangu garruwan, “Wäy, be mu
dhg	nhunum ŋarru dhaŋu ganitjumun ŋunham
dhg	banha God-Waŋarrwum Dharrpalma
dhg	Buṉbu, ga biyapul nhunu barkthu be
dhg	dhuḻꞌyu ḻurrkunꞌthum waluyu?
dhg	Ga bilanyamiyu ḻinygu ŋunhalam
dhg	Djurutjalamma nhanmam banha
dhg	manydjarrkamꞌ God-Waŋarrwuram
dhg	Dharrpalŋam Buṉbuŋa banha gayŋan
dhg	galmuwan ŋunha dharrpalnhan goḏuny
dhg	yolŋuwurun, banhayam bitjuwayiŋ
dhg	yarrarꞌyuwanan, bewaḻi ḻinygu
dhg	ḏämbuŋuru ga ḏupthuwan ŋunha
dhg	ŋoyḻi, bala yana bärrkuwaḻyinan.
dhg	Ga Djandin ŋarran djadawꞌyuwan, bala
dhg	banha muṉgam ŋaykanan balayan
dhg	Ga dhanalim bitjan garruwan ḻinygu
dhg	dhanal mä-yulkthuwan nhanany, “Nhä
dhg	nyin dhaŋu djinaŋum rakaram way!”
dhg	Bala dhanalim banha guyurrꞌmiŋuyum
dhg	warrayu yänma nhanany
dhg	warraṯthuwanan. Bala dhanal ŋarranan
dhg	dhäwun banha Djesuwuruynha ŋuwakurrun
dhg	rakaran ḏämbu-ḻiwꞌyumanan. Ga
dhg	nhanmam God-Waŋarryum gayŋan guŋan
dhg	dhanaliŋguḻ ganydjarrnha mä dhanal
dhg	ŋayaŋu-ganyimꞌthundamin rom, banhan
dhg	nhan Djesuyu dhanaliŋgu rakaran. Ga
dhg	guḻkun gayŋan banha yolŋum warra
dhg	bitjuwayiŋ mä-wulitjmiyinam Djesuwum,
dhg	ḻinygu dhanal dharaŋganan banha
dhg	banhayam Ŋuwakurrum Dhäwu gulitjnha
