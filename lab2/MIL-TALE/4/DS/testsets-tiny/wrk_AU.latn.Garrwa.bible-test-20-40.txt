wrk	Ngayu Madiyu, ngayu karungka narrinya
wrk	nangangi Jisus Krayiskanyi. Ngala
wrk	waluku barri jangayu nijarrijba
wrk	yalunya, nanganginmuku miminganjamuku
wrk	wankalamuku jali jungku wabula, juju
wrk	waluwa nangandu Jisus Krayisnyina.
wrk	Nanda wankalanyi nganinyi Yabrayam,
wrk	nyuli jungku barrinani wankalanyi
wrk	miminganja nangangi Dayibidkanyi, baki
wrk	nanda Dayibid, nyuli jungku barrinani
wrk	wankalanyi miminganja nangangi Jisus
wrk	Baku barri nanda mambuka Yirud nangki
wrk	janyba. Baki wijbayi Yanjil nangandurri
wrk	Jusibyurri ngala nyuli jungku kularra.
wrk	Wijbayi Yanjil nangandurri ngala nyuli
wrk	Jangayu yarrijba ninga wirimalaru
wrk	yingkamukuyngka mambukanyi. Janinga
wrk	yarrijba wirimalaru bukambijuyngka
wrk	yalungi, jaliyi ninji kuyu ngaki
wrk	jangkurr, jaliyi ninji durrijba ngaki
wrk	yuwa. Janinji wirimalaru bukambijuyngka
wrk	yajinyi jaliyi nganinji yarrijba
wrk	nganiyingkanyi mambukanyi.” Barriwa.
wrk	Baki mili nyuli milidimba yalunya nayi
wrk	barri. “Badajba kuna ngayi,
wrk	manjamanjambikanyi nanda yuwa nangangi
wrk	Musiskanyi. Miku. Marda narringkimi
wrk	miku mankumanku nani ngaka. Miku
wrk	ngayiyanyi badajba manjamanjambikanyi
wrk	nanda yuwa nangangi Musiskanyi, baki
wrk	nanda yingka jangkurr jalili yalu
wrk	milidimba wankalamukunyi jali yanyba
wrk	jangkurr Kudkanyi. Miku ngayiyanyi
wrk	badajba manjamanjambikanyi yalungi
wrk	jangkurr, ngala ngayi badajba
wrk	dujambikanyi yalunginkanyi
wrk	jangkurranyi. Yalunginyi jangkurrwanyi
wrk	karungka narrinya ngaki. Wabula
wrk	kamambarra yanybayi Kud, janyulu
wrk	manjijba nanda marrimbikanyi yalunya
wrk	mardarda. Baki nanamukunyi
wrk	wankalamukunyi, yali yarrijba nanda
wrk	jangkurr Kudkanyi najana. Yali yarrijba
wrk	nanda jangkurr miku yangkalambikanyi.
wrk	Yali yanyba nangangi Kudkanyi, janyulu
wrk	manjijba nanda baku barri juju. Miku
wrk	ngayiyanyi badajba manjamanjambikanyi
wrk	nanda yalungi jangkurr, ngala jali
wrk	ngayu badajba baki narri jingkijba duja
wrk	Ngala jaliyi ninji nulijba waykanyi
wrk	yingka mamanyi baki dungalanyi, baki
wrk	marda ninjimi kardarda wajba yajinyi.
wrk	Marda ninjimi ngadijba nanda kunyba
wrk	yaji jala ninji yabimba. Marda ninjimi
wrk	miku karu nanda nganyi kandi. Marda
wrk	ninjimi miku munyajba nanda yingka
wrk	jingkiykanyi nanda kunyba yaji jali
wrk	Miku narrimi wajba bajangu malabanyi
wrk	yajinyi. Miku. Yiningki janinya bijba
wrk	ninya. Baki miku narrimi wajba bikibiki
wrk	dungalanyi, yurlwangangi janyulu
wrk	bikibiki nanankanyi dungalanyi,
wrk	yarrijbangangi janyulu dungala jambana.
wrk	Baki nani barri nanamuku jala yalu
wrk	ngirra Kud, marda narrimi miku
wrk	milidimba yalunya malabanyi yajinyi.
wrk	Marda narrimi miku milidimba yalunya
wrk	nangangi Kudkanyi. Jayalu miku manku
wrk	narringi jangkurr. Yalu balkimirra
wrk	nangangi. Miku yalimi nulijba nangangi
wrk	Kudkanyi. Yalu barrinani bajangumuku.
wrk	Miku yalimi nulijba malabanyi yajinyi.
wrk	Yalu barrinani bikibikimuku. Yalu
wrk	yurlwangka nanganginkanyi yajinyi
wrk	Kudanyu ngayu karungka narrinya.
wrk	Kajamuku ngurranyimuku jayalu badajba
wrk	lukulukunanyi, karrina baki bayunguna,
wrk	langina baki kulani. Jayalu badajba,
wrk	baki jayalu kuyu ngaki jangkurr. Baki
wrk	baku barri jayalu jungku kingkarri
wrk	nangandu Kudnyina. Jayalu jungku
wrk	yalundu marda wankalamukunyina jali
wrk	kuyu nanda jangkurr nangangi Kudkanyi,
wrk	jali durrijba nangangi jangkurr. Jayalu
wrk	jungku yalundu marda ngamanginyina
wrk	wankalanyina mungkijimukunyina,
wrk	barrinani Yabrayam, baki Yayisak, baki
wrk	Jakub. Kajamukunyi ngurranyimukunyi
wrk	jayalu kuyu ngaki jangkurr, baki jayalu
wrk	marda jungku kingkarri yalundu.
wrk	Yinarramba walajbayi nanda nganinyi
wrk	jalyunanyi. Walajba nyuli, mukulmbayi
wrk	nangangi jalyu, baki wijbayi
wrk	nanganginkurri barndarri.
wrk	Baki yanybayi Jisus yalungi
wrk	nanganginmukuyngka kandimukuyngka.
wrk	Muningka nyuli yanyba yalungi,
wrk	“Nanginmuku, nganinyimuku baki
wrk	jibarrimuku, yalu barrinani kingkirr.
wrk	Nanda kingkirr jala jardijba janjawala,
wrk	waluku walajbangka wuju, baki baku
wrk	barri bayngkani, kujarra baki kujarra
wrk	yakarl, nanda kingkirr yamiyudi,
wrk	kunyunyu jarrkanyi. Wudumbaka yami baki
wrk	wuyalangka yalu jarrkanyi. Barriwa.
wrk	Najba narri nanda kingkirr, kudukudu
wrk	mama kunyunyu. Birrirrinja nangka nanda
wrk	yami wudumbikanyi yalu. Nani barri yalu
wrk	muramuku marda. Birrirrinja yalungka
wrk	yangkalambikanyi yalungka nangandurri
wrk	Kudyurri. Birrirrinja yalungka
wrk	yangkalambikanyi Kudyurri, barrinani
wrk	nanda yami birrirrinja nangka
wrk	wudumbikanyi yalu. Ngala ngawamba
wrk	kujajarra ngambala karunki yalunya
wrk	yanka jayalungka yangkalamba
wrk	nangandurri Kudyurri. Ngawamba
wrk	kujajarra ngambala karunki yalunya.
wrk	Jingkijbangka narrinya marda Kudwanyi.
wrk	Kudanyu nyulu jingkijbangka narrinya.
wrk	Nyulu jingkijbangka yankana nyungka
wrk	narringinyina kulajina.
wrk	Yabimba nyuli kaja ngiruka yaji
wrk	Jisuswanyi. Yabimba nyuli ngiruka yaji
wrk	kajana barrawuyabarrawuyana. Ngala
wrk	nanamuku jali yalu jungku nananyina
wrk	yajina, yali yurlwa nanganginkanyi
wrk	ngirukanyi yajinyi. Miku yaliyanyi
wrk	ngindu muwa yalunginkanyi balkinyi
wrk	yajinyi. Miku yalungkiyanyi yangkalamba
wrk	yalunginbunanyi balkinanyi yajinanyi.
wrk	Baki yanybayi Jisus yalungi,
wrk	Ngala nanda muramuku nanaba nangandu,
wrk	manmala yali jali kunymamba nganinyi
wrk	Jisuswanyi. Manmala yali kudanyu barri.
wrk	Yililikajba yalungka, “Yanybayi Kud,
wrk	janyulu manjijba nganinyi marrimbiji
wrk	ngambalanya mardarda. Nanda jalija
wrk	manjijba Kudwanyi, janyulu barrinani
wrk	jandanyi nangangi Dayibidkanyi juju
wrk	bayngkani nangandu. Nani yanybayi Kud.
wrk	Nayinda Jisus, yiningki nyulu nanda
wrk	jali yanyba Kud janyulu manjijba
wrk	Yanybayi Jisus yalungi, “Jaliyi narri
wrk	nulijba jingkiykanyi ngaki jangkurr,
wrk	baki manku narri kudanyu.” Barriwa.
wrk	Nanamanji barri ngayu Buwanya
wrk	Bukambijuyngka, jangayu manjijba
wrk	ngakinmuku Yanjilmuku. Jayalu badajba
wrk	yalundurri wudumbiji bukambiju yalunya
wrk	jala yalu jungku balki nangangi
wrk	Kudkanyi. Nanamuku jala yalu yabimba
wrk	balki yaji, baki nanamuku jala
wrk	yalunjalu yabimba yingkamuku
wrk	yabimbikanyi balki yaji, jayalunjalu
wrk	wudumba bukambiju wandijiyana
wrk	Jananganjayi yalunya Jisuswanyi,
wrk	“Miku ngayiyi manjijba yalunya. Yuku
wrk	yalu wambu jungku nayiba. Janarri wajba
wrk	yalunya nayiba mamanyi.”
wrk	Miku nyulimi jungku balki,
wrk	jarrbangkangangi nyulu mama. Nyulu
wrk	jungkuka balki, mankumankukangangi
wrk	nangka balkinyi yajinyi. Waluku nangka
wrk	mankumankuka balkinyi yajinyi, baki
wrk	nyulu yanybaka balki jangkurr, nyulu
wrk	yabimbaka nanda balki yaji. Nani barri
wrk	nyulu jungkuka balki.” Barriwa.
wrk	2-3 Ngala jananganjayi yalunya
wrk	Jisuswanyi, “Narri jingkijba nanda
wrk	yaji lalijina. Yingkana kambana narri
wrk	najba laliji, baki narri yanyba,
wrk	‘Miku. Mikuwali yirrba janja
wrk	winyurru.’ Ngala yingkana kambana
wrk	narri najba ngalu lalijina, baki narri
wrk	yanyba, ‘Yirrbaja janja winyurru.’
wrk	Narri najba nanda laliji, baki narri
wrk	jingkijba nanda yaji janjanyi. Ngala
wrk	narri najbayi nanda ngiruka yaji jali
wrk	ngayu yabimba, ngala miku narriyi
wrk	jingkijba yaji. Miku nganarriyi
wrk	jingkijba, jaliyi manjijba ngana
wrk	Jali yalu manku nanda jangkurr
wrk	kandimukunyi, baki marrala yali.
wrk	Kudanyu yali marrala, baki yirrba yali
wrk	jambarri, wayka wali.
wrk	Mankumanku narringka nanginkanyi
wrk	jangkurranyi, jalija ngayu muningka
wrk	yanyba narringi. Yingka nganinyi, nyulu
wrk	lalanbawarr jibkanyi. Kajamuku nangangi
wrk	jibmuku, wirdikudukudu, 100 barri.
wrk	Yingamali nangangi jib, jilajbayi
wrk	nyubana, baki yakika nyuli. Mikuwali
wrk	wijba nganinyiyurri. Baki nginduyi muwa
wrk	nanda lalanbawarr nangangi. Yingkijba
wrk	nyuli nanganginmuku yingkamuku jibmuku
wrk	barrikina, ngala nyuli kujba nanankanyi
wrk	yingamaliyngka jali yakika munjimunji.
wrk	Ngala mili barri yali ngajaka Jisus,
wrk	“Ngala wanyingkanyi Musiswanyi
wrk	wajbayi ngambalanya yinini yuwanyi
wrk	maykarrayngka. Nanda nangangi yuwa
wrk	yanybaka, ‘Yuku nyulu wajba nangangi
wrk	maninganja najanyi nganinyiwanyi. Yuku
wrk	nyulu wajba najanyi jala yanybaka, miku
wrk	nanda jibarri mili nangangi maninganja.
wrk	Yuku nyulu wajba jibarri nanankanyi
wrk	najanyi, baki muningka manjijba nanda
wrk	jibarri nanganbunanyi.’ Wanyingkanyi
wrk	wajbayi ngambalanya nanankanyi yinini
wrk	yuwanyi Musiswanyi.”
wrk	Baki kaya nyuli yalungi, baki wajbayi
wrk	yalunya dungalanyi. Nanamuku jali yalu
wrk	waki ngawamba bijal, wajba nyuli
wrk	yalunya dungalanyi barrinani 20
wrk	dulanyi. Nani nyuli wajba yalunya
wrk	bukambiju wakiwarr nanamannga
wrk	dungalanyi barrinani 20 dulanyi,
wrk	nanamuku jali waki bijal nangangi
wrk	mambukanyi, baki nanamuku jali yalu
wrk	waki kudanyu nangangi. Nanamannga
wrk	dungalanyi nyuli wajba yalunya.
wrk	Baki barlba buli kandiwuya, baki
wrk	yabimba buli nanda jali karu bulanya
wrk	Mili barri yanybayi Jisus yalungi
wrk	milidimbiji yalunya. Muningka nyuli
wrk	yanyba yalungi, “Karrinjarrijbayi
wrk	krayib wanjirr malbuwanyi nanganginyina
wrk	jambana. Karrinjarrijba nyuli kaja
wrk	wanjirr jambana. Yabimba nyuli barriki
wrk	lukuluku jambana, baki kurrijba nyuli
wrk	lawarr. Nanda lawarr jidimbikanyi
wrk	ngarrki krayibnanyi. Baki yabimba nyuli
wrk	barrawu jungunkanyi nganinyi kalawunyi
wrk	jala yalu lalanba nanda jamba. Nani
wrk	nyuli yabimba yaji malbuwanyi. Baki
wrk	yarrijba nyuli yingkamuku nganinyimuku,
wrk	yalu lalanbiji nangangi jamba. Baki
wrk	janyulu wajba yalunya kudiyayngka
wrk	krayibkanyi lalanbikanyi nangangi yaji.
wrk	Baki barlba nyuli yingkarri yajiyurri.
wrk	Barlba nyuli juju, baki jungku nyuli
wrk	nananyina yajina yurrngumba barri.
wrk	Minimbakiyi yingamali dungala ngaki.”
wrk	Baki minimba yali dungalanyi.
wrk	Nanankardi barri marda narrimi kuyu
wrk	yalungi jangkurr. Marda narrimi
wrk	ngayangayijba yalunginkanyi
wrk	jangkurranyi. Yalu milidimbaka
wrk	narrinya, narri jungunkanyi kunymamba
wrk	nananyina yuwana Musiskanyi. Nani yalu
wrk	milidimbaka narrinya, ngala yalu barri,
wrk	miku yalimi jungku kunyba nananyina
wrk	yuwana. Marda narrimi kuyu yalungi
wrk	jangkurr, ngala marda narrimi miku
wrk	yabimba nanda jala yalu yabimba,
wrk	mikungangi yalimi jungku kunymamba
wrk	nananyina yuwana. Yalunjalu karu
wrk	yingkamuku ngayangayiykanyi yuwanyi
wrk	Musiskanyi, ngala yalu barri miku
wrk	yalimi ngayangayijba nanankanyi yuwanyi.
wrk	Ngala yanybayi Jisus yalungi, “Yi.
wrk	Nayinda jurj walkurra, ngala ngayu
wrk	karungka narrinya, dalyawijbaja nayinda
wrk	jurj bukamba barri. Baki jarrbalijbaja
wrk	bukamba dungala. Miku yingka dungala
wrk	yundu nangandu yingkana. Jarrbalijbaja
wrk	bukamba dungala.” Barriwa.
wrk	Mili yanybayi Jisus yalungi,
wrk	“Mankumanku narringka nanankanyi
wrk	kabulanyi. Jala narri najba kabula jal,
wrk	baki narri jingkijbangka, barringa
wrk	barri ngardarawala. Barringa barri
wrk	ngardarawala, jala walajba kabula jal.
wrk	Nanda wakiwarr jirdi kunybanyimirra
wrk	kulajinyi nangangi, nyuli kuyu nanda
wrk	kaja dungala 5,000 dula, baki nyulu
wrk	wudumba kaja yaji nananyina dungalana.
wrk	Baku barri nyuli wajba yingkamuku
wrk	nanankanyi yajinyi, baki wudumba nyuli
wrk	kaja mili dungala 10,000 dula. Nani
wrk	barri nyuli yabimba nanangini
wrk	wakiwarranyi jirdi kunybanyimirra
wrk	kulajinyi nangangi. Nani nyuli
wrk	walkurramba nanda dungala jali wajba
wrk	mambukawanyi, nyulu lalanbikanyi.
wrk	Jali bukamba milidimbayi yalunya
wrk	nanginkanyi jangkurranyi Jisuswanyi,
wrk	baki mili nyuli yanyba yalungi,
wrk	nanganginmukuyngka kandimukuyngka,
wrk	Ngala baku barri jalija ngayu mili
wrk	wankijba, baki jangayu jilajba langki
wrk	nanankurri yajiyurri Kaliliyurri.
wrk	Jangayu jilajba langki nanankurri
wrk	waluwa narringi.” Barriwa.
wrk	Baki jananganjayi walkurra mambuka
wrk	Jisuswanyi, “Yi. Ngayu Krayis. Ngala
wrk	ngayu karungka narrinya. Janganarri
wrk	najba Buwanya Bukambijuyngka.
wrk	Janganarri najba jungunkurri kingkarri
wrk	nangandu Kudnyina, baki badaykurri
wrk	kingkarrinya lalijinanyi ngaluna. Nani
wrk	barri janganarri najba.”
wrk	Jungkuyi Bilad kalawuyngkurru
wrk	kurdusnyina, ngala nanamuku muramuku
wrk	yali jungku danbina. Yanybayi yalungi
wrk	muramukuyngka nanamuku mambukamuku
wrk	jurjkanyi baki malbumalbumuku. Karu
wrk	yalunjali marda yalimi ngajaka Bilad,
wrk	janyulu muningka manjijba nanda
wrk	nganinyi Barabas brisinanyi, ngala
wrk	janyulu manjijba Jisus janybikanyi
wrk	nangka. Nani barri yali yanyba kudanyu
wrk	yalungi muramukuyngka.
wrk	Baki mili kayayi Jisus kudanyu barri.
wrk	Kaya nyuli, baki mikukiyanyi ngalijba.
wrk	Barriwa barri nangki janyba Jisus.
wrk	Jilajba buli jibarriwuya yalundurri
wrk	kandimukuyngkurri. Karuyi yalunya
wrk	jangkurranyi Jisuskanyi, baki barlba
wrk	yali langki Kaliliyurri. Nanamuku
wrk	kandimuku 11 barri, yali jilajba langki
wrk	nanankurri kulawirarri jali yanyba
wrk	Jisus yalungi yalu jilaykanyi
wrk	Ngala janybayi nanda nganinyi wayka
wrk	jambarri wuwarrwanyi. Janyba nyuli
wrk	wayka, baki kayayi nanda wuwarr kudanyu
wrk	barri. Kaya nyuli kudanyu, baki walajba
wrk	nyuli nanganbunanyi mankanyinanyi. Baki
wrk	yuku barri nanda nganinyi.
wrk	Yinarramba walajbayi nanda nganinyi
wrk	jalyunanyi. Walajba nyuli, mukulmbayi
wrk	nangangi jalyu, baki barlbayi
wrk	nanankardi barndananyi. Baki nanamuku
wrk	barri jali yalu najba nanda nganinyi
wrk	walaykurri, baki manmala yali. Kudanyu
wrk	yali manmala, ngala yali wajba Kud
wrk	yalunginkanyi kunybanyi jangkurranyi.
wrk	Baki yanyba yalungki, “Jalannga
wrk	ngambala najba nganinyi kunybiykurri
wrk	jala nyulu lunji nanginkanyi ngalyanyi.
wrk	Jalannga ngambala najba
wrk	kunybiykurri.” Barriwa.
wrk	Jangayu yabimba narrinya ngiruka, narri
wrk	yabimbikanyi ngiruka yaji. Nanamuku
wrk	jala yalu wuwarryudi mankanyi, janarri
wrk	jakajba wuwarr yalunbunanyi
wrk	mankanyinanyi.” Barriwa.
wrk	Ngala yanybayi Jisus yinini jangkurr
wrk	yalungi barri, “Narri jingkijbangka
wrk	Kud, nyulu marukangka muwa narringi,
wrk	nyulu lalanbaka narrinya yurrngumba
wrk	barri. Ngala yingkamukunyi, miku yalimi
wrk	jingkijba Kud, nyulu lalanbawarr. Baki
wrk	nanankardi barri muningka ngayu yanyba
wrk	yalungi, ngayu milidimbiji yalunya.
wrk	3-4 Nyulili jungku nananyina yajina
wrk	jalili yalu makaba kuyuwana. Kuluka
wrk	nyulili nanaba. Nyuli mudu kudanyu
wrk	barri, wuwarrngangi nangandu
wrk	mankanyina. Yalili kijijba nangangi
wrk	jalu baki darnyi kurulyudinyi, ngala
wrk	nyulili dalyamba nanda kurul. Mili
wrk	yalili kijijba kijbakijbayudinyi, ngala
wrk	nyulili dalyamba kijbakijba marda. Miku
wrk	yaliyi kijijba nanda mudu mili. Nyuli
wrk	ngiruka kudanyu barri.
wrk	Ngala yuwajiwa yanybayi Jisus
wrk	jibarrinyi, baki wanbiyayi kudiya
wrk	nanganbunanyi barndananyi mambukananyi.
wrk	Jilajba yali nangandurri mambukarri
wrk	Jayirusyurri, baki karu yali, “Janyba
wrk	nangki nganyi jandanyi ngilayurru.
wrk	Janyba nangki. Marda nyulimi miku
wrk	jilajba nanda milidimbawarr
wrk	nganyinkurri barndarri. Marda nyulimi
wrk	wambu jungku, janybangangi nangki
wrk	nganyi jandanyi ngilayurru.”
wrk	Wijbayi wurrumbarra nangandurri
wrk	Yirudyurri, baki yanybayi nangangi,
wrk	“Wajba janganinji kulaji Junkanyi
wrk	Ngurrunbawarrayngka najana. Nulijba
wrk	ngayu nanganginkanyi kulajinyi.”
wrk	Jingkijba yali Jisus, baki wirlku yali
wrk	nayiwa baki nayiwa baki nayiwa. Wirlku
wrk	yali yalundurri jali yalu lunji. Baki
wrk	kuyu yalunjali nangandurri Jisusyurri,
wrk	nyulu kunymambiji yalunya.
wrk	Baki yinarramba kunybijbayi nanda
wrk	nganinyi. Manku nyuli yaji, baki yanyba
wrk	nyuli jangkurr kunymamba barri.
wrk	Jananganja yali Jisus kandimukunyi,
wrk	“Yanybaka yalu yinini yinini jangkurr
wrk	nganyi. Yingkamuku yalu yanybaka
wrk	nganyi, ninji Jun Ngurrunbawarr.
wrk	Yingkamuku yalu yanybaka nganyi, ninji
wrk	nanda wankalanyi Yalayija, mili
wrk	wankijbayi. Yingkamuku yalu yanybaka
wrk	nganyi, ninji wankalanyi jali yanyba
wrk	jangkurr nangangi Kudkanyi.” Barriwa.
wrk	Ngajakayi nijanganjinyi Jisuswanyi,
wrk	“Wanyimbala nyuli lunji jalannga
wrk	barri.” Jananganjayi
wrk	nijanganjinyiwanyi, “Lunji nyuli
wrk	ngala nyuli bayakarda juka yurrngumba
wrk	Jananganja yali, “Nanda yuwa nangangi
wrk	Musiskanyi yanybayi nayi barri, ‘Yuku
wrk	nyulu wajba nangangi maninganja najanyi
wrk	nganinyiwanyi. Yuku nyulu wajba najanyi
wrk	jala yanybaka, miku nanda jibarri mili
wrk	nangangi maninganja. Yuku nyulu wajba
wrk	nanda jibarri nanankanyi najanyi, baki
wrk	muningka manjijba nanda jibarri
wrk	nanganbunanyi.’ Nani barri nangangi
wrk	Ngala yali jilajba kula yubalina, baki
wrk	jilajba buli bundu nangandurri
wrk	Jisusyurri, buwakula Jayims baki Jun.
wrk	Bulangi nijanganjinyi, nangangi niji
wrk	Sibidi. Jilajba buli bundu nangandurri,
wrk	baki yanyba buli nangangi,
wrk	“Milidimbawarr. Janinya ngaliya
wrk	ngajaka yajinyi, janinji yabimba nanda
wrk	Baki yanybayi Jisus nanankanyi
wrk	kurndanyi, “Miku jayalu mili jarrba
wrk	mama nanginkanyi kurndanyi,
wrk	mikuwalingangi jardijba mili mama
wrk	nanginyina kurndana.” Kandimuku
wrk	nangangi Jisuskanyi, yali nanaba
wrk	nangandu. Manku yali nanda jangkurr
wrk	jali yanyba Jisus nanankanyi kurndanyi.
wrk	Manku yali nangangi jangkurr. Barriwa.
wrk	Mankuyi nangangi jangkurr
wrk	mambukamukunyi jurjkanyi marda
wrk	malbumalbuwanyi. Manku yali nanda
wrk	jangkurr jali muningka nyulu yanyba,
wrk	baki jingkijba yali, nyulu karuyi
wrk	yingkamuku jangkurranyi yalungi barri.
wrk	Jingkijba yalungki, nyuli yanyba
wrk	yalungi, yalu jungunkanyi balki
wrk	nangangi Kudkanyi. Baki nanankardi
wrk	barri yali ngarrangarra muwa nangangi.
wrk	Yali kijiwijba kudanyu barri. Yaliyanyi
wrk	marrimba Jisus, yaliyanyi janyba
wrk	brisinyurri, ngala miku yaliyanyi
wrk	marrimba. Marrala yali yalungi
wrk	muramukuyngka. Baki nanankardi barri
wrk	miku yaliyanyi marrimba Jisus nanamanji
wrk	barri. Ngala barlba yali nanganbunanyi.
wrk	Baki jilajbayi jibarri nanankurri.
wrk	Nyuli miyaji. Ngawamba bijal yaji
wrk	nangandu. Jilajba nyuli darladarlarri,
wrk	baki yarrijba nyuli kujarra bayakarda
wrk	dungala kalawuyngkurru. Nanankujarra
wrk	dungalawuya barrinani yingamali
wrk	bayakarda dungala ngambalangi nanijba
wrk	barri. Yarrijba nyuli nanankujarra
wrk	bayakardawuya dungala darladarlana.
wrk	Mili yanybayi Jisus yalungi,
wrk	“Mankumanku narringka nanankanyi
wrk	kabulanyi. Jala narri najba kabula jal,
wrk	baki narri jingkijbangka barringa barri
wrk	ngardarawala. Barringa barri
wrk	ngardarawala, jala walajba kabula jal.
wrk	Baki yanybayi Jisus yalungi, “Nayinda
wrk	ngarrki barrinani ngaki ngulya.
wrk	Bukambijunyi yalu barimbaka yaji. Baki
wrk	marda yalungkimi janyba yalunginkanyi
wrk	balkinyi yajinyi, jalili yalu yabimba.
wrk	Ngala jangaka ngaka janyba yalungi.
wrk	Jalija yalu kuyu ngaki jangkurr, baki
wrk	jayalu wankijba, janybangangi jangaka
wrk	yalungi. Nani barri ngaki ngulya
wrk	barlbangka kajamukuyngka. Nani barri
wrk	jangayu yabimba yaji, nanankanyingangi
wrk	jangkurranyi, jali yanyba Kud miku
wrk	55-56 Nanamuku walkurramuku mambukamuku
wrk	jurjkanyi, baki nanamuku kunsilmuku,
wrk	nulijba yali kurdanbikanyi Jisus. Kujba
wrk	yali yingkamukuyngka, yalu karunkanyi
wrk	jujambawarrayngka jangkurranyi nangangi
wrk	Jisuskanyi, nanankanyi jali nyulu
wrk	yabimba. Jala yingkamuku yalu yanyba
wrk	jujambawarr jangkurr nangangi, baki
wrk	nanamuku mambukamuku baki kunsilmuku,
wrk	jayalu yanyba kurdanbikanyi Jisus.
wrk	Nanankardi barri yali kujba yalungi,
wrk	jalija yalu yanyba jujambawarr jangkurr
wrk	nangangi Jisuskanyi. Kajamuku yali
wrk	yanyba yinini yinini jujambawarr
wrk	jangkurr nangangi. Miku yaliyanyi
wrk	yanyba nanamannga jangkurr nangangi.
wrk	Ngajakayi yalunya Biladwanyi,
wrk	“Wanyingkanyi barri marda ngayimi
wrk	kurdanba. Miku nyuliyanyi yabimba balki
wrk	yaji. Nyulu jungkuka kunybana yuwana.
wrk	Wanyingkanyi marda ngayimi kurdanba.”
wrk	Ngala mili yali kaya nangangi,
wrk	“Kurdanbakiyi. Langandabakiyi
wrk	kingkarri kurndana. Kurdanbakiyi.”
wrk	Nani barri yali kudanyu kaya nangangi.
wrk	Nanda jibarri Mari Makdalin, baki nanda
wrk	yingka jibarri niji Mari, jali nyulu
wrk	ngardanganja nangangi Jusibkanyi,
wrk	jungku buli nanaba. Najba buli Jusib
wrk	yarriykurri mankanyi kumayanguna.
wrk	Nanganginmuku jandanyimuku nyuli
wrk	yarrijba yalunya. Jandanyi yalu
wrk	nangangi Kudkanyi, ngala miku barrinani
wrk	bula kuluka malumba maykarra, baki
wrk	bayngkani nangka binandaba bardardanyi.
wrk	Miku nani. Miku. Ngala Kudwanyi nyulu
wrk	yarrijba yalunya nanganginmirra
wrk	jandanyimuku. Yarrijba nyulu yalunya,
wrk	kuyu jali yalu nangangi jangkurr
wrk	Baki yanybayi Nadanyil Jisuskanyi,
wrk	“Milidimbawarr. Ninji Jandanyi
wrk	Kudkanyi. Ninji walkurra mambuka
wrk	bukambijuyngka Jumukuyngka. Ninji
wrk	Ngajakayi Jisus malbuwanyi, “Yanka
wrk	barri mili nganinyi walajbaja. Yanka
wrk	nyulu mili ngankijba muwana
wrk	ngardanganjana jali jalanmirri
wrk	birnandaba nangka mili. Mikuwali
wrk	ngankijba mili.” Barriwa.
wrk	1-2 Kajamuku yali barlba Jisusyurri.
wrk	Milidimba nyuli yalunya. Jali yalu kuyu
wrk	nangangi jangkurr, baki ngurrunba
wrk	yalunjali nanganginyi kandimukunyi
wrk	Jisuskanyi. Miku nyuliya ngurrunba
wrk	yalunya Jisuswanyi, ngala karu nyuli
wrk	nangangi kandimuku, yalunjalu
wrk	ngurrunbiji, nanamuku kuyu jali
wrk	nangangi jangkurr. Kajamuku, yali
wrk	jilajba Jisusyurri, kuyu yali nangangi
wrk	jangkurr, ngala ngawamba kudiyamuku,
wrk	yali jilajba nangandurri Junyurri.
wrk	Ngurrunbawarrayngkurri. Nanamukunyi
wrk	Barasiwanyi manku yali nanankanyi.
wrk	Manku yali kajamukuyngka, kuyu jali
wrk	jangkurr Jisuskanyi, ngala ngawamba
wrk	kudiyamukunyi kuyu yali jangkurr
wrk	Junkanyi. Manku yali nanda, baki
wrk	ngirukijba yali muwa.
wrk	Ngala yanybayi Jisus, “Yinini mama
wrk	nayiba ngakindu. Miku narrimi jingkijba
wrk	nayinda yinini mama.” Barriwa.
wrk	Yanybayi Jisus nangangi,
wrk	“Walajbakiyi. Wudumbakiyi nganyi
wrk	jalyu, baki jilajbakiyi.”
wrk	Ngala miku narrimi kuyu nangangi
wrk	jangkurr jala yanyba ngaki. Miku
wrk	narrimi kuyu nanda jangkurr nangangi,
wrk	manjijba jali ngana Kudwanyi. Barriwa.
wrk	Wakaramba yali Jisus bayangarrinybana.
wrk	Yanyba yali nangangi, “Mambuka. Ninji
wrk	milidimbawarr. Wanyimbala ninji
wrk	jilajbayi nanginkurri.”
wrk	Ngaki barnyi barrinani mama jarrkanyi.
wrk	Ngaki ngulya barrinani wabuda
wrk	Manku nyuli nanda jangkurr yalungi
wrk	Jisuswanyi. Jananganja nyuli yalunya,
wrk	“Karu nyuli ngana yajinyi nanangini,
wrk	manjijba jali ngana. Ngana karuyi
wrk	yajinyi, baki milidimba ngayu yalunya
wrk	nanankanyi yajinyi. Nyuli manjijba
wrk	ngana milidimbiji yalunya, baki
wrk	milidimba ngayi nanganginkanyi
wrk	Ngajaka yalunjali Barasimukunyi,
wrk	“Jujambayi kuna narriya marda
wrk	nanangini Jisuswanyi.
wrk	Karu ngayi narrinya nanginkanyi
wrk	jangkurranyi, ‘Janyba janarringka,
wrk	ngala narri jungkuwa balkina yuwana
wrk	Kudkanyi.’ Jaliyi narri yurlwa
wrk	ngakinkanyi jangkurranyi, baki
wrk	janarringka janyba, ngala narri
wrk	jungkuwa balkina yuwana. Janarringka
wrk	janyba, jaliyi narri miku kuyu ngaki
wrk	jangkurr, yanyba jala ngakaman.”
wrk	Jananganjayi yalunya Jisuswanyi,
wrk	“Jaliyi ngayu yanyba, ngayu walkurra
wrk	mambuka bukambijuyngka, baki miku nanda
wrk	jangkurr kunyba. Ngala yingkawanyi
wrk	nyulu barrarrakijba ngana ngakinyi
wrk	Buwakayu. Nyulu yanybaka ngaki, ngayu
wrk	jungku walkurramirra mambuka
wrk	bukambijuyngka. Nyulu barrarrakijba
wrk	ngana. Nganarri karu nangangi,
wrk	ngakinkanyi Buwakaya, nyulu narringi
wrk	Jananganja nyuli, “Barrin ngayi karu
wrk	narrinya. Karu ngayi barrin, ngala miku
wrk	narriyala manku ngaki jangkurr.
wrk	Wanyingkanyi narri nulijba mankunkanyi
wrk	mili ngaki jangkurr. Nulijba narri kuna
wrk	nangangi. Marda janarri kuna jungku
wrk	nangangi kandimuku nanijba.” Barriwa.
wrk	Yingkamuku yali yanyba, “Mudu nyulu
wrk	mudu, wuwarrngangi jungkuka nangandu
wrk	kalawunyi mankanyina. Nyulu mudu.
wrk	Wanyingkanyi narri nangangi manku
wrk	jangkurr. Wanyingkanyi. Mudu nyulu
wrk	9-10 Yanybayi Jisus yalungi,
wrk	“Nanangini kambawanyi, mirnmirnbaka
wrk	yaji juju kambana, baki yuku ngambala
wrk	jilalajba kambana. Miku ngambaliyi
wrk	damalijba nayinda kambana, najbangangi
wrk	ngambala yaji juju. Ngala jaliyi
wrk	ngambala jilalajba mungana, baki
wrk	damalijba ngambaliyi, mikungangi
wrk	ngambaliyi najba yaji mungana.
wrk	Mungijbangka yaji ngambalangi. Miku
wrk	ngambaliyi waki Kudkanyi jala mungijba
wrk	yaji. Jala ngayu jungku nayiba jambana,
wrk	nanda barrinani kambana. Yuku ngayu
wrk	waki Kudkanyi. Jalija ngaka janyba,
wrk	baki nanda barrinani mungijba yaji,
wrk	mikungangi ngayiyi waki mili. Nayimanji
wrk	barrinani kambana yaji ngaki, baki yuku
wrk	mili ngayu waki Kudkanyi. Jilijba
wrk	Yanybayi Jisus nangangi, “Barrin
wrk	ninga karuyi nayi. Jaliyi ninji kuyu
wrk	ngaki jangkurr, baki janinji najba
wrk	nanda walkurra yaji ngiruka, jalija
wrk	yabimba Kudwanyi. Janyulu yabimba
wrk	ngiruka yaji, jaliyi ninji kuyu nanda
wrk	jangkurr ngaki.” Barriwa.
wrk	Ngala miku yaliyanyi jingkijba yaji
wrk	nanamanji kandimukunyi Jisuskanyi. Miku
wrk	yaliyanyi jingkijba yaji nanamanji.
wrk	Ngala baku barri, bayngkani jali nangka
wrk	janyba Jisus, yali mankuwa jangkurr
wrk	yirrikirrinyi. Jali wijba Jisus
wrk	kingkarri Kudyurri, baki yali mankuwa
wrk	nanda jangkurr yirrikirrinyi najana
wrk	Kudkanyi, kandimukunyi. Mankuwa yali
wrk	jali yalu wudumba nanda yirrikirri
wrk	nangangi Jisuskanyi. Baki mankuwa yali
wrk	nanda wankalanyi jangkurranyi. Duja
wrk	Ngakinyi Buwakayu, nyuli karu ngana
wrk	yanybiji nayinda jangkurr. Miku
wrk	ngakiyanyi mankumanku nanginkanyi
wrk	jangkurranyi ngakaman, karunki narrinya
wrk	nani. Miku. Jirrinyba nyuli ngana
wrk	ngakinyi buwakayu, ngayu yanybiji
wrk	Narri, jandanyimuku ngaki. Miku jangayu
wrk	jungku narrindu yurrngumba. Kujba
wrk	janarri ngaki, ngala miku nganarriyi
wrk	najba nanaba. Nanijba ngayu karungka
wrk	narrinya nanamannga jangkurranyi jali
wrk	wabula ngayi karu nanamuku Jumuku.
wrk	Nanamannga jangkurranyi ngayu karungka
wrk	narrinya, ‘Miku narriyi jilajba
wrk	ngakindu. Jangayu jilajba yingkayurri
wrk	yajiyurri, jala miku narriyi jila
wrk	nanankurri. Miku narriyi jila
wrk	nanankurri yajiyurri.’ Nani ngayi
wrk	yanyba yalungi baki nanda jangkurr
wrk	Ngayu karungka narrinya nanginkanyi
wrk	jangkurranyi ngala ngayu yuwaji
wrk	Ngala nayimanji barri ngayu karu
wrk	narrinya, jangayu barlba, baki ngindu
wrk	narri muwa. Ngindu narri muwa kudanyu,
wrk	barlbangangi jangayu.
wrk	Karu ngayi yalunya nanankanyi
wrk	nganyingkanyi jangkurranyi, baki yali
wrk	kuyu nganyi jangkurr. Kuyu yali nganyi
wrk	jangkurr, karu jali ngayu yalunya.
wrk	Jingkijba yalu nayinda duja jangkurr,
wrk	‘Badajba ngayi nganyinbunanyi,
wrk	nganinji manjijbayi yalundurri.’ Kuyu
wrk	yali nayinda jangkurr ngaki.
wrk	Nanda Kayabas, wabula nyuli yanyba
wrk	yalungi kunsilkanyi Jukanyi. Yanyba
wrk	nyuli, “Nanda Jisus, marda nangkimi
wrk	janyba. Jaliyi nangka janyba, baki miku
wrk	nyuliyi yabimba mili kiji ngambalangi.
wrk	Baki miku ngamanjaliyi linjumba
wrk	nanamukunyi mambukamukunyi Rumankanyi.
wrk	Marda nangkimi janyba, baki miku
wrk	ngambalakiyi janyba.” Nani barri
wrk	yanybayi nanda Kayabas wabula. Waluku
wrk	yali kuyu Jisus nanganginkurri
wrk	barndarri Yanaskanyi.
wrk	Baki mili walajbayi Bilad danbiyurri
wrk	yalundurri Jumukuyngkurri. Jilajba
wrk	nyuli yalundurri, baki nyuli yanyba
wrk	yalungi, “Narri. Ngayu kuyungka Jisus
wrk	narrindurri. Mankumanku ngaka nangangi
wrk	Jisuskanyi, miku nyulimi jungku balkina
wrk	yuwana. Nyulu jungkuka kunybana yuwana.
wrk	Miku nyulimi jungku balkina yuwana.
wrk	Ngala yingamalinyi ngarrkadabawarranyi,
wrk	nyuli ngarrkadaba Jisus mankanyi.
wrk	Ngarrkadaba nyuli Jisus mankanyi wili
wrk	wuniyudinyi. Jali nyulu dulaba wuni,
wrk	baki ngulya barlbayi, baki wabuda.
wrk	Ngulya marda wabuda walajbayi
wrk	Jisusnanyi mankanyinanyi.
wrk	Yanyba nyuli nanda jangkurr yalungi,
wrk	baki nyuli wirnngalijbayi yalundu, baki
wrk	nyuli yanyba, “Ngayu manjijbangka
wrk	narrindurri Kunyba Ngarndu Kudkanyi.”
wrk	Jananganjayi Jisuswanyi, “Jalimi
wrk	ngayu yanyba nangangi, janyulu jungku
wrk	wanka yurrngumba nanankurri jalija
wrk	ngayu wijba, ngala miku nanda nganyi
wrk	yaji. Munyajbakiyi. Ninjikiyi jilajba
wrk	Baki manku yali kirirr bardaykurri
wrk	kingkarrinya. Nanda kirirr barrinani
wrk	kururlwayi walkurra yunkurr. Manku yali
wrk	kirirr jala yali jungku barndana.
wrk	Yanybayi Bida yalungi muranyi, “Miku
wrk	nanda mankanyi Jisuskanyi kiliyi
wrk	jambana. Wankambayi Jisus mankanyi
wrk	Kudwanyi. Najba nurri nanda Jisus
wrk	wankiykurri. Najba nurri wankijbayi.
wrk	Narri mungkiji ngaki. Mankukiyi ngaki
wrk	jangkurr. Jingkijba ngayu narrinya.
wrk	Jingkijba ngayu, muningka narri
wrk	kurdanbayi Jisus. Miku narriyanyi
wrk	jingkijba yaji, mudambanyi narri. Marda
wrk	mambukamuku narringi, mudumbanyi yali
wrk	jungku, baki kurdanba yali Jisus,
wrk	yanybangangi nangka, nyulu jandanyi
wrk	Kudkanyi. Yali ngamu nyulu jujijba.
wrk	Barlba buli jurjnanyi, baki yinarramba
wrk	buli wijba yalundurri
wrk	kandimukuyngkurri. Karu buli yalunya
wrk	nanankanyi jali jirrinyba bulanya
wrk	mambukamukunyi. Karuyi yalunya
wrk	nanankanyi jangkurranyi.
wrk	Ngala mungana barri wanbiyayi Yanjil
wrk	jali waki nyulu Kudkanyi. Wanbiyayi
wrk	Yanjil bardawana brisinyina. Nyuli
wrk	dulaba nanda bardawa, baki dulabayi
wrk	yalunya jali manjijba Jisuswanyi.
wrk	Dulaba nyuli yalunya danbiyurri baki
wrk	yanyba nyuli yalungi,
wrk	Mankumanku yalungki jangkurranyi.
wrk	Mankumanku yalungki kandimuku barri,
wrk	baki maruka yali muwa nanankanyi
wrk	jangkurranyi. Yarrijba yali Sdibin,
wrk	kudanyu nyuli durrijba jangkurr
wrk	Kudkanyi, marda Kunybayudi Ngarnduyudi
wrk	Kudkanyi. Mili yali yarrijba, Bilib,
wrk	Brukuris, Nikanurr, Dimun, baki
wrk	Barminas, marda Nikilus. Nanda Nikilus,
wrk	nyuli ngurranyi, nangangi yaji
wrk	Yandiyuk. Miku nyuli Ju, ngala maruka
wrk	nyuli Kudkanyi barrinani marukayi
wrk	Jungku nyuli barndana kujarra yingamali
wrk	yakarl nanda bardarda. Baki ngadijba
wrk	nyuli bardarda yingkana yajina
wrk	yarrijinyiwanyi. Ngala miku nangkiya
wrk	janyba. Wakarambayi nanda bardarda.
wrk	Wakarambayi bardarda wurrumbarrawanyi.
wrk	Nanda wurrumbarra, nyuli jandanyi
wrk	mambukanyi. Wudumba nyuli bardarda,
wrk	baki jardiykunumba nyuli nanda juka
wrk	barrinani nyuli nanganginmirra
wrk	Kurdanba yali nanamuku jali yanyba
wrk	jangkurr Kudkanyi wankalawanyi.
wrk	Narringinyi wankalanyi buwakanyamukunyi
wrk	kurdanba yali bukambiju jali manjijba
wrk	Kudwanyi yanybiji nangangi jangkurr.
wrk	Nanamuku jali yanyba jangkurr Kudkanyi,
wrk	yanyba yali, janyulu badajba nanda
wrk	kunyba wakiwarr. Yanyba yali, janyulu
wrk	badajba, ngala jali nyulu badajba, baki
wrk	karu janarri yingkamuku kurdanbiji
wrk	nanda. Badajba nyuli, ngala karu narri
wrk	yingkamuku kurdanbiji nanda. Narri,
wrk	kurdanba narri nanda kunyba wakiwarr.
wrk	Miku janinji waki nurrundu. Miku ninji
wrk	jungku kunyba Kudkanyi.
wrk	Yanybayi Kud nangangi, ngala nyuli
wrk	buwarrajimba yaji. Yanybayi Kud,
wrk	“Walajbakiyi. Jilajbakiyi nanankurri
wrk	yubalyurri, nangangi niji ‘Yuwarl.’
wrk	Janinji jila barrawurri nananyina
wrk	yubalina, nanankurri barrawurri jalili
wrk	nyulu jungku, nanda nangangi niji
wrk	Judas. Nanganginkurri barrawurri
wrk	janinji jila. Jalija ninji wanbiya,
wrk	janinji karu yalunya barndana, ninji
wrk	wanbiya yanybiji nanankanyi
wrk	nganiyngkanyi Sulkanyi, nangangi yaji
wrk	Darsus. Jayalunya karu, janinji yanyba
wrk	nangangi Sulkanyi. Nanda nganinyi Sul,
wrk	nyulu yanybaka mududu ngaki.
wrk	Manjijba nangki Bida marni
wrk	bardibardiyurri. Marrimba nyuli, ngala
wrk	walajbayi bardibardi. Karrinja nyuli.
wrk	Baki kayayi Bida yalungi,
wrk	kandimukuyngka marda miyajimukuyngka.
wrk	Ngankijba yali. Najba yali bardibardi
wrk	Yanyba nyuli Bida Kurniliyuskanyi,
wrk	ngala buli ngankijba barrawuna.
wrk	Yingkamuku yali jilajba bayngkani
wrk	bulandu. Jali bula wanbiya kalawunyi
wrk	barrawuna, najba nyuli kudukudu
wrk	jungunkurri kalawunyi Bidawanyi.
wrk	Nanangini Kurniliyuswanyi waluwa nyuli
wrk	ngajaka yalunya jungunki yalu barrawuna.
wrk	Karuyi nurrunya Yanjilkanyi
wrk	Kurniliyuswanyi. Karrinjayi nanda
wrk	Yanjil nangandu barrawuna, baki
wrk	yanybayi Yanjil nangangi
wrk	Kurniliyuskanyi, ‘Manjijbakiyi kudiya
wrk	kula Jubayurri, wudumbiji nganinyi,
wrk	Wanbiyayi Bida barrawuna. Karrinja
wrk	nyuli danbina bardawana, baki kaya
wrk	nyuli yalungi kalawunyi. Badajba nyuli
wrk	wurrumbarra nanankurri bardawarri.
wrk	Nanda wurrumbarra wakiwarr nyuli,
wrk	nangangi niji Ruda. Karrinja nyuli
wrk	kalawunyi bardawana, baki yanybayi Bida
wrk	Yarrijba nyuli nanamuku nurrunginmuku
wrk	mungkiji Jumuku, jalili jungku wabula
wrk	juju wankalana. Yarrijbayi yalunya
wrk	Kudwanyi. Yabimba nyuli yalunya
wrk	kudukudu, jali yalu jungku ngurranyina
wrk	yajina Yijib. Nanda Kud nyuli ngiruka
wrk	kudanyu. Kuyu nyuli yalunya Yijibnanyi.
wrk	Ngala yali ngarrangarra muwa bulangi
wrk	Bulkanyi marda Barnabaskanyi. Kudiya
wrk	mambuka Jukanyi, ngarrangarra yali muwa
wrk	bulangi. Yabimba yali kiji bulangi.
wrk	Yanyba yali kudiyayngka
wrk	malbumalbumukuyngka, marda
wrk	bardibardimukuyngka ngurranyimukuyngka.
wrk	Nanamuku bardibardimuku yali
wrk	walkurramuku mambukamuku, jalili brijba
wrk	Kudkanyi, jalili yanyba mududu
wrk	Kudkanyi. Yali ngarrangarra muwa
wrk	bulangi, Jumuku marda malbumalbumuku
wrk	marda bardirdibardimuku ngurranyimuku.
wrk	Yurlwa yali bulangi Bulkanyi marda
wrk	Barnabaskanyi, yali manjijba bulanya
wrk	nanamunanyi yajinanyi.
wrk	Manjijbayi yalunya kula nanamukunyi
wrk	krisjinmukunyi. Barlba yali
wrk	Yandiyuknanyi, baki jila yali kula.
wrk	Birlbidamba yali kangandijba kula,
wrk	kujarranyina yajina niji Bunijiya baki
wrk	Samariya. Yanyba yali yingkana
wrk	barrawuyabarrawuyana baki yingkana
wrk	barrawuyabarrawuyana ngala yali barlba
wrk	kula. Karu yalunjali ngurranyimukuyngka
wrk	jali yalu kuyu nanda jangkurr
wrk	Jisuskanyi. Kuyu yali nanda jangkurr
wrk	Jisuskanyi ngurranyimukunyi. Jali yalu
wrk	manku nanda jangkurr
wrk	ngurranyimukuyngka, baki mirnarrijba
wrk	Ngala nanda Silas, jungku nyuli wambu
wrk	Jali nyulu manku nanda jangkurr
wrk	kijiykanyi bulanya kudanyu, baki nyuli
wrk	yarrijba bulanya yajina burrandi wayka
wrk	brisinyina. Kijijba nyuli bulanya
wrk	nukami walkurranyina kurndana.
wrk	Yinarramba yali manjijba nanda Bul.
wrk	Manjijba yali Bul kula kanjarri.
wrk	Nanamukunyi Krisjinmukunyi jali jungku
wrk	Biriya, manjijba yali Bul kula. Ngala
wrk	buli jungku wambu nanaba Biriya, Silas
wrk	marda Dimudi. Yuwaji buli wambu jungku
wrk	Jungku ngayu nganyindu. Miku jayalu
wrk	linjumba ninya, kuyungangi yalu ngaki
wrk	jangkurr kudukuduwanyi, jala jungku
wrk	nanginyina barrawuyabarrawuyana. Yalu
wrk	barrinani ngaki kanyiyamuku marda.”
wrk	Nani yanybayi Jisus nangangi Bulkanyi,
wrk	jali nyulu buwarrajimba yaji.
wrk	Ngala kudiyamuku krisjinmuku, wabula
wrk	yalili yabimba yaji barrinani
wrk	yarrbirra. Yarrijba yali nanda
wrk	yarrbirra yaji najana. Kudukuduna
wrk	najana yali yarrijba nanda yaji.
wrk	Kudiyamuku jali yalu kuyu jangkurr
wrk	Jisuskanyi, kuyu yali yalunginmuku
wrk	naja, jala yanyba nanankanyi
wrk	yarrbirranyi yajinyi. Dalburrijba yali
wrk	nanda naja kaja, baki yali bakarrijba
wrk	naja janguna. Najba yali naja janguna
wrk	bakarriykanyi yingkamukunyi
wrk	krisjinmukunyi. Wabula yali wajba
wrk	kajanyi dungalanyi jali yalu wudumba
wrk	nanda naja kaja. Wajba yali kajanyi
wrk	dungalanyi 50,000 dula.
wrk	Nanda barrawu jali nurru jungku, nanda
wrk	wunanybala juju kingkarri. Jungku nurri
wrk	kalawunyi nananyina yunduwanyina
wrk	barrawuna. Marda kajana mirnbina
wrk	kalawunyi jungku nurri.
wrk	Ngindu yali muwa kudanyu barri
wrk	nanankanyi jangkurranyi jali nyulu
wrk	yanyba barrin, miku janyulu najba
wrk	yalunya mili. Ngindu yali muwa kudanyu
wrk	barri nanankanyi jangkurranyi. Baki
wrk	yali barlba wayka nangandu wayarri
wrk	mudambiji Bul. Manjijba yali Bul.
wrk	Nani yali kaya kudanyu, najbangangi
wrk	yali nanda ngurranyi, nangangi niji
wrk	Drubimus. Nanda ngurranyi nangangi yaji
wrk	Yibisus. Najba yali Bul nangandu
wrk	nananyina ngurranyina, ngala buli
wrk	jilajba barrawuyabarrawuyana. Ngamukiya
wrk	Bulwanyi kuyuyi ngurranyi jurjyurri,
wrk	ngala mikukiya kuyu.
wrk	Jananganja ngayi, ‘Mambuka, yalu
wrk	nayiba Jirusalim, yalu jingkijba ngaki
wrk	yaji. Ngayili jila kajayurri jurjyurri.
wrk	Jingkijba yalu, ngayili daba yalunya
wrk	krisjinmuku. Wudumba ngayi yalunya
wrk	yarriji yalunya brisinyina, nanamuku
wrk	kuyu jala nganyi jangkurr.
wrk	Ngala mikujiyi manku yalungi jangkurr,
wrk	ngadijbangangi jayalungka kudiyamuku.
wrk	Yukumba jayalu nangangi Bulkanyi, baki
wrk	jayalu kurdanba. Ngadijba jayalungka
wrk	kudukudu barri, 40 nganinymuku. Yanyba
wrk	yali jangkurr Kudkanyi, miku
wrk	yangkalambikanyi. Yanyba yali, miku
wrk	jayalu jarrba mama, miku jayalu ngaraba
wrk	wabuda, jangumba kurdanbijiwa nanda
wrk	Bul. Nayimanji yalungka jala
wrk	birrirrinja, yukumba yalu nganyi, ninji
wrk	yanybikanyi yalungi, janinji kuyu Bul
wrk	yalundurri.” Barriwa.
wrk	18-19 Ngala ngayi jungku walkurranyina
wrk	jurjina, waji Kud barnyinyi
wrk	wangarranyi, ngana yali najba
wrk	kudiyawanyi Jumukunyi. Ngana yali najba
wrk	nanaba. Nanamuku Jumuku, jilajba yali
wrk	langina Yasiyananyi, baki ngana yali
wrk	najba jurjina. Jungku ngayi nyubana.
wrk	Miku ngayiya wajba yingka kijinyi.
wrk	Ngana yali najba nanaba Jumukunyi
wrk	Yasiyananyi. Marda yalimi jilajba
wrk	nanginkurri, najba jali ngana jurjina.
wrk	Marda yalimi karu ninya ngaki. Marda
wrk	yalimi miku jungku wambu Jirusalim,
wrk	jaliyi nulijba yalu yabimbikanyi kiji
wrk	ngaki. Marda yalimi jila nanginkurri.
wrk	Yanyba nyuli Bisdus, “Mambuka
wrk	Yakriba, marda bukambiju jungku jala
wrk	nayiba ngambalanbu, mankukiyi narri
wrk	ngaki jangkurr. Najba narri nayinda
wrk	nganinyi Bul. Yali yanyba nangangi,
wrk	nanamuku Jumuku, yingkamuku jungku jala
wrk	nayiba Sisariya, marda yingkamuku
wrk	jungku jala nanaba kularra Jirusalim.
wrk	Yanyba yali nangangi, nyulu jungkuka
wrk	balkina yuwana. Kaya yali kudanyu
wrk	ngaki, marda ngayimi jirrinyba
wrk	ngarrkadabawarr kurdanbiji nayinda
wrk	Mambuka Yakriba. Wankalawanyi yanyba
wrk	yali jangkurr Kudkanyi. Yarrijba yali
wrk	nanda jangkurr najana Kudkanyi. Kuyu
wrk	kuna ninji nanda jangkurr. Jingkijba
wrk	ngayu ninga, kuyu ninji nanda jangkurr
wrk	Baki karda janarri jungku muwa. Miku
wrk	narriyi marrala, jingkijbangangi ngayu
wrk	Kud. Jingkijba ngayu janyulu yabimba
wrk	nanda jala nyulu yanyba yurrngumba.
wrk	Miku narriyi marrala.
wrk	barrawuyabarrawuyana, niji Sayirakus,
wrk	karriya walkurranyina waliyanguna.
wrk	Jungku nurri nanaba mardunguji, kujarra
wrk	Nanaba ngayi jungku kujarrana
wrk	yingamalinyina kindilkurrinyina, baki
wrk	jilajba ngayi kula. Jilajba ngayi
wrk	nanankurri Jirusalimyurri yidambiji
wrk	Bida. Jungku ngayi nangandu, nanaba
wrk	nanganginyina barndana kujarra wik.
wrk	Mankuwa narri nanda wankalanyi
wrk	Yabrayam. Nanangini najawanyi Kudkanyi
wrk	karungka ngambalanya nangangi. Nanda
wrk	naja yanybaka nayi, “Nanangini
wrk	Yabrayamwanyi nyuli kuyu jangkurr
wrk	nangangi Kudkanyi, baki nanankardi
wrk	yanybayi Kud nangangi Yabrayamkanyi,
wrk	nyuli jungku yurlurrmba nangangi
wrk	Ngala nanijba barri, narri
wrk	jingkijbangka Kud, nyulu marda narringi
wrk	Kud. Ngala miku. Marda ngayiyanyi
wrk	yanyba nayi. Nyulu jingkijbangka
wrk	narrinya Kudwanyi, nyulu yabimbaka
wrk	narrinya jungunkanyi yurlurrmba
wrk	nangangi. Nyulu yarrijbangka narrinya
wrk	nanganginmirra jandanyimuku. Ngala
wrk	wanyingkanyi narri nulijbangka
wrk	narringka yangkalambikanyi
wrk	nanganbunanyi Kudnanyi. Wanyingkanyi
wrk	narri nulijbangka durriykanyi nanda
wrk	wankalanyi yuwa Musiskanyi. Miku
wrk	narriyanyi jungku yurlurrmba nangangi
wrk	Kudkanyi wabula, jali narri durrijba
wrk	narringi wankalanyi yuwa yijankanyi,
wrk	baki miku narrimi jungku yurlurrmba
wrk	nangangi nanijba jala narri durrijba
wrk	nanda yuwa nangangi Musiskanyi. Wabula
wrk	narri wakiwarr nanankanyi yuwanyi
wrk	yijankanyi, ngala nanijba narri nulijba
wrk	wakiwarrayngka nanankanyi yuwanyi
wrk	Musiskanyi. Mikukimi yuwawanyi
wrk	yijankanyi yabimba narrinya jungunkanyi
wrk	yurlurrmba nangangi Kudkanyi, baki
wrk	mikukimi yuwawanyi Musiskanyi yabimba
wrk	narrinya jungunkanyi yurlurrmba
wrk	nangangi Kudkanyi. Miku. Ngawamba narri
wrk	jungkuka yurlurrmba nangangi Kudkanyi,
wrk	jala narri durrijba nanda buyingkinyi
wrk	yuwa nangangi Jisus Krayiskanyi.
wrk	Nayinda jangkurr yalili muningka
wrk	yanyba, “Jala nyulu yabimbaka damba,
wrk	baki ngawamba bijal bululu nyulu
wrk	yarrijbangka, baki kamu barri bukamba
wrk	nanda damba bululujbangka.” Nani
wrk	barri yalili muningka yanyba. Baki nani
wrk	barri nanda nanamannga bijalwanyi
wrk	balkiwanyi yabimbaka walkurra kiji
wrk	yalungi kajanyi. Barriwa.
wrk	Nanamuku Jumuku jala yabimba
wrk	kaburrwaburr, miku yalimi ngayangayijba
wrk	bukamba nanankanyi yuwanyi Musiskanyi.
wrk	Miku. Ngala yalu nulijba narringi
wrk	jungunkanyi kaburrwaburr, baki
wrk	jayalunjalu karu narringi, narri
wrk	kaburrwaburr, yalungingangi, yabimba
wrk	narri nanda jala yalu jirrinybayi
wrk	narrinya yabimbikanyi.
wrk	Baki nurru barri Jumuku, nyuli wajba
wrk	nurrunya nanganginkanyi yuwanyi
wrk	Kudwanyi, ngala miku nurriyanyi
wrk	durrijba nanda yuwa. Ngala nurri
wrk	durrijba nanda yuwa nangangi
wrk	Sayidinkanyi, nanda yuwa jungunkanyi
wrk	balki nangangi Kudkanyi. Baki narri
wrk	ngurranyimukunyi, narri marda
wrk	durrijbayi nanda yuwa Sayidinkanyi.
wrk	Bukambiju ngambala, jungku ngambali
wrk	balki nani, baki mardakimi yanyba Kud
wrk	ngambalangi, jangambalaka janyba, baki
wrk	jangambala jungku kurdan yurrngumba
wrk	barri. Mardakimi yanyba Kud nani barri
wrk	ngambalangi. Nanamuku wankalamuku, baki
wrk	ngambala nanijba marda, bukambiju
wrk	ngambala jungkuyi balki nangangi
wrk	Kudkanyi. Miku ngambaliyanyi
wrk	ngayangayijba nanganginkanyi
wrk	jangkurranyi. Mankumankuyi ngambalaka
wrk	balkinyi yajinyi yurrngumba barri, baki
wrk	yabimba ngambali nanda kaja balki yaji.
wrk	Nani barri ngambali yabimba,
wrk	nyulungangi ngambalangi mambuka
wrk	Ngayu jingkijbangka Kud, nyulu
wrk	ngirukamirra, nyulu nulijba
wrk	yabimbikanyi kunyba yaji ngambalangi,
wrk	baki nanankardi barri ngayu ngajakangka
wrk	Kud narringi. Ngayu ngajakangka Kud,
wrk	janyulu wajba narrinya nanganginkanyi
wrk	Kunybanyi Ngarndunyi. Janyulu yabimba
wrk	narrinya ngiruka nangangi Kudkanyi.
wrk	Nanda jala wabula maninjaku, marda
wrk	nangkimi kurrkunba muwa maninjakuykanyi
wrk	yaji. Marda nyulimi miku mili
wrk	maninjakujba yaji. Ngala marda nyulimi
wrk	waki kudanyu wudumbikanyi dungala, baki
wrk	miku janyulu mili maninjakujba yaji.
wrk	Marda nangkimi yangkalamba waykanyi
wrk	baki ngambala jungku yurlurrmba
wrk	nangangi. Bukambiju ngambala
wrk	Krisjinmuku, ngambala jungkuka malumba
wrk	nangangi yurlurrmba. Baki baku barri,
wrk	jalija wijba Jisus Krayis nanginkurri,
wrk	baki jangambala kirrijba nangandu,
wrk	jangambala jungku nangandu yurrngumba.
wrk	Jangambala jungku kunybamirra nangangi,
wrk	barrinani likalika nangangi. Mikuyaji
wrk	balkinyi ngambalandu. Miku jangambala
wrk	yabimba mili balki yaji nangangi,
wrk	jangambala jungku yurlurrmba nangangi
wrk	yurrngumba barri. Nani barri kudanyu
wrk	nyuli maruka muwa ngambalangi Jisus
wrk	Yurrngumba ngayu mirnarrijba muwa jala
wrk	ngayu yanyba mududu nangangi Kudkanyi
wrk	Nani barri jungkuyi Jisus Krayis. Nyuli
wrk	yabimba kunyba yaji yalungi
wrk	yingkamukuyngka. Nyuli barrinani
wrk	wakiwarr yalungi. Marda narrimi jungku
wrk	barrinani nyulu. Marda narrimi brijba
wrk	nayinda wangarr barrinani yalu brijba
wrk	Krisjinmukunyi. Yalili brijba nayinda
wrk	wangarr nangangi Jisus Krayiskanyi.
wrk	8-9 Mirnarrijba ngayu muwa,
wrk	jungkungangi ngayu jandanyi nangangi
wrk	Kudkanyi, baki durrijbangangi ngayu
wrk	Jisus Krayis. Nanankardi barri kudanyu
wrk	ngayu jingkijba Jisus Krayis. Nayinda
wrk	jirrinyi ngaki. Ngawamba nayinda
wrk	jirrinyi ngaki, jingkiykanyi ngaki
wrk	mambuka Jisus Krayis, jingkiykanyi
wrk	nanda kudanyu barri. Mikuyaji yingkanyi
wrk	jirrinyi ngaki barrinani nanda. Yabimba
wrk	ngayu nanda jala jirrinyi ngaki. Jaliyi
wrk	yingkawanyi yajiwanyi kurrkunba ngana
wrk	jingkiykanyi Jisus Krayis, baki ngayu
wrk	janyba nanda yingka ngakinbunanyi.
wrk	Nanda yingka nanda barrinani kaka
wrk	ngaki, baki ngayu janyba nanda
wrk	ngakinbunanyi. Miku ngayimi nulijba
wrk	yingkanyi yajinyi. Ngawamba ngayu
wrk	nulijba jingkiykanyi Jisus Krayis.
wrk	Ngayu nulijba nangangi,
wrk	bababanyambikanyi nyulu ngana.
wrk	Jingkijba ngayu, miku bababanyamba
wrk	nyulimi ngana, jungkungangi ngayu
wrk	yurlurrmba yuwana Jumukuyngka. Ngala
wrk	bababanyamba nyulu ngana, jungkungangi
wrk	ngayu yurlurrmba nangangi Kudkanyi,
wrk	jala ngayu kuyu nangangi jangkurr Jisus
wrk	Krayiskanyi. Jala ngayu jungku
wrk	yurlurrmba nangangi nani barri, baki
wrk	ngayu jingkijba Jisus Krayis yurrngumba
wrk	Maruka nyulu muwa narringi Kud. Janyulu
wrk	yabimba kunyba yaji narringi. Janyulu
wrk	wajba narrinya nanankanyi jala narri
wrk	nulijba, barrinani dungalanyi,
wrk	barrinani jumbalanyi. Janyulu wajba
wrk	narrinya nanankanyi yajinyi,
wrk	nyulungangi mambuka bukambijuyngka
wrk	yajinyi junu. Bababanyamba nyulu
wrk	narrinya Jisus Krayiswanyi, baki
wrk	nanankardi janyulu lalanba narrinya
wrk	yurrngumba Kudwanyi.
wrk	Janga karu narrinya. Wakingka ngayu
wrk	narringi. Kudanyu ngayu wakingka
wrk	narringi, baki yalungi barri jala
wrk	jungku nananyina yajina Layudisiya.
wrk	Wakingka ngayu kudanyu yalungi baki
wrk	yingkamukuyngka, jala ngananjalimi miku
wrk	jingkijba. Jungku yalu kajana yajina,
wrk	nanamuku jala ngananjalimi miku
wrk	jingkijba. Wakingka ngayu kudanyu
wrk	9-10 Marda narrimi miku jujijba
wrk	yingkamukuyngka. Marda narrimi miku
wrk	jujijba yalungi, jungkukangangi narri
wrk	barrinani buyingkinyi nganinyi. Barriwa
wrk	barri bukamba nanda waluwinyi yuwa
wrk	narringi, ngala narri durrijbangka
wrk	nanda buyingkinyi yuwa nangangi Jisus
wrk	Krayiskanyi. Yabimbayi bukamba yaji
wrk	Kudwanyi, baki narrinya nyuli yabimba.
wrk	Marda narrinya yabimbaka jungunkanyi
wrk	kunyba nangangi yurrngumba barri.
wrk	Narrinya yabimbaka jardiykanyi
wrk	barrinani nyulu. Marda narrimi jardijba
wrk	mili barrinani nyulu, baki mili
wrk	yurrngumba barri, baki janarri
wrk	jingkijba mili Kud. Janarri jingkijba
wrk	mili Kud yurrngumba barri.
wrk	Ngayu ngajakangka narrinya, narri
wrk	karunki Yarrkabus nanginkanyi
wrk	jangkurranyi. Janarri yanyba nangangi
wrk	nayi barri, “Marda ninjimi waki
wrk	kudanyu nangangi Kudkanyi. Marda
wrk	ninjimi yabimba bukamba nanda jali
wrk	ninya karu Kudwanyi.” Nani barri
wrk	marda narrimi karu nanda Yarrkabus.
wrk	Ngala manjijba nurri Timothy langki
wrk	barri narrindurri. Nanda Timothy, nyulu
wrk	barrinani kanyiya nurrungi. Nyulu
wrk	wakingka malumba nurrundu nangangi
wrk	Kudkanyi. Nyulu marda karungka yalunya
wrk	nanganginkanyi kunybanyi jangkurranyi
wrk	Jesus Christkanyi. Nurri manjijba
wrk	Timothy narrindurri, nyulu milidimbiji
wrk	narrinya, nyulu yabimbiji narrinya
wrk	jungunkanyi mili ngiruka nangangi
wrk	Kudkanyi. Janarri jungku mili ngiruka
wrk	nangangi, baki janarri mili kudanyu
wrk	kuyu nangangi jangkurr.
wrk	4-5 Ngala narri christianmuku, miku
wrk	narrimi jungku barrinani yalu jala miku
wrk	yalimi jingkijba Kud. Miku yalimi kuyu
wrk	nangangi jangkurr Jesus Christkanyi.
wrk	Yalu jungkuka barrinani mungana yajina.
wrk	Jala mungana yajina, baki miku
wrk	ngambaliyi najba yingka, miku
wrk	ngambaliyi jingkijba nanda jala nyulu
wrk	yabimbaka. Yalu jungkuka barrinani
wrk	mungana yajina. Miku yalimi jingkijba
wrk	nanda jalija yabimba Jesus Christwanyi,
wrk	nyulu wiykanyi. Baki nanankardi barri
wrk	jayalu manmala barri jalija nyulu
wrk	wijba. Jayalu kudanyu manmala nangangi
wrk	nanamanji barri, mikungangi yalimi kuyu
wrk	nangangi jangkurr. Ngala miku
wrk	ngambaliyi jungku barrinani mungana
wrk	yajina. Narri kuyungka nangangi
wrk	jangkurr Jesus Christkanyi, baki narri
wrk	jungkuka barrinani kambana yajina. Jala
wrk	kambana yajina, baki yuku ngambala
wrk	najba yaji. Yuku ngambala jingkijbangka
wrk	nanda jala yingkawanyi yabimbaka. Narri
wrk	jungkuka barrinani kambana yajina.
wrk	Narri jingkijbangka Jesus Christ, nanda
wrk	jalija nyulu yabimba. Narri
wrk	jingkijbangka Jesus Christ, janyulu
wrk	Nanankardi barri janarri wajba Jesus
wrk	Christ narringinkanyi kunybanyi
wrk	jangkurranyi. Janarri wajba ngambalangi
wrk	mambuka Jesus Christ narringinkanyi
wrk	kunybanyi jangkurranyi. Baki nani
wrk	marda, janyulu wajba narrinya
wrk	nanganginkanyi kunybanyi jangkurranyi.
wrk	Janyulu marda wajba narrinya kunybanyi
wrk	jangkurranyi. Nani barri jabula yabimba
wrk	kunyba yaji narringi. Ngambalanginyi
wrk	Godwanyi, baki ngambalanginyi
wrk	mambukawanyi Jesus Christwanyi, jabula
wrk	yabimba kunyba yaji narringi barri.
wrk	Ngayu ngajakangka ngambalangi mambuka
wrk	Jesus Christ, janyulu yabimba kunyba
wrk	yaji narringi. Barriwa barri. Bukamba
wrk	Baki baku barri yanybayi miya
wrk	jibarrinyi, jujambayi jibarri nanangini
wrk	miyawanyi. Waluku karuyi bulanya
wrk	Kudwanyi, miku buliyi jarrba mama
wrk	yingamalinanyi kurndananyi. Ngala
wrk	jujambayi jibarri nanangini miyawanyi,
wrk	baki nyuli jarrba nanda mama. Baki kamu
wrk	barri nanangini nganinyiwanyi, marda
wrk	nyuli jarrba nanda mama nanamunanyi
wrk	kurndananyi. Miku nyuliyanyi jujamba
wrk	nganinyi nanangini miyawanyi, ngala
wrk	jarrbayi nanda mama nganinyiwanyi.
wrk	Jingkijbayi, marda nyulimi miku jarrba
wrk	mama, karuyingangi nganinyi Kudwanyi,
wrk	miku jarrkanyi nanda mama. Jarrba buli
wrk	mama, baki jingkijbayi, buli jungku
wrk	balkina yuwana Kudkanyi. Barriwa. Yi,
wrk	jujambayi nanda jibarri miyawanyi, baki
wrk	nanankardi barri marda yalimi jungku
wrk	karda jurjina jibarrimuku. Marda yalimi
wrk	miku jungku barrinani mambukamuku
wrk	yalungi nganinyimukuyngka.
wrk	Baki nanamuku bardirdibardi, marda
wrk	ninjimi yanyba yalungi, barrinani ninji
wrk	yanyba nganyingkanyi ngardanganjanyi.
wrk	Marda ninjimi miku yurlwa yalungi. Baki
wrk	nanamuku jibarrimuku, marda ninjimi
wrk	yanyba yili yalungi, barrinani ninji
wrk	yanyba nganyingkanyi majunganjanyi.
wrk	Marda ninjimi miku ngirrwa yalungi,
wrk	jala yalu jungku balkina yuwana
wrk	Kudkanyi, ngala marda ninjimi milidimba
wrk	yalunya, jungunkanyi kunyba nangangi
wrk	Jalili nganinyi nulijba kajanyi
wrk	dungalanyi marda yajinyi, bakili nyulu
wrk	waki yurrngumba wudumbikanyi dungala.
wrk	Ngala miku nyuliyala yabimba yaji
wrk	yingkanyi. Miku. Ngawamba nyulu nulijba
wrk	kajanyi dungalanyi. Ngala nanangini
wrk	wuwarrwanyi, Sayidinwanyi, janyulu
wrk	balanja nanda, baki janyulu yabimba
wrk	balki yaji wudumbikanyi mili dungala.
wrk	Baki nanangini nganinyiwanyi janyulu
wrk	mamanumba Kud, mamanumbaja
wrk	nanganginmuku mungkijimuku marda.
wrk	Ngawamba mankumanku nangka dungalanyi.
wrk	Ngala baku barri jalija nangka janyba,
wrk	miku nyuliyi jungku nangandu Kudnyina.
wrk	Janyulu jungku wayka wuwarrina,
wrk	Sayidinyina yabimbangangi nyuli yaji
wrk	balki yurrngumba wudumbikanyi dungala.
wrk	Dimudi, ninji mambuka nanankanyi
wrk	jurjkanyi nanaba karru Yibisus. Ngala
wrk	Jisus Krayis, nyulu walkurra mambuka
wrk	niyangi. Nyulu mambuka nganyi, baki
wrk	ngaki. Wakikiyi kudanyu nangangi Jisus
wrk	Krayiskanyi. Lalanbakiyi yalunya
wrk	nganyinyina jurjina kudanyu barri.
wrk	Ngala miku nganyingkiyi mankumanku
wrk	nganyingkaman. Miku nganyingkiyi
wrk	mankumanku, jaliyi ninji karu yalunya
wrk	nangangi Jisus Krayiskanyi, baki
wrk	yiningki jayalu ninya daba kudiyawanyi,
wrk	yiningki janinya yarrijba brisinyina,
wrk	barrinani nanganjali yarrijba. Miku
wrk	nganyingkiyi mankumanku nani, ngala
wrk	mankumanku nganyingkiyi wakinkanyi
wrk	kudanyu nangangi Jisus Krayiskanyi,
wrk	baki nganyingkanyi jurjkanyi.
wrk	Nanamuku balkimuku milidimbawarrmuku,
wrk	yalu barrinani nanankujarra wankalawuya
wrk	yarrbirrawuya, niji bulangi Jarnis baki
wrk	Jambiris. Jungku buli kularra,
wrk	nananyina yajina niji Yijib. Waki buli
wrk	mambukanyi nanankanyi yajinyi.
wrk	Jakakajba buli nanda nganinyi Kudkanyi
wrk	Musis. Miku buliyanyi kurranja Musis,
wrk	yarrbirrangangi buli nanankanyi
wrk	mambukanyi kularra. Kuyu buli nanda
wrk	kiji kularrinybarri. Baki nani barri
wrk	nanamuku balkimuku milidimbawarr
wrk	nangangi Sayidinkanyi marda. Miku
wrk	yalunjalimi kurranja milidimbawarrmuku
wrk	nangangi Kudkanyi. Miku. Milidimba yalu
wrk	balki jangkurr, jala miku yurlurrmba
wrk	nangangi Kudkanyi. Miku yalimi kunyba
wrk	kulaji nangangi Kudkanyi, miku yalimi
wrk	kuyu nangangi jangkurr, ngala yalu kuyu
wrk	nanda jangkurr nangangi Sayidinkanyi.
wrk	Yalu wakingka nangangi Sayidinkanyi.
wrk	1-3 Nayinda ngayu Bul. Ngayu wakiwarr
wrk	nangangi Kudkanyi. Ngayu nanda jali
wrk	ngana manjijba Jisus Krayiswanyi.
wrk	Karukiyi yalunya marda, marda yalimi
wrk	miku yanyba ngirrankanyi nanda yingka.
wrk	Marda yalimi miku jurlwa
wrk	yingkamukuyngka, ngala marda yalimi
wrk	yanyba kunyba jangkurr yalungi. Marda
wrk	yalimi jungku mardumardu muwa yalungi
wrk	Baki nayi mungkijimuku nayiba ngakindu,
wrk	yalu manjijbangka jangkurr nganyindurri
wrk	marda. Yalu marukangka muwa nganyi.
wrk	Niji yalungi Mak, baki Yarisdarkus,
wrk	baki Dimas, baki Luk. Yalu wakingka
wrk	Mankumanku narringka nanginkanyi jala
wrk	ngayu muningka yanyba. Yabimbayi
wrk	barrawu nganinyiwanyi. Wudumba nyuli
wrk	kaja kurnda, baki yabimba nyuli kunyba
wrk	barrawu yingkanyi nganiyngkanyi. Baki
wrk	mungkijiwanyi nanankanyi barrawunyi,
wrk	wajba nyuli nanda nganinyi
wrk	nanganginkanyi kunybanyi jangkurranyi,
wrk	yabimbangangi nyuli kunyba barrawu
wrk	nangangi. Miku nyuliyanyi wajba nanda
wrk	barrawu nanganginkanyi kunybanyi
wrk	jangkurranyi. Miku. Ngala nyuli wajba
wrk	nanda nganinyi jali yabimba barrawu
wrk	nangangi. Barriwa. Bukambiju ngambala
wrk	jala kuyu nangangi jangkurr Kudkanyi,
wrk	jala ngambala jandanyimuku nangangi
wrk	Kudkanyi, ngambala barrinani nanda
wrk	barrawu. Ngambala barrinani nanda
wrk	barrawu, kuyungangi ngambali nangangi
wrk	jangkurr Jisus Krayiskanyi. Ngambala
wrk	kuyuyi nangangi jangkurr, baki
wrk	nanankardi barri Jisus Krayis nyulu
wrk	barrinani nanda jali nyulu yabimba
wrk	nanda barrawu. Ngambala barrinani nanda
wrk	kurndamuku nananyina barrawuna. Baki
wrk	ngambalangi buwakanya Kud, nyulu
wrk	barrinani nanda nganinyi, jala nyulu
wrk	mungkiji nanankanyi barrawunyi. Nanda
wrk	barri wankalanyi Musis, nyuli walkurra
wrk	nganinyi nangangi Kudkanyi, nyuli
wrk	wakiwarr nangangi Kudkanyi, ngala nyuli
wrk	barrinani yingamali kurnda nananyina
wrk	barrawuna jala yabimba nganinyiwanyi.
wrk	Ngala Jisus Krayis barri, miku nyulimi
wrk	barrinani kurnda barrawuna, ngala nyulu
wrk	barrinani nanda nganinyi jali yabimba
wrk	nanda barrawu nangangi Kudkanyi. Baki
wrk	nani marda, nanda Musis, nyuli bijal
wrk	walkurra nganinyi nangangi Kudkanyi,
wrk	ngala Jisus Krayis barri, nyulu
wrk	walkurramirra nangangi Kudkanyi. Jisus
wrk	Krayis, nyulu mili walkurra nangangi
wrk	Jalili yarrijba buyingkinyi walkurra
wrk	mambuka Kudwanyi, jalili nyulu yarrijba
wrk	buyingkinyi walkurra mambuka
wrk	yalunginkanyi jurjkanyi Jumukuyngka,
wrk	bakili nyulu wudumba yingamali nganinyi
wrk	yalungi. Nyulili yarrijba nanda
wrk	nganinyi buyingkinyi walkurra mambuka
wrk	jurjkanyi. Nanda walkurra mambuka
wrk	jurjkanyi, janyulu waki nangangi
wrk	Kudkanyi. Janyulu dikarrijba barnyi
wrk	yalungi nangangi Kudkanyi, baki janyulu
wrk	yanyba mududu nangangi Kudkanyi
wrk	yalungi. Janyulu yanyba mududu nangangi
wrk	Kudkanyi, jala yalu ngindu muwa
wrk	yalunginkanyi balkinyi yajinyi.
wrk	Nanamanji barri wabula wankalana jalili
wrk	yalu ngindu muwa yalunginkanyi balkinyi
wrk	yajinyi, baki miku yaliyanyi yanyba
wrk	mududu nangangi Kudkanyi yaluman. Miku
wrk	yaliyanyi ngajaka Kud, nyulu
wrk	manjamanjambiji yalungi balki yaji.
wrk	Miku. Ngala yalili jilajba nangandurri
wrk	mambukarri jurjkanyi. Yalili kuyu
wrk	barnyi nangandurri, bakili yalu ngajaka
wrk	nanda walkurra mambuka, nyulu yanybiji
wrk	mududu nangangi Kudkanyi yalungi, nyulu
wrk	ngajakanyi Kud manjamanjambiji yalungi
wrk	balki yaji. Nani barri yalili yabimba
wrk	yaji nangangi Kudkanyi nanamanji barri,
wrk	waluwa jungkuyi Jisus Krayis jambana,
wrk	waluwa nangki janyba balkinyi yajinyi.
wrk	Yingkamukunyi yalunjalili wajba
wrk	mambukamuku jurjkanyi kudiyayngka
wrk	yajinyi barrinani wajbayi Malkisadik
wrk	kudiyayngka yajinyi Yabrayamwanyi.
wrk	Nanda Malkisadik, miku nyuli Libayi,
wrk	ngala wajbayi Malkisadik yajinyi
wrk	Yabrayamwanyi, nanankanyi yajinyi jali
wrk	nyulu wudumba yalunbunanyi
wrk	ngurranyimukunanyi. Wajbayi Malkisadik
wrk	yajinyi Yabrayamwanyi, baki yanybayi
wrk	Malkisadik mududu nangangi Kudkanyi
wrk	nangangi Yabrayamkanyi. Ngajaka nyuli
wrk	Kud, nyulu yabimbiji kunyba yaji
wrk	nangangi Yabrayamkanyi. Yabrayam, nyuli
wrk	walkurra nganinyi nangangi Kudkanyi,
wrk	jali yanyba Kud jangkurr nangangi miku
wrk	nangkiyi yangkalamba. Nani barri
wrk	Yabrayam nyuli walkurra nganinyi
wrk	nangangi Kudkanyi, ngala yanybayi
wrk	Malkisadik mududu nangangi Kudkanyi
wrk	nangangi Yabrayamkanyi.
wrk	Marda yingka yaji nanaba kalawuyngkurru
wrk	darladarlana, ridiridi barri. Nanda
wrk	nangangi ridiridi Yarunkanyi, ngala
wrk	nanda ridiridi nyulu wujurryudi. Nyulu
wrk	yabimbayi nanda ridiridi jardiykanyi
wrk	wujurr Kudwanyi. Nani barri nyuli
wrk	milidimba yalunya Jumuku yajinyi
wrk	Kudwanyi. Nani barri nyuli minimba
wrk	yalunya nangangi Yarunkanyi, nyuli
wrk	yarrijba Yarun walkurra mambuka
wrk	jurjkanyi yalungi Kudwanyi. Nanda barri
wrk	ridiridi nanaba kalawuyngkurru
wrk	darladarlana. Barriwa.
wrk	Miku ninjimi mirnarrijba muwa yalungi
wrk	jala yalu dikarrijba barnyi nanaba
wrk	walkurranyina jurjina. Miku ninjiyi
wrk	mirnarrijba muwa yalungi, jala yalu
wrk	kurdanba barnyi nganyi, ninji
wrk	mamanumbikanyi yalungi balki yaji. Miku
wrk	ninjiyi mirnarrijba muwa yalungi, jala
wrk	yalu yabimba nani barri.
wrk	Nanda jangkurr najana Kudkanyi yanybaka
wrk	nangangi Jisus Krayiskanyi. Nayinda
wrk	barri nanda jangkurr. “Bijal barri
wrk	baku janyulu badajba. Miku nyuliyi
wrk	yukumba yurrngumba barri. Janyulu wijba
wrk	Yingkamukunyi yali mungamba walkurra
wrk	jangu. Yingkamuku barri marrimbayi
wrk	yalunya mardarda Kudwanyi jali balanja
wrk	kurdanbikanyi yalunya ngurranyimukunyi.
wrk	Yingkamuku yali majabujba mankanyi,
wrk	ngala ngirukamba yalunya mankanyi
wrk	Kudwanyi, baki yalunjali daba wakara
wrk	barri. Kajamuku ngurranyimuku
wrk	ngarrkadabawarrmuku yalunjali daba
wrk	Ngala jaliyi ngambala miku
wrk	ngayangayijba nangangi Kudkanyi, jaliyi
wrk	ngambala miku jungku yurlurrmba
wrk	nangangi, baki janyulu bukamba
wrk	ngambalanya Kudwanyi. Jala nyulu yajba
wrk	janguwanyi kurnda, baki nyulu bukambaka
wrk	nanda kurnda. Mikuyaji kurndanyi. Baki
wrk	nani barri janyulu bukamba ngambalanya
wrk	Kudwanyi, jaliyi ngambala yurlwa
wrk	nanganginkanyi jangkurranyi. Barriwa.
wrk	Marda narrimi miku yanyba nayi,
wrk	“Nyuli wajba ngana nanginkanyi
wrk	kijinyi Kudwanyi.” Marda narrimi miku
wrk	yanyba nani nangangi Kudkanyi. Mikuwali
wrk	Kudwanyi wajba ngambalanya kijinyi.
wrk	Miku nyulimi yabimba kiji ngambalangi.
wrk	Baki mikuwali yalu yingkamukunyi
wrk	yabimba kiji nangangi Kudkanyi.
wrk	Mikuwali yingkamukunyi wajba Kud
wrk	kijinyi balanjankanyi Kud. Miku.
wrk	Ngambalangi wankalanyi nijanganjinyi
wrk	Yabrayam, nyuli kuyu jangkurr nangangi
wrk	Kudkanyi, nyuli durrijba nangangi
wrk	jangkurr. Yanybayi Kud nangangi
wrk	Yabrayamkanyi. Karu nyuli Yabrayam,
wrk	nyulu waji Kud nanganginkanyi
wrk	jandayngkanyi. Baki ngayangayijba nyuli
wrk	nangangi Kudkanyi. Wajba nyuli Kud
wrk	nanganginkanyi jandayngkanyi
wrk	Yayisakanyi. Baki nanankardi ngambala
wrk	jingkijba Yabrayam, nyuli jungku
wrk	yurlurrmba nangangi Kudkanyi,
wrk	ngayangayijbangangi nyuli jangkurranyi
wrk	Birrirrinja narringka, narri
wrk	ngayangayiykanyi nangangi Kudkanyi.
wrk	Yarrijbakiyi Kud narringi mambuka
wrk	yurrngumba. Yurlwakiyi nanankanyi
wrk	wuwarranyi Sayidinkanyi. Wijbakiyi
wrk	durrijba nangangi yuwa, baki janyulu
wrk	barlba narrinbunanyi. Janyulu yingijba
wrk	narrinya Sayidinwanyi jaliyi narri miku
wrk	mili durrijba nangangi yuwa.
wrk	4-5 Yanybaka Kud, janyulu yabimba yaji
wrk	ngambalangi, baki ngambala jingkijba
wrk	Kud, janyulu yabimba nanda jali nyulu
wrk	yanyba, janyulu yabimba. Nayi barri
wrk	janyulu yabimba nanda yaji ngambalangi,
wrk	jali nyulu yanyba yabimbikanyi. Janyulu
wrk	marrimba ngambalanya mardarda
wrk	yurrngumba barri Kudwanyi. Janyulu
wrk	marrimba ngambalanya mardarda kingkarri
wrk	nangandu, nanganginyina kunybana yajina
wrk	lalijina. Janyulu marrimba ngambalanya
wrk	mardarda kingkarri nangandu nanamanji
wrk	baku, jalija nyulu bukamba yaji. Jalija
wrk	bukamba yaji Kudwanyi, baki janarri
wrk	nanaba nangandu, janarri najba nanda
wrk	jalija nyulu yabimba.
wrk	Marda narrimi jungku kunyba yurrngumba
wrk	barri. Marda narrimi ngayangayijba
wrk	nanankanyi yuwanyi Kabaminkanyi. Marda
wrk	narrimi ngayangayijba nanankanyi
wrk	yuwanyi. Ngala nanamuku Kabamin
wrk	mambukamuku, miku yalimi narringi
wrk	wirimalaru. Ngala ngawamba Kud, nyulu
wrk	wirimalaru narringi. Marda narrimi
wrk	jungku yurlurrmba nanganginyina yuwana
wrk	yurrngumba barri. Baki marda narrimi
wrk	miku yabimba balki yaji, baki ngadijba
wrk	nanda balki yalunbunanyi. Baki marda
wrk	narrimi mankuwa nayi marda, nanamuku
wrk	Kabamin mambukamuku, yalu narringi
wrk	mambukamuku, ngawambangangi yarrijbayi
wrk	yalunya mambukamuku Kudwanyi. Marda
wrk	narrimi ngayangayijba yalunginkanyi
wrk	jangkurranyi, yarrijbayingangi yalunya
wrk	Kudwanyi mambukamuku narringi. Marda
wrk	narrimi jingkijba Kud, nyulu narringi
wrk	wirimalaru, baki marda narrimi
wrk	ngayangayijba nanganginkanyi yuwanyi
wrk	yurrngumba barri. Narri wakiwarrmuku
wrk	nangangi, nulijbangangi narri
wrk	wakinkanyi nangangi.
wrk	Ngala baku barri janyulu karrinjarrijba
wrk	yalunya Kudwanyi. Janyulu
wrk	karrinjarrijba bukambiju yalunya walu
wrk	nangandu barrinani kurdusnyina. Janyulu
wrk	karrinjarrijba yalunya walu nangandu,
wrk	nanamuku jali yalungka janyba waluwa,
wrk	baki nanamuku jala yalu yuwajiwa jungku
wrk	wanka nanamanji barri. Janyulu
wrk	karrinjarrijba yalunya walu nangandu,
wrk	baki janyulu ngajaka yalunya,
wrk	wanyingkanyi yalu jungku balki. Ngala
wrk	miku jayalu jingkijba wanyi jangkurr
wrk	jananganjanyi. Miku. Nani barri janyulu
wrk	baku barri ngajaka yalunya
wrk	yalunginkanyi balkinyi yajinyi, baki
wrk	janyulu ngirrwa yalungi.
wrk	Jala narri jungku jirdi kunybanyi
wrk	kulajinyi nangangi, jala narri
wrk	jingkijba yingka kunyba yaji, yingka
wrk	balki yaji, baki janarri jingkijba
wrk	ngawamba yabimbiji nanda kunyba yaji.
wrk	Jala narri jungku jirdi kunybanyi
wrk	kulajinyi, baki janarri jingkijba,
wrk	narringka kurrkunbikanyi yabimbiji
wrk	balki yaji. Marda narrimi yabimbawa
wrk	kunyba yaji yurrngumba barri. Jala
wrk	narri yabimbawa kunyba yaji yurrngumba,
wrk	baki narri jungkuka barrinani Jisus
wrk	Krayis. Narri jungkuka mili barrinani
wrk	nyulu, baki mili yurrngumba barri.
wrk	Nanamuku balkimuku milidimbawarrmuku,
wrk	yalu yanybaka mikuyaji mambukanyi
wrk	narringi, mikuyaji yuwanyi narri
wrk	durriykanyi. Nani yalu yanybaka. Ngala
wrk	marda narrimi jingkijba yalunya, nanda
wrk	wuwarr Sayidin, nyulu yalungi mambuka
wrk	jala yalu yabimba balki yaji nani
wrk	barri. Yalu durrijbangka nangangi yuwa.
wrk	Maruka muwa narringi, barrinani narri
wrk	ngakinmuku bayamuku. Yarrijba ngayu
wrk	nayinda jangkurr najana narringi,
wrk	milidimbikanyi narrinya. Miku nurrimi
wrk	nulijba narringi barimbikanyi yuwa
wrk	Kudkanyi. Miku. Kud, ngindu nyulu muwa
wrk	jala narri yabimba balki yaji. Ngindu
wrk	nyulu muwa kudanyu barri. Ngala jaliyi
wrk	narri yabimba balki yaji, baki Jisus
wrk	Krayiswanyi jala narrinya kandimba,
wrk	janyulu ngajaka Buwakanya narringi.
wrk	Janyulu ngajaka Buwakanya, nyulu
wrk	manjamanjambiji nanda balki yaji
wrk	narringi. Nanda Jisus Krayis, nyulu
wrk	jungkuka kunyba, yurlurrmba yurrngumba
wrk	barri. Baki janyulu ngajaka Kud, nyulu
wrk	manjamanjambiji nanda balki yaji
wrk	narringi, jala narri ngindu nanankanyi
wrk	Narri, jandanyimuku Kudkanyi.
wrk	Yingkamuku jala miku yalimi jandanyi
wrk	Kudkanyi, nulijba yalu jujambikanyi
wrk	narrinya. Ngala mikujiyi manku yalungi
wrk	jangkurr. Miku. Jala narri yabimba
wrk	kunyba yaji, baki narri jungku
wrk	yurlurrmba yuwana Kudkanyi, barrinani
wrk	nanda Jisus Krayis, nyulu jungkuka
wrk	yurlurrmba kunybana yuwana Kudkanyi
wrk	Baki nurru barri, najba nurrili nanda
wrk	Jandanyi nangangi Kudkanyi. Najba
wrk	nurrili, bakili karu nurri yingkamuku
wrk	nangangi. Karu nurrili yalunya
wrk	Jandayngkanyi, manjijba jali Kudwanyi.
wrk	Manjijba nyuli nangangi Jandanyi Jisus,
wrk	nyulu marrimbikanyi mardarda bukambiju
wrk	Nanamukunyi yingkamukunyi yalu
wrk	milidimba balki jangkurr Jisuskanyi,
wrk	miku duja, a kaja yaji narringi, jaliyi
wrk	waki narri nangangi. Ngala yurlwakiyi
wrk	nanankanyi balkinyi jangkurranyi
wrk	yalunginkanyi. Yalu balka nani, miku
wrk	nyulimi jingkijba Kud. Mikukimi jungku
wrk	Kud nangandu kurduluna, miku. Ngala
wrk	nanda jala karungka duja jangkurranyi
wrk	Jisus Krayiskanyi, jingkijbangka nyulu
wrk	Kud. Jungkuka bula nangandu kurduluna.
wrk	Jungkuka Buwakanya baki nangangi
wrk	Jandanyi nangandu kurduluna.
wrk	Nanginmuku balkimuku milidimbawarrmuku,
wrk	yalu jungku balkimirra. Jala yalu
wrk	jungku malumba yalundu yingkamukunyina
wrk	Krisjinmukunyina, jala yalu jarrba mama
wrk	yalundu barri, baki yalu kuliwijba
wrk	mamanyi baki kamukamunyi. Miku yalimi
wrk	manyiru yalunginkanyi balkinyi yajinyi,
wrk	ngala marda narrimi manyiru
wrk	yalungingangi, nanankanyi balkinyi
wrk	yajinyi jala yalu yabimba. Miku yalimi
wrk	nulijba lalanbikanyi yalunya
wrk	Krisjinmuku. Miku yalimi nulijba
wrk	milidimbikanyi kunybanyi jangkurranyi.
wrk	Ngawamba yalu nulijba wudumbikanyi kaja
wrk	kunyba yaji yalungi. Yalu barrinani
wrk	nanda ngalu jala walajba ngala nyulu
wrk	dukujba yaji. Janybaka ngalu
wrk	yunkurrwanyi. Ngamu yirrbaja janja,
wrk	ngala miku. Mikuyaji wabudanyi ngaluna
wrk	bindaykanyi yaji. Baki nani barri
wrk	nanginmuku nganinyimuku. Ngamu yalu
wrk	milidimba kunyba jangkurr, ngala miku.
wrk	Mikuyaji kunybanyi jangkurranyi
wrk	yalundu. Barriwa. Baki mili barri, yalu
wrk	barrinani bikabaji, jala mikuyaji
wrk	mamanyi nangandu janjawala. Mikuyaji
wrk	mamanyi jala nangandu, yalu jarrkanyi.
wrk	Nanda landurr nangangi jambana
wrk	dalyawijbayi. Janyba nangki nanda
wrk	bikabaji, baki dukujbayi. Mikuwali
wrk	jardijba mili mama. Miku. Baki nani
wrk	barri nanginmuku balkimuku, yalu
wrk	barrinani nanda duku kurnda. Miku
wrk	yalunjaliyi milidimba kunybanyi
wrk	jangkurranyi. Barriwa.
