dji	Ngurrununggaḻ bilidjirri,
dji	bilapilakiṉing Goddji ngurr yirrpini
dji	ngamangamadjili gurrbi ngirki ga bukmak
dji	Girr nyani yan kungili “Lidji
dji	djurriguw kiruwban mir
dji	miṉitjigiṉing mala, bubalikiṉing
dji	djalwaligiṉing mala galinmi miṉitji
dji	ṉambiḏi walimirri, djurriguwban.”
dji	Mir nyani bindjini, girri wali
dji	Mir bindjiniban balnggidjini ga
dji	milwartjini, gumbirri wurpingirpm
dji	yakirri inydji malimdjiliban.
dji	Djini'djining malir nyani bultjidjini
dji	djuyu waḻirr, gima ngunukiṉingban
dji	guḻdjili nyanngang djamangiri.
dji	Wurpi mani djin bultjidjini Tigris,
dji	djining wirrwirrdjny kirinyi djimurruli
dji	Atjurli (Asshur) gurrbili. Ga wurpi
dji	mani djin bultjidjini Yupratis
dji	Mir bilapilang rum djiningi minydji
dji	djirridjipmban limila, mir wari
dji	ngunupilang yul djiny gubidji nyanngang
dji	gunydjirri ga ngambirri, girri miyilk
dji	nyanngapibi galiki marrga giḏidjirrim
dji	bil nyinidji giri, mir wurpilipm galngi
dji	bil nyinidji giri nginipingim ga
dji	nyanimngim bil wurpilipmdjidjiban.
dji	Ga nyani yan bumir gaypili, “Mir
dji	ngarri nyirr marrngini murrurrtmirrpm
dji	bi giriny nyininyi marrga inmarr
dji	yawngini gima gar gurriyili irr
dji	nyininyi marrga inmanydjirr
dji	Manymak, ngunung yul yagirri inga Adam,
dji	ga yuldji bultjidjini nyanngang miyilk
dji	Yip (Eve) gima nyani ngurruḏawalangu
dji	ngambirri djina nyininyi bukmakigi
dji	Marrga God inga wangini Kayngi,
dji	“Nyimki nyuni nguy margiṉdjini,
dji	nyimki bumir nyirrnyirrdjili?
dji	Manymak, rirringir ngunungir girri
dji	nyani Kayn gubini, ga bilayili
dji	giraliban. Nguḻi gawarrkamirri
dji	gukirriny girinyban wurpirri gurrbuw
dji	Nud bumir djimurrumirri.
dji	Manymak, Sitang walkiripm bungtjili, ga
dji	yagirri yirrpini Inutj. Ga miri Inutj
dji	bilidjirri yulpilingir djin ngurr
dji	yirrpini miri Godnyi djin butjalmini
dji	girinyi yagirrmirrpm Yawaymirrpm.
dji	Rirringir ngunungir girri Nuwa
dji	bungtjili, nyani Lamitj ngalwartjingini
dji	kiriny galbi guṉmal ga rarranydjarr,
dji	girri wirrdjiniban. Ga nyani bininy
dji	ngurrguma galbi yutjuwili djiny gatjini.
dji	9-10 Djiningi Nuwang walkirwilingim
dji	yagirrpili djini, Djim, Yam, ga Djapit.
dji	Ngunukuma yul Nuwa nyani djuburr
dji	djunupa nyininy girinyi ngunukiṉing
dji	nyanngang bilidjirri. Nyani yarṯi
dji	nyany girinyi Godnyi, miri djuburr
dji	Miri wurpi wurpi mala bubalikiṉing
dji	nyuni kurtjigi, waykiṉing,
dji	ṉukiṉing, ga walinyakiṉing,
dji	bingili nyunguli bil ragi marrga wanngi
dji	Yarim nyanibi Nuwa wanngi nyininyban,
dji	ga nyanngang gurrṯigiṉpili mala
dji	nguḻi mitjiyangmirri.
dji	Ga mukumbuḻ wiṉiniban mitjiyangili
dji	waḻirr bunyin inydji yirrpini kiriny,
dji	rarrdji ḏirradjili bumalng mapal
dji	yuwirdjing. Marrga Nuwa marnggiban miri
dji	gapi wirrpildjny kirinyban.
dji	Ga ngunungiri ngirimbiy burburdjny
dji	kirinyi, marrga Gunydjirrar
dji	nyumirrdjiniban ngunungi bunggan
dji	yabuḻudjnyirbi, ga nyani marr
dji	ḏapiḻidjiliban, marrga nyanibi
dji	inydji wanginiban, “Ingki yili
dji	ngunupilang mirgi irr djamadjigi
dji	djinarri djanngar mirgidji
dji	yulpilngirang. Miri birral
dji	bubalikiṉing yul ging girimipm mirkng
dji	mala, ngunukiṉingir yidjipili
dji	bilidjirringir ginginyirbi inga yarim
dji	mirgidjny girinyi munguyipm, bil ingki
dji	yili djiny irr buwayaknyirdjigi yul ga
dji	wurpi mala wanngi mala, miri djinimirri
dji	ngurrum djiny irr bindjini.
dji	12-17 Namba irr yirrpi giri ṉammirri
dji	giṉimbirrimirri, irr djir'wakdji
dji	giri, ga ngunukuma namba nyani minydji
dji	djirridji miri mayaligiṉing
dji	ngilidjang, marrga limiliny guṉgi
dji	biḻmiygi djining murr randinirbi,
dji	bilpilang. Nyadji ngunupilang mangurr
dji	bi giri, ga inydji manymakdji giri
dji	djir'wakdji giri, ngarri ngunung irr
dji	nyangban, miri ngunung irriny
dji	guṉgigiṉdjigi ngirrang murr
dji	randinirbi, marrga ingki yili irr yani
dji	nyuṉaṉ wana miri lidjny bungi. Miri
dji	bilapilang irr yirrpigi ngunukuma namba
dji	ṉammirri marrga irr gingidjiban
dji	Goddji gurrbi rirrbigi Djapitgi marrga
dji	nyani nyinidji giri nyanngar Djimngirar
dji	wiṉiṉmirri, ga Kanan djamagiṉing
dji	Manymak, wurpi walkiripm Kutjang
dji	yagirri Nimrut. Nyani yagirr wana yul,
dji	ngurrḏawalangu djina wurpi wurpigi
dji	marrga ngunungiri gurrbingir
dji	Djaydunngir ga djiningiri gurrbingir
dji	Gadjangiri rarri gapimirri djin
dji	gurrbidjili, ga rarri burringi djin
dji	gurrbidjili ngunung yagirrpili
dji	gurrbipili Djudum, Gumurra, Adma, ga
dji	Djibuyim ngidjirrkng Latja gurrbi.
dji	Manymak, nyibi yulpili bi djin girinyi
dji	djimurrungir, ga djin birraldjnyirdjili
dji	gurrbi wayala mirrpm ḻambirring,
dji	girri miri nguḻiguma djin gurrbidjili
dji	gurrbi yagirri Djinar.
dji	12-23 Arpatjat nyani walkir marrngili
dji	Djila, ga Djila walkir marrngili Yibir,
dji	ga Yibir walkir marrngili Pilik, ga
dji	Pilik walkir marrngili Riyu, ga Riyu
dji	walkir marrngili Djiruk, ga Djiruk
dji	walkir marrngili Nayur. Nguṉitjini
dji	mala yulpilingir djin walkir djamini
dji	galbi yidjipilpili, ga miri djin
dji	Manymak, Abram giraliban miri Yaway
dji	inga bultjidjini, ga nyani Lut inga
dji	maltjili. Nyani Abram ngurrum
dji	gatjidjini 75 guṉmal ga rarranydjarr
dji	ngunukiṉing minydji yilitjini
dji	gurrbingir Yaranngir marrga wurpili
dji	Buṯaltja nyuni djina bultjigi miri
dji	nyuni ngirrang gaḏingimi, marrga gima
dji	nyungupibi ngarri nyinidji bulanggitj
dji	marinyirring, ga wanngipm irr nyinidji
dji	Ga djin warrwarrdjny kiriny
dji	yirrpimirrpm, djin ngurriny kiriny
dji	djutjdjutj, girri djin yulgungiliban
dji	gurrbiwi ngunukima wanim gurrbi
dji	ngidjirrkng Bitil nyibirri djin
dji	Bil ngunutjini Djudum-mimigi mala,
dji	gadjigarr djina mirikunu mirrpmi, ga
dji	Godang rum djin wubirdjny giriny munguy.
dji	ga Yurayit mala nguḻi Djiyar gurrbiwi
dji	ngunung bumiri gurrbi ngidjirrkng
dji	Yil-paran gurrbiwi galiymirri
dji	yirrpimirri djarrinyi.
dji	Ngunukiṉing Abram bi wiṉini
dji	bunyirngir, ngunung ngurrḏawalangu
dji	Djudumbi inga bir-kirali Abramgi
dji	gurrbingir Djudumngir, girri inydji bil
dji	birmirrpilidjili nguḻi wayalimirri,
dji	ngunukima wayali djin bultjini giriny
dji	Djabiy (miri djining yagirri mayali
dji	miri ‘Bunggawang Wayali’), ga nyani
dji	inga bir-bulanggitjdjini Abramgi
dji	Miri bilapilang gima wirrpm walkiripm
dji	nyuni irriny guw giriw, marrga
dji	ngunukima ḏapmiynyirbi yul ngarri
dji	marrngili djamadjnyirgi nyani gatj
dji	nyinidji bubalikiṉing mala ngirrangi,
dji	miri nginbilang rum inbila bultjinmi.”
dji	Ga God inga wangini mabugibi, “Ngarri
dji	nyirr butjirgiṉdjigiban nyim inydji
dji	birraldjnyirdjigi djamingi. Nyungung
dji	mala-punyirbi djani djawalili wurpili
dji	djin giri mulkurupilingirang, ga
dji	nguḻi ngunuwiltji mulkurupilingir
dji	djiny djin ḏapmiygi nyungung malany,
dji	ga djiny djin ḏimbitjnyirdjigi marrga
dji	djama maṯiṯ djina djin gungban.
dji	Bilapilang miri wanadji maridji djiny
dji	bargi bilakiṉing 400 guṉmal ga
dji	rarranydjarr djina bangirigi.
dji	Manymak, nyani Yagar manydjini, girri
dji	Yawaydji munatjali yanili wurpm
dji	wugiḻi djangunygiṉing, marrga nyani
dji	birraldjnyirdjigi Yagarnyi. Ga
dji	ngungiriny miyilk nyani
dji	birraldjnyirdjili yirrpimirri,
dji	ngidjirrkng ngambuḻ gapi munganmirri
dji	gadjigirring, ngunung gadjigarr
dji	ngunyili ṉunydjirrim girim gurrbili
dji	Ngunukiṉing Abramdji gatjidjini 99
dji	guṉmal ga rarranydjarr, Yaway
dji	inganydji mil-ḻirrpiniban Abramgi, ga
dji	inga bindjin, “Ngarri djining God
dji	Ganydjirrgiṉing Mirrpmi. Ngirrang rum
dji	nyuni yaṯi-nyangi, ga
dji	rum-mirginyirring djirriyi.
dji	Yarim nyuni bupiḏidjigi, miri
dji	bilapilang nyuni yirrpigi
dji	gurrmildjnyirbi djangunygiṉing
dji	galngili, marrga nguṉi
dji	gurrmildjnyirbi irriny
dji	guṉgigiṉdjigi ngirrang
dji	murr-randinirbi, bilapilang ngunukima
dji	gurrmildjnyirbi murr-randinirbingirang
dji	dji'djirridji nyungki ga ngirrki.
dji	Girri rirringir nyani God guḻdjili
dji	wanginyirngir inga, nyani manydjiniban.
dji	Manymak, nyani Abrayam ṉunydjirrali
dji	wiṉiṉili, ga inga witjili Saragi,
dji	“Giḏagiḏapm ṉunydjirriw, dampa
dji	marriw warrngguwili garrung, yarim
dji	mirrpm manymak dampa. Girri ḏutjigi
dji	ga batjigi dampa mala.”
dji	Manymak, ngunukima mulkurumirrpili
dji	inydjin waykungili, inydjin
dji	birrindjingini bumiri Djudumili
dji	gurrbili, girri ḻarrban. Ga nyani
dji	Abrayam yalkuy djina maltjili gima
dji	Ga nyani Yaway bumir-wubirdjili, inga
dji	bindjin, “Ngunubilang ngarri
dji	birraldjnyirdjigi yarim 50
dji	mirginyirring yulpili nguḻikima
dji	Djudum gurrbiwi, bilang ingkipm wurpmi
dji	irr bungi nguḻikima, bukmak yul mala
dji	djiny irr wanngirgi balinyirbingir gima
dji	ngungirapibi djuburr
dji	Bil nyani Lut bumir-ḏuwaṯ ga
dji	bumir-ḏuwarratj bilngiriny
dji	bu'butjalminy kiriny, marrga bil
dji	yitjidjiniban ga bil ragiliban bala'li
dji	Lutar. Bil nyinini, ga nyani bilingga
dji	galngarradjny kiriny, yarim wali
dji	bilingga batjidjini dampa, girri bil
dji	gima ngilinyi djining wana gurrbi
dji	djini-guyumban liny burtjildjigi. Miri
dji	galbikima gudjirr-mirgidjnyakiṉing
dji	mala inga djin witjny giriny Godgi miri
dji	nyani yaṯi-wubirdjigi yul mala
dji	djingirapibi gurrbibi, gima rum djina
dji	mirikunu mirrpmi Djudum-mimigirang.
dji	Marrga ngilinyi miri bapiḻi
dji	yanginyirbi Yawaybi linyi, marrga
dji	djining liny malimdjigiban gurrbi,”
dji	inga bil bindjin Lutgi.
dji	Manymak, waḻirr djapi yulguny kiriny
dji	nguṉukiṉing nyani Lut rany kiriny
dji	ngunyili Djuwarli gurrbili, ga
dji	yilimirri djani djin gurrpin kiriny
dji	Manymak, maliri rirringir galbikima bil
dji	gungili nganitji, ngunukima
dji	ngurrwagiping miḏipiḻi ragiliban
dji	nyanngali gunydjirrngiralipm, girri bil
dji	ngurrinyban. Bil nyani Lut wawu
dji	ngurrinyi gima ingki ginginyir
dji	nganitjiri, yarim ingkiban djiringinir
dji	ngunukiṉing ngunung muṉgi djundjini
dji	ga inydji waykungili djamingi.
dji	gima ngunukima yul Abrayam miri
dji	nyanibipm irra wangi, ‘Djinim miyilk
dji	nyani djiningi ngirrang gaḏingimi’,
dji	ga ngunukima miyilk nyanibipm irra
dji	bultjinmi, ‘Djinim yul nyani djining
dji	ngirrang wuwngimi’. Ga ngarri
dji	bilinggarr marr-yirrimkiṉdjirri,
dji	marrga ngunukima miyilk irr marrimban.
dji	Ingkiban gumbirrdji irr murguwi!”
dji	Girri inga bindjin Abrayamgi,
dji	“Djinimpan, ngirrang djawal
dji	ḻapdjiliban nyungki: rawban ga
dji	nyibirri nyuni djal nguḻiban nyuni
dji	inydji yirryirrpigi.”
dji	Ga nyani gurrkungili wanginban, “Wari
dji	ngirrinyi inga bultjinir Abrayamgi,
dji	miri nyadji ngunupilang guyumi irr mini
dji	yidjipili, ga ngaman gungi inga
dji	yidjipiligi! Wirrgima! Bil marriban,
dji	yarim Abrayam wurrungban, bil
dji	djinipankima ngarri minigimi walkiripm
dji	Bil nyani God marrnginiban ngunukima
dji	yidjipilang bimbi ngadjny kiriny. Ga
dji	wurpmi Godang wugiḻi djamagiṉing
dji	inga witjiliban Yagargi ṉamngiri,
dji	nyani bindjin, “Nyimkiban nyuni
dji	marr-mirgidjirr kirimban Yagar?
dji	Yawnginyirringi, gima Goddji inga
dji	marrngini bimbi ngadjnyirakiṉing
dji	nyanngapibi maribi yidjipilangirangpibi.
dji	Girri nyani Abrayam marrngili maypal
dji	bimbi mala ga buluki mala, girri
dji	gupirr-gungiliban Abimiliknyi.
dji	Bilapilakiṉing inydji bil
dji	murr-rangirriban, yarim ṉu bilingga
dji	bil yirrpiniban, miri bilapilang gam':
dji	rum magayagiṉing inydji bil gurrpigi
dji	ga bilingganydji bil
dji	Manymak, milwartjini nyani Abrayam
dji	inydji waykungiliban. Nyani marrngili
dji	nyininyirbi ga gilibili burrili
dji	dungki-li biṯma yarraman. Girri nyani
dji	marrngili djunggi biral,
dji	barrbiḻpilingdjili djunggi ngunung
dji	djaming rarrtjilkungi. Girri marrngili
dji	yawirrinymirrpili nyanngang
dji	djamagiṉingmirrpili, ga Yisak
dji	nyanngang walkiringimi, girri ḻarrban
dji	djin walminiban bumir-ḻunggurrmali,
dji	ngunyilipm ngunung bumiri gurrbi God
dji	Rirringir nyani mukdjili, ṉamiliban
dji	nyani Abrayam milingili, girri maypal
dji	bimbi mildji bipiṉiban nguḻikirri,
dji	miri wana bimbi yul; yarim ngunung
dji	bimbi guṉgi-gaṯtjili butjiridji
dji	gurrtjimirri waymirri. Marrga
dji	Abrayamdji marrngiliban ngunukima,
dji	bipiṉi, yipmirri rirrkiyanmirri
dji	galwupiṉi, girri batjidjiniban miri
dji	mundjarrban Godgi gungili; ga nguṉi
dji	maypaldji biḻamirri djamirrdjiniban
dji	ngungirki yidjipiligi. Bilapilang,
dji	Abrayamdji yidjipiligi rirrang
dji	inganydji galwupiṉi ngunukima maypal
dji	Miri ngunukima yul Bituwil, nyani miri
dji	gunydjirri miyilkigi yagirri Ribika
dji	ngunukima miri guyumi nyanimngim
dji	Yisakgi. Djiniwiliny 8
dji	yidjipilpilngirinyi nyani Milka
dji	minigimi budjirrimirri Nayurbi,
dji	Abrayamang gulmingim.
dji	marrga nyani irriny djilimdjigi ngunung
dji	miring ngu'ngurri gurrbiwi nyanngar.
dji	Ngungirki ildji marnggi, ngunung miring
dji	ildji bultjin girim Makpila, ngunumi
dji	dja'djarri galiymirri gurrbimirri
dji	nyanngar. Ngunubilang ngunukima nyani
dji	irriny djilimdjigiban milma, ga ildji
dji	mil-marnggidjidji, ngunung irr
dji	bayimdjigiban miri nyabiniwili rrupiya
dji	nyani irra bultjigi, ga irr galikiban
dji	ngunung, miri ngirrangpibi mulugiṉing
dji	Rirringir ngunungir-kirri, Abrayamdji
dji	djalirngili Sarany nguḻi mulumirri
dji	miringmirri, ngunukima gurrbi djin
dji	bultjini giriny Makpila budjirrminy
dji	Kananmirri gurrbimirri.
dji	Ga ngunukirri yul gumbirri-ragiliban
dji	ṉambiḏili gaṉḏili Abrayamli,
dji	girri inga murr-rangirriban bunggawagi.
dji	Rirringir nyani ḏuḻpidjini,
dji	ngunukima miḏipiḻi inga bindjinban,
dji	“Kamulgi malagi nyungung djinarr
dji	marrgiban gapi marrga djin ḏirradjigi
dji	ga djin ḏuḻpidjidji girri.”
dji	29-30 Manymak, Ribikang wuwngim yagirri
dji	Laban. Ngunukiṉing Ribika yulgungili
dji	bala'mirri, nyani Laban nyangiṉiban
dji	ngunukima mundjarr mala gunyirbi
dji	Ribikali, ngunung gold ring ngurrimirri
dji	wirardjingini, ga ngunung bingili gold
dji	nganybakmirrpili guṉdjarrmirri, ga
dji	nyani marrngini djanguny nyanngapibi
dji	Ribikabi bultjinirbi. Marrga nyani
dji	ṉunydjirraliban gar-gurriyilili
dji	ngunyilipm djatjali nyibirri Abrayamang
dji	djamagiṉing marrkany kiriny,
dji	djarrinyipm mungangmirri kamular
dji	Nyani irra bumir-wubirdjili, ‘Nguṉi
dji	Yawaydji nyin gunggatjigi;
dji	nyanngamirrpm gadjigarrmirrpm ngarri
dji	ingarr rum-gurrpin giriny, marrga nyani
dji	bi yani nyanngang djamagiṉing
dji	wugiḻi ga ngunukima wugiḻi inma
dji	ngurrgiḻidjidjiban marrga inma
dji	djamadjigi manymakdjigi, marrga
dji	ngirrangir gurruṯigiṉingir nyuni bi
dji	inga gangi nyanimngimi nyanki
dji	ngirrangirgi walkiringirgim, miri
dji	ngunukima nyuni marrgi djanngapibi
dji	ngirrang gunydjirrgirangpibi malabi.
dji	Girri nyani Laban inga bumir-wubirdjili
dji	Abrayamang djamagiṉingirgi,
dji	“Yawaydji nyanibipm ngurrum
dji	yirryirrpini Ribikany, ingki nibi
dji	ingkidjigi, ga ingki nibi yitjidjidji;
dji	nyanngarki ngurrum rindilali marrga
dji	nibi wirr-pultjigiban.
dji	Marrga djani djina djin bubudjili
dji	Ribikagi ga nyanngang
dji	djakadjnyakiṉingirgi miyilkigi, ga
dji	Abrayamang djamagiṉpiligi.
dji	Ga djiniwili Abrayamang yidjipilpili
dji	miri yulpili mala nyanngapibi Kiturabi
dji	budjirrbi, gam': Djimran, Djuktjan,
dji	Midan, Midiyan, Yitjbak, ga Djuwa.
dji	Ga djiningi ngunung Yitjmayilang
dji	walkiriwilingim yagirrpili
dji	muṉḏaṉdji, gam': Nibayut
dji	nyanngang miḻimiṯi, girri Kidar,
dji	Adbil, Mibsam, Mitjma, Duma, Masa,
dji	Guyumi nyanngang waḻirr yulgungili
dji	yidjipiligi, a bingili
dji	yidjipilimirrpili yulmirrpili biling
dji	Rirringir ngunungir Djakupdji nyaniny
dji	gungiliban nyibi wali a nyibi gidjirri.
dji	Girri Yisuwdji ḏirradjiliban, inydji
dji	waykungili, girri gubiniban
dji	wiṉiṉngiri. Bilapilang Yisuwdji
dji	ngaminyi-bultjidjiniban ngunukima
dji	manymak rum miḻimiṯang.
dji	Marrga rirringir ngunungir-kirri nyani
dji	Abimilik inga witjili Yisakgi, a
dji	ngunukiṉing nyani inga yulgungili,
dji	girri Abimilik inga bindjin, “Ngunung
dji	miyilk yirrimkima nyungung nyanimngim
dji	marri! Nyimki bindjini nyuni irra
dji	wangini, ‘Nyani djining ngirrang
dji	gaḏingim’?” Girri Yisakdji
dji	nyaniny bumir-wubirdjili, “Ngarri
dji	bindjin inmarr wanginban gima irr
dji	gingini miri inydjirr marrbigi
dji	wanngingir marri, bilang wari
dji	budjirr-djalngdjidji.”
dji	Marrga nyani Yisak wurpili gurrbili
dji	yilitjiniban marri bilay Abimilikngir,
dji	girri gurrbidjili budjirrminy
dji	gapinyirring manimirri, yarim wirr gapi
dji	wirrwirrdjnyir kirinyir gima wirrpili
dji	gurrbi ngunung, a mayurrk wirrban. A
dji	marri galbi rarranydjarr nyani
dji	nyininyipm nguḻi mani
dji	baṉḏanymirri ngidjirrkng Girar
dji	Inga djin yulgungili, girri nyani Yisak
dji	djiny butjalminiban, “Nyimkiban
dji	ngildji irriny ildji balparngili? Yarim
dji	ngurrum irriny ildji bir-yirrpini,
dji	girri irriny ildji badji-nyangiṉiban
dji	A Yisak bindjin wangin inga, “Nyuni
dji	nyamban ngarri mirrpmi wurrungi, a
dji	nyadji ngunupilang ngidjirrkngban irr
dji	Ngunubilang gunydjirrar irriny
dji	mal-djatdjigi gumbirrdji, nyani
dji	marnggidjidjiban ngarri mayalidji irr
dji	ngaginmi nyaninyi miri bindjirri, girri
dji	ingkiban nyani irra bultjigi djanguny
dji	buṯal bil djanguny mirkngi marrga
dji	nyani irra barranggadjigi gunyambili.”
dji	Djapup ngidjirrgili inga giraliban
dji	gunydjirrngirali, girri Yisakdji
dji	nyaniny mal-djatdjiliban gumbirrdji,
dji	inga bindjin wanginban, “Nyungung
dji	bimbi miri galkngu Djakupang, bil
dji	nyungung gumbirrimirrpili galkngu miri
dji	“Wari nyini?” Yisakdji
dji	butjalminiban. “Nyungung miḻimiṯi
dji	Yisuw” nyani bumir-wubirdjili.
dji	Bil wari ngunupilang
dji	butjir-marnggidjini yan inga
dji	miḻimiṯang, girri Ribikany
dji	butjirgiṉdjili. Ngunukiṉing nyani
dji	Ribika marnggidjini Yisuwang
dji	ginginyirbi, nyani inga yan-kungiliban
dji	djirrakaygi Djakupgi miri nyani bi inga
dji	giri. Nyani yulgungili, girri
dji	ngambirrngim inga wanginban,
dji	“Marrngirriy, nyungur wuwar nyin ging
dji	kirimban djampan nyin rani.
dji	Ban Yisuwgi, nyani marnggidjini
dji	ngunukima djanguny, miri nyaliki
dji	gunydjirrngim inga bir-bulanggitjdjini
dji	Djakupgi, a nyaliki nyani butjalmini
dji	Godnyi miri nyani djagadjigi gulmigipm
dji	bilakiṉing girim nyini ngunyili
dji	Padan-Aramili gurrbili, marrga nyani
dji	marrgi miyilk ngungirapibi. A Yisuwdji
dji	marrngini ngunukima djanguny miri
dji	nyalikidjini gunydjirrar
dji	butjir-karrdjini Djakupnyi miri bindjin
dji	gam', “Ingki nyuni marrgi miyilk
dji	djingirapibi bapurrurrbi Kananayitbi.”
dji	Girri buḻkinyirbingir nyani Djakup
dji	binygadjiniban, a nyani wangin,
dji	“Birral, Yaway djiḻigima gurrbiwi!
dji	Nyani gukirri kirim djiḻikima, a
dji	ngarri wawu ngurrinyini!”
dji	Manymak, nyani Djakup djina yulgungili
dji	maypal-djagagiṉpilngirgi, girri djiny
dji	butjalmini, “Way miygiṉpila,
dji	nyalinggirapibi ngildji?”
dji	“Yaranngir gurrbingir,” djin
dji	Rirringir nyani Laban marrngini
dji	djanguny nyanngapibi, nyani bindjin
dji	inga wanginban, “Ngiy, birral galkngu
dji	nyuni ngirrang gurruṯigiṉing,
dji	ngirrangpibi bapurrurrbi!” A nyani
dji	Djakup nyininiban nyanngar wurpm rangu,
dji	miri inga djamadjny kiriny Labangi
dji	(A nyani Labandji gungili Liyanyi wurpm
dji	miyilk miri djamagiṉing inga, gima
dji	ngunung wurpi rum djanngang
dji	ngurrwagipi. A ngunung djamagiṉing
dji	miyilk Labandji gungili nyanngang,
dji	yagirri nyani Djilpa (Zilpah).)
dji	Girri madjirrtji nyani
dji	gapaḻmirrpilidjini, wurpi yidjipili
dji	yul marrngili, a djiningkima nyani
dji	yagirri bultjidjini Liybay (Levi), gima
dji	nyani bindjin, “Djining ngirrang
dji	nginipingim irra djalngdjidjiban, gima
dji	ingarr marrngili yidjipilpilngirinyi
dji	Ngunukiṉing nyani Liya nyangiṉi
dji	ingki madjirri nyani marrnyir kirinyir
dji	yidjipili malany, nyani marrngiliban
dji	nyanngang djamagiṉing miyilk Djilpa
dji	(Zilpah), girri ngunukima inga gungili
dji	Djakupili miri wurpi nyanimngim inga.
dji	A madjirrtji nyani Liya
dji	yidjipilakiṉdjini, a yidjipili yul
dji	bungtjili - namba 6 nyanngangi.
dji	Girri nyani Djakup bindjin, “Nyuni
dji	marnggi miri ngarri nyuniny nyirr
dji	rrupiya-galbidjnyirdjili ngirrar
dji	djamadji, a nyaliki nyungung bimbi a
dji	nanikut mala djin galbidjini ngirrapibi
dji	djamabi, gima djiny irr djagadjny
dji	Marrga ngidjirrkng ngunuwili
dji	ḻurrkin-rindinyirbi bumalngpili djani
dji	nanikut mala inydjin guḏidjiliban. A
dji	bilapilangdji ngunukiṉing
dji	yuwirdjingpili djin buntjili, djani
dji	warrpam minytjigiṉingban, miri nyibi
dji	ḻurrkin-djuḻatjdjuḻatjmiynyakiṉp
dji	djuḻtjdjuḻtjnyakiṉpili.
dji	Nyum nyim marnggi ngarri inga djamadjny
dji	giriny mirrpm wana gunydjirrgirki
dji	A djiniban ŋunuŋ djaŋuny nibi
dji	marrŋini nyanŋapibi, miri Djesubi, a
dji	ŋunuŋ ŋurrgima djaŋuny lida nibi
dji	bultjigi, bilapilaŋ gam':
dji	Warrpaḏaḏadjnyiri a wirrpm nyanŋar
dji	gar-maliri, miri mirikunu rum mala, a
dji	Ŋunubilaŋ lim bintji waŋidji,
dji	“Ŋarri wurpilipm irr nyini kirim
dji	Djesur” girri ŋilimi bilaŋ lim
dji	yaṯi-nyaŋban Djesuny, miri,
dji	nyalikidjny Djesudji djamadjny giriny
dji	djiḻi munatjamirri, ŋilimi wurpi
dji	bintji ŋurrgima bilaŋ lim
dji	djamadjigiban miri nyanibi.
dji	Gima djiniwili munatjabi mala djani
dji	rarrmaḻipm, a ŋunuwili ṉampi mala,
dji	miri Gunydjirrgirapibi mala, djani
dji	rarrmaḻipm, bilapilaŋ,
dji	rarrmaḻi-rarrmaḻipm biliŋi
dji	munatjabi mala a ṉampi mala, iŋki
dji	wurpilipmili bili. A ŋunuwili
dji	mirgipili rumpili mala djani miri
dji	bilapilaŋ gam': nyuni djalŋbiṉi yul
dji	marri, miri galkŋu, nyuni djalŋdjirri
dji	ḻatjugi djakiygi, a bilapilaŋirgi. A
dji	wurpi mirgi rum nyani bilapilaŋ gam':
dji	nyuni bindjirr kirim ŋurrgima
dji	djalŋdjirri ŋunuwiliki malagi nyuni
dji	nyaŋi nyuŋur mildji, miri rrupiyagi
dji	galkŋu, a girripilŋirgi, a
dji	bilapilaŋirgi. A wurpi mirikunu rum
dji	nyani bilapilaŋ gam': nyuni inydji
dji	wanadjigi, gima nyuni giŋi nyuŋuŋ
dji	munatjabi rum nyani manymak. Bilapilaŋ
dji	mirikunu djuburr iŋki milarrdjiw giriw
dji	Gunydjirriŋir bil yarim djingirapibi,
dji	miri munatjabi, nyani inydji ŋurrgimi.
dji	Ŋarri lidjarr wukirridjimban djiniŋ
dji	djaŋuny marrga lidjnyirr
dji	butjir-garriban iŋki butjinydji-guw
dji	ŋunuwilitji inydji yulginyakiṉiŋ
dji	malany. Djani djin manyam kirim lidja
dji	djin gar-yuliban marrga ŋilidji
dji	wurpili djaŋunyili lidji djaypirgiban.
dji	Ŋirraŋ yutjuwila, iŋki djina
dji	maltjiwi ŋunuwiliki yulpilŋirgi
dji	wirapili djin nyinipmban
dji	bilapilaŋmirri mirikunumirri rummirri,
dji	bintji lidja djin gar-yuliban.
dji	Ŋunukiṉiŋ wiḻi ŋunupilaŋ
dji	dji'djamadjim bulaŋgitj, ŋunuŋ yul
dji	djarriban rum-djunupagiṉiŋban
dji	milbimirri Godar, bilapilaŋ miri Djesu
dji	A marri nyuni gatjinmi galbi girri mala
dji	a wali, a nyuni nyami nyuŋuŋ
dji	gurruṯigiṉiŋ nyini kirim
dji	gumbaḻa, a iŋkiban nyuni inga
dji	guŋban nyim ŋunupilaŋ, bil nyuni
dji	ray-maṉbidjidjiban. Ŋunubilaŋ
dji	bilapilaŋ nyuni bintjigima, girri
dji	iŋkiban nyuni gatjirriban Godaŋ
dji	birral marr-bulaŋgitjnyirbi nyuŋuri.
dji	Bil bubalikiṉiŋir yuldji wiḻi
dji	iŋkidjimi ŋunuŋ djaŋuny Djesubi,
dji	nyani iŋkiban waŋiy kiriw Godŋiri,
dji	bil wurpiŋir wugiḻiŋir waŋ
dji	kirimban. Bilapilaŋir wugiḻiri nyani
dji	bir-yirrpigi Djesu Christnyi, a
dji	nyanŋaŋ guḻinydjirr wugiḻi nyani,
dji	a bubalikiṉiŋ yul wari waŋidji
dji	bilapilaŋmirrpmi wugiḻimirrpmi,
dji	yagirri nyaninyi lim bultjigi
dji	‘bir-yirrpinakiṉiŋ Christgi’.
dji	Djiniŋ djaŋuny ŋilidji ŋurrum lidji
dji	marrŋini, miri, ŋunuŋ
dji	‘Bir-yirrpinakiṉiŋ Christgi’
dji	nyani djiḻi maḻŋdjigi munatjamirri
dji	nyadji ŋunupilaŋ. A djini'djiniŋ
dji	ŋilimi warrpamdji lim nyamban
dji	bilapilaŋ wugiḻi nyani ŋurrum
dji	limila yulguŋiliban djiḻi
dji	munatjamirri, gima galbidji yulpilŋiri
dji	djin bir-yirrpinmiban Djesu Christnyi
dji	djini'djiniŋ djanŋar yandji.
dji	Miri bintji lim djiriŋilgi lim nyini
dji	girimban Godar, a nyani nyini girimban
dji	ŋilimilar, gam': nyani Gunydjirrar
dji	yirrpini nyanŋaŋ Wugiḻinyi
dji	ŋilimilali ḏurkḏurkili.
dji	Bil nyalikidjidji lim djiriŋilgi
dji	marr-bulaŋgitjdjirrban yutjuwiliki
dji	Godaŋ? Djinimirriban lim djiriŋilgi
dji	gam': Godki inga lim
dji	marr-bulaŋgitjdjirri, a lim
dji	butjirgiṉdjirri nyanŋaŋ yangi.
dji	Djiniwiliny djaŋunypili ŋarri lidjarr
dji	wukirridjili, miri, ŋilidjiki wirapili
dji	inga lidji marr-birralŋakiṉidjini
dji	Djesugi a lidji marrŋili nyaninyi, irr
dji	wukirridjili marrga ŋilidji lidji
dji	marŋgiban ŋurrum lidji marrŋiliban
dji	wanŋi birralban, a lidji nyinidji
dji	giriban bintji kiri ŋurrgima.
