amx	Inang Capernaum town-warn alhek. Kwereng Saturday arlta angerrel Jesu rang tjatj-warnem irrpek. Rang tjerrtj map kaltj-anthek.
amx	Jesu-elem inenh ilek, “Thang angketj nhenh ilem. Artwel anew inemeng, kwer-penh rang tjenkerr mpwarem. Kwereng rang peltj kwerenh map ngwem, mern arlkwetjeh. Peltj inem yarn merneng alharlkwelhem.
amx	Tjerrtj kwerrern anetj-akert mapel inang Jesu renh aremarleng, inang ahelh-warn inyetjam. Kwerrern anetj inangem arlkemel iletjam, “Ntwang kwenh Altjerr-henh lerekw anem!”
amx	Jesu-kenh amwek tjeyekw kwerenh map inang petjek, warl kethel akarelhek. Inangem tjerrtj nyent lanthek, Jesu iletjeh, rang ineh-warn arratetjeh keth-warn.
amx	Jesu-el tjerrtj map Altjerr-henh angketj kaltj-anthek, inenh angketj arrpenhek-arrpenh ilemel. Inarl kwek war kaltj-irrekarl, rarl inenh lakenhek-atwetj kaltj-anthek.
amx	Kel Jesu-el inenh twernek, “Kel pekepek map-warn irrperrerray!” Kel inang pekepek ineh-warn irrpek. Pekepek inangem ahert-irremel arrtjanemel kwatj-warn anyerl-alhek, inangem ilwek.
amx	Jesu rang marl kwer-warn angkemarleng, artwang urrpetj petjek angketj anetj-akert twernk Jairus-kenh mereng. Inang Jairus renh ilek, “Twernkay! Kwer marl ngkwengenh kel ilwek. Inangkal renh mentjem
amx	Arrantherr town-warn irrpenhemeng, tjerrtj inang apek arrehantherr ahentj-kweny anem, inang itja ahentj-anem arrehantherr-henh angketjeh awetjeh, kel town kwereng arratay. Ahelh ulpmernt ingkang
amx	arrehantherr-henheng lernemel, kel alhay. Lakenh mpwaremel, arrantherr inenh mernem, Altjerr itja nyerrkentj ineh anem.” Lakenh Jesu-el inenh twernek.
amx	Tjerrtj mapel pel inenh arekarl, boat-eh antjekarl. Inang pel mer renh kel iterl-arek, inangem mer kwer-warn arrengker ingketjel ingkerneng alhek. Tjerrtj inek-amparr mer kwer parrp alhek, arrwekel
amx	Lakenheng arrantherr Altjerr-henh mpwareng-areng kweteth mentj impem, arrantherr tjerrtj-henh mpwareng-areng kaltj-anthetjenheng. Lakenhan anetjam! Iterrentj arrehantherr-henh ahelh nhenh-areny
amx	Jesu rangem alker-warn-athek aremel artwang renh ahey-angkemel ilek, “Ephphatha!” Nhenh angketj Anmatjerrel angart-wem “Altjwer-irray!”
amx	Tjerrtj arrpenh map lyet Altjerreh itja nyerrkem, inang tjerrtj anetj anem. Tjerrtj rarl nyerr-irrem, tjerrtj anetj inenh angketj tjengenh iletjeh apek. Tjerrtj rarl tjeng nyerr-irrem, rang kelant
amx	nthakenh irretjenh? Kelant tjerrtj-henh ler rang petj-alpemeng, rang tjerrtj nhenh kweretj nyerrerretjenh-antim. Lakenh-arteh rang petj-alpetjenh: rang angel alker-areny kwerenh map-akert twer
amx	43-44 Iltjang ngkwengenhel ntwang apek anetj mpwarem. Kel iltjang renh rlweth-akayantay! Nhenh mwerr anem: ntwang Altjerr-henh mer-warn irrpetjeh iltjang nyent-akert, kwetant anetjenheng. Altjerrel
amx	Rem kwer nyentam-nyent inemel anwarteh arrernek. Rang iltjang kapert inehenheh arrernek, rang nyentam-nyent Altjerr pawenhek kwer mapeh, Altjerrel inenh twer-iletjeh.
amx	Ratherr renh ilek, “Nwengkerr alkerelem anemeng, ilern ahentj-irrem, ntwang ilernenh itepelant atherr arrernetjeh, ilern twernk tjerrtj mapeh anetjeh ntwarteh.”
amx	Mpwelenh apek arrpenhel pawenhemeng, ‘Wenheharl mpwel tangkey renh angem?’, mpwel renh iletjeh, ‘Ingkart kwenh kwer ahentj. Ingkartel renh parrp angkep lanthetj-alpetjenh ngkweng-warn.’”
amx	Lakenheng thang arrantherrenh ilem, arrantherr Altjerr pawenhemeng, arrantherr renh nakemeng, rang arrantherrenh kel awetjenh, lakenh mpwaretjenh.
amx	Twernentj arrpenh nhenh angerr anem. ‘Ntwarl ngkweng-areny nyerrkem, lakenh-arteh ntwang tjerrtj arrpenh mapeh nyerrketjeh.’ Twernentj nhenh atherr anem tjeperr anthwerr.”
amx	Kelant arrantherr awemarleng, tjerrtj arrpenh map atwerremeng, tjerrtj arrpenh mapeh atwerretjeh irremeng, arrantherr itja ater-irretjeh. Nhenh kwenh kel lakenh anetjenharrp. Ahelh rang pel itjarl
amx	Thang arrantherrenh arratj ilem, mer arrpenenhel apek inang tjerrtj map angketj mwerr renh kaltj-anthetjenh, inang angketj marl nhenh-penh iletjenh, marl kwer irlpangkemel.
amx	Peter rangem angkek, “Inang apek ngkwengeng ampakelhetjenh, yeng pel itja kwetarl ngkwengeng ampakelhetjenh! Yeng ngkwengel-ayeng kwet anetjenh.”
amx	Artwang anthetj nyent itjarl ater arrtjanek, Jesu-el-ayeng artwang atwenh-atwenh mapel-ayeng ingkern-angkwerr alhetjam. Inangem renh aremel, kwer ingkernant antwerrkewarrek, mantarr kwerenhant
amx	Arrpenh mapel Jesu kwerarleh pelh-wek. Inang inngerr kwerenh rltwemel atwek. Inangem renh pawenhek, “Ngwenhelam ngwenh atwek?” Priest twernk angerr-henh urrkapenh-apenh mapelem renh angemel
amx	Pilate rang inenh weth pawenhek, “Wenhengay? Rang itjam pal mernelhek apek!” Tjerrtj inang pel arnterram-arnterr arlkemel ilek, “Renh kel ntwerlkehant arlpar-arrernang!”
amx	Artwang nyentem wine-ek arrtjanek. Rang rnwanentj kwek wine anetj-anetj-warn arwek-arrernek. Kwereng rnwanentj kwek wine-akert renh rang arnang alkeyarl arrernek. Rang arnang alkeyel
amx	rnwanentj-akertel Jesu-warn angek. Rang Jesu kwer mernek, Jesu-el antjwetjeh apek. Rang angkek, “Nwern karelheyay aretjeh. Elijah apek petjehetj, renh ntwerlkeng anarnpelh-iletjeh, itja apek.”
amx	Altjerr-henh angel alker-areny Zechariah kwer mernelhek, arnang npwang mwerr-henh altar-eng ayerrerel angel rang irnetj-alhek.
amx	Rrwey rang arltang 8 anekarleng, peltj map petjek Zechariah Elizabeth kwer-atherrel-ayeng anetjeh, inang kwer rrwey renh artwang-iletjeh-anngernt. Moses-henh mpwareng-areng-angkwerr kwer rrwey renh
amx	arltang 8-eng artwang mpwaretjeh-anngernt. Peltj inang ahentj-anek, kwer rrwey Zechariah anewetjeh, arreny angey kwerenh-arteh.
amx	Lakenh tjerrtj-henh iterrentj keth-irrem. Mary, kelant ntwang ltarrp angerr arnetjenh kwer ngkwengenheh.’ Lakenh Simeon-el Mary ateng-ilemel ilek arrwekel-antey.
amx	Rang tjerrtj ingkerrek ngaketjenh, tjerrtjelarl mern anngang mwerr map mern anngang anetjeng ngakem-arteh. Rang tjerrtj mwerr map mer kwerenh-warn angetjenh. Tjerrtj anetj map rang rwang
amx	Kenan rang Enosh-kenh ler anek. Enosh rang Seth-kenh ler anek. Seth rang Adam-kenh ler anek. Adam rang Altjerr-kenh ler anek.
amx	Inang boat kwatj iter-warn tjarr-angek ngkernemel. Kwereng Simon Peter James John thwen rnwanentj ingkerrek inehenh imperl-alhek, Jesu-eng anharrel-ayeng alhek.
amx	Arrantherr apek iterrem, yengarl petjekarl, nheng tjerrtj mwerr map ngwetjeh. Itja, yeng petjek tjerrtj anetj mapek-arlk, inenh angkep twepelh-iletjek Altjerr-warn, inang arratj Altjerreng ularr
amx	Kwer-penh artwang Pharisee map kaltj-anthenh-anthenh map thwen inang Jesu-eh ahel anthwerr irrek. Inang lakenh pawenherrek, ‘Nthakenham nwern irrey artwang nhenhehan?’
amx	‘Arrantherr peltj arrehantherr-henhehant kangkem key? Altjerr itja arrehantherr lakenheh ahentj-anem. Tjerrtj anetj-anetj inang kwenh peltj inehenhehant kangkem lakenh. Wenheham Altjerrel
amx	Jesu-el renh arek, rang arrentj renh iltek, ‘Kwereng arratay!’ Artwang rang Jesu kwereng ularr kelkertel-ayeng arrernelhek. Rang arnterr arlkemel ilelhek, ‘Jesu-ay! Altjerr angerr-henh Leray!
amx	Jesu-el renh ilek, ‘Marlay, ntwang yengenh nakek, yeng twer angerr anem. Lakenheng Altjerrel ngwenh mwerr-ilekarl. Kel arrkenel alpay!’
amx	Peter map-artek kel ankwa irretjam, kwereng inang karr-irremel Jesu renh arek, parrtj anthwerr-akert irnerleh, artwang atherr nhengel-ayel.
amx	Rang tjerrtj urrpetj lanthek arrwekel, town kwek nyent-warn Samaria-warn, inang mer renh aretjeh, inang intetjeh-anngernt.
amx	Arrantherr apek town arrpenh-warn alhemeng, tjerrtj inang tjweker-irremeng apek arrehantherr, arrantherr tjerrtj inenh anngetherr iletjehant,
amx	Kwer-penh ngkart priest nyent tjey kwerel petjek. Rang artwang renh arek, tjwen-akert irlkert interl-anerleh. Rang kweretj anper alhek.
amx	‘Mantjel awerrerray! Arrantherr Altjerr renh pawenherrerrang. Kwereng rang arrantherrenh anthetjenh. Altjerr kwer palenthwerrerray. Kwereng rang arrehantherr mernelhetjenh. Altjerr-henh arrew
amx	Tjerrtj inang arrawerrek Jesu kwer-warn. Jesu-el inenh ilek, ‘Arrantherr tjerrtj lyet anemarl map-artek anetj anthwerr. Arrantherr aretjeh ahentj-anem, thang arrehantherr mernetjeh twer angerr
amx	alker-arenyek. Thang arrehantherr itja kwet lakenh mernetjenh. Thang arrantherrenh irlpangkelh-ilemel ilem war, artwang Altjerr-henh angketj angenh-angenh nheng Jonah-akert war. Altjerrel ngkwey twer
amx	‘Artwang kaltj-anthenh-anthenh mapay, arrehantherr rwekenth-kenth angerr anetjenh! Arrantherr angketj Altjerr-henh arratj kaltj-anthetjeh, arrpenh map kaltj-irretjeh, Altjerr kwer
amx	Kwer-penh rarrp kwewaleny nakelhemel ilelhek, “Mern-arlk angerr anthwerr tjeyenh intem. Kel yeng ltjwerrerl-anetjeh, arlkwerl-anetjeh, antjwerl-anetjeh, arrken war anerl-anetjeh.”
amx	Ngkartel renh tjernek, ‘Thang angketj arrantherrenh warl arntarnt-arenh-arenh-akert ilem. Twernk nyentel artwang irlpareth ngkernem, warl arntarnt-arenh-arenh anetjeh, rrkwapenh-apenh kwerenh map
amx	Arrantherr angketj arrpenhek key irlpangkemam, tjerrtj 18 nheng inarl mer Siloam-el ilwekarl, warl arlpentj angerr ineh-warn takelhemel anyekarl? Arrantherr key iterrewarrem, inang kwel
amx	Jerusalem-areny arrpenh mapeng anetj-lkwer anekarl? Lakenheng key, inang ilwek? Altjerr ineh iterretj-kweny key anek, inenh arntarnt-aretj-kweny anek apek?
amx	Kwer-penh Jesu rang inenh pawenhek, ‘Angketj nhenh iterl-arerrerrang. Ler rrwey ngkwengenh apek, pwelek ngkwengenh apek ipertek anyem arltang Saturday-el. Ntwang kwenh renh arltang Saturday kwerel
amx	‘Tjerrtj ngwenh apek rarl tjengel-ayel ingkern petjetjeh ahentj, rang kel tjeng angerr kangketjeh. Rang iteth kwerenh mentj anthelhetjeh. Tjerrtj ngwenh apek rang arlaltj kwerenhehant kangkem,
amx	angey kwerenheh apek mwek kwerenheh apek, anew kwerenheh apek, kwer kwerenheh apek, kek kwerenheh apek, angkwerek kwerenheh apek, tjeyekw kwerenheh apek inehant kangkem, itja lakenh. Altjerreng ularr
amx	Kel arltang arrpenhel ler ingkerneny rang rnwanentj maney thwen kwerenh-akert alethek-irrek. Rang ntwarr alhek mer arrpenh-warn. Mer kwerel rang maney kwerenh intjarlkwek, ngkwarl angerr antjwemel
amx	Jesu-el kwertengerl kwerenh mapeh angketj ilek, ‘Artwang nyent maney angerr-akertel artwang arrpenh anyenek, arntarnt-aretjeh maney-arlk rnwanentj-arlk rrkwapenh-apenh-arlk kwerenh ingkerrek.
amx	Artwang alenharl rang itja arratj anek. Kelant tjerrtj arrpenh mapel artwang maney angerr-akert nheng angketj ilek, “Arntarnt-arentj ngkwengenh mantarr-arlk mer-arlk maney-arlk ngkwengenh
amx	‘Artwang Lazarus rang kel ilwek. Kwer-penh angel alker-areny map petjek, renh Altjerr-henh mer kern-warn anginek, rang Abraham-kenh mapel-ayeng iteth anetjeh. Artwang rnwanentj arwenth-akert
amx	Jesu-el ilek, ‘Tjerrtj ngwenh apek inarl athek-irrem iteth anetjehant, inang itja Altjerrek iterrem, wenh-wenh ahelh-arenyekant iterrem, anetj kwenh lakenh! Inang itja Altjerrel-ayeng kwet
amx	anetjenh. Tjerrtj arrpenh inarl alker-areny-arlkeh iterrerl-anem, kweteth arratj mernelhemel Altjerreng ularr, inang kel iteth ngampekarl anetjenharl.
amx	Mantjel awang! Arrantherr apek Ngkart alhengk-aretj-kweny anem, kwer nhenh mapelarl alhengk-arem-arteh, arrantherr kel Ngkart kwereng ntjwem-irrem, arrantherr itja kwet kwerenh anetjenheng.’
amx	‘Urrkapenh-apenh nyentel renh ilek, “Twernkay, thang maney ngkwengenh angerr-ilek. Ntwang tjeng ngkweltj 10 antherl-alhek, thang 10 arrpenhemeh ngkweng angerr-ilek. Ma, nhenh kel ngkweng 20
amx	Ngwenhelam John renh lanthek, tjerrtj map kwatjeh irrpelh-ilemel baptise-em-iletjeh? Altjerrel apek? Tjerrtjel apek? Arrantherr-amparr yengenh tjernang!’
amx	Keth-ilentj: Jesu-el angketj nhenh inenh ilek warl artenh-artenh map-penh, inarl pwert renh mentj taly-wekarl-penh, lyet pwert rang tjeperr anthwerr anem, pwert mapeng mpwepel intemeng, pwert arrpenh
amx	Arrantherr angketj arnang ampetjamarl-penh iterl-arem key? Moses-el mernek, Altjerrel kwenh tjerrtj irrernng map kemelh-iletjenh. Rang kwenh Ngkart renh anpernemel ilek, Abraham-henh Isaac-henh
amx	Kwertengerl inang renh pawenhek, ‘Kaltj-anthenh-anthenhay, nwernenh ilang. Ilwengaram inang ataketjenh? Nthakenham nwern kaltj anetjeh, tjerrtj inang apek anyenng-anyenng petjetjenh, warl inenh
amx	Kel Peter John ratherr alherrek. Inang arek, ingkerrek anek, Jesu-elarl arrwekel ilekarl-artek. Ratherr tjenkerr renh mpwarek.
amx	Jesu-el renh ilek, ‘Peter-ay, arratj ngwentheh-atwetj ntwang tjeng-hetj urrpetj-ingar anyenngel ilelhetjenh, ntwang tjeng kaltj-kwenh anemeng, tjwek-tjwek rrwey rang arlketj-kwenyel-antey mpank.’
amx	Yeng kwenh arltang mapel church-warn alhetjart, arrantherr yengenh itjarl antwerrkewarrek. Lyet Altjerrel arrantherrenh impem, yengenh antwerrketjeh, arrentj ahentj-anemeng wart.’
amx	Angey tjengenhel kwenh ngkwey alhelek, Kwerrern Alngaltar renh kwerenh map-warn lanthetjeh. Thang renh kel arrehantherr-warn lanthetj-alpetjenh. Arrantherr-antem Jerusalem-el karelhetjeh, Kwerrern
amx	Tjerrtj Judea-areny-kenh twernk map inarl town Jerusalem-el anetjam, inang priest urrpetj thwen tjatj angerretj-henh urrkapenh-apenh urrpetj thwen John-warn lanthek. Inang renh pawenhek, “Ngwenham
amx	Tjerrtj Judea-areny map kweteth iltjang inngerr-arlk lhewelhetjart, mpwareng-areng inehenh-angkwerr. Warl kwerel drum kwatj-kenh 6 irnek, nheng inarl tjerrtj lhewelhetjenheng. Drum nyentel kwatj 100
amx	Rang Jesu-warn kwenyel petjek. Rang renh pawenhek, “Inangkalay! Nwern-artek kaltj, Altjerrelant kwenh tjerrtj twer-ilem, twer kwerenh-akertel urrkapetjeh, ntwang kwenh lakenh urrkapekarl-arteh.
amx	Nwern kwenh kaltj, nwern ngwenh arek Altjerr-henh twer-akertel urrkaperleh. Lakenheng nwern kaltj, ngwenh Altjerrel nwerneh-warn lanthekarl, nwernenh kaltj-anthetjeh.”
amx	23-24 King Herod-el-artek itja-antey John renh tjayel-warn kwernek, mpank-antey. Tjerrtj map John-warn petjetjart mer Aenon-warn, rang inenh kwatjeh irrpelh-ilemel baptise-iletjeh. Mer Aenon mer
amx	Ntwang arrwekeleny angerrepat nwern-henh nheng Jacob-eh kaltj key? Jacob rang kwenh kwatj angentj nhenh nwerneh angernemel antherl-alhek. Ngkwey ler kwerenh map inang kwatj angentj nhenheng
amx	Nwern angkep-atheh arem. Arrwekel Jesu rang Judea-ampenyeng Galilee-ampeny-warn alpek. Twer anthwerr kwerenh rang Galilee-ek-amparr mernek, nheng kwatjek-amparr wine ilemel mer Cana-el. Kwer-penh
amx	Angeyel tjerrtj irrernng map kemelh-ilemel iteth-ilem. Lakenh-arteh ler rang tjerrtj inenh iteth-ilem, rarl ahentj-anemeng wart.
amx	Yeng arrehantherr-warn petjek, Angey rarrp yengenh lanthekarl. Arrantherr yengenh itja peltj-ilek. Kenh tjerrtj arrpenh petjemel ilelhemeng, rang tjerrtj angerr anemeng kwel, arrantherr renh kel
amx	Nthakenham yeng kwer kangkwerrem? Thang tjerrtj rarl urrarekarl ingkerrek arratj arntarnt-arem. Itja nyent apek parlp-iletjeh. Thang inenh arltang ingkernel kemelh-iletjenh.
amx	Nakenh-nakenh arrpenh map anharrel-ayeng petjekarl. Ineheng arrpenh mapel angketj nhenh awemel, inarrpem arrawerremel angkerrek, “Angketj nhenh arnpwer! Tjerrtj map yarn kangkwerrem!”
amx	12-13 Tjerrtj inem twernk map ineheng ater-irrek-arleng wart, inem itja Jesu kwer-penh anngetherr angkerrek. Arrpenh map arretjemel war kwer-penh angketjam, “Rang artwang mwerram anem!” Kenh
amx	Tjerrtj Judea-areny inem patemel pawenherrek, “Nthenh-warnam artwang nhenh alhetjeh angkem? Wenheng nwern kwer yarn palenthwetjenh? Peltj nwern-henh map-warn apek rang alhetjenh, inarl mer
amx	3-6 Artwang inangkal map artwang Pharisee map thwen inang ahentj-anek, Jesu renh arrkernetjek. Lakenheng inang marl nyent Jesu-warn angetjek. Marl nhenh renh-artek arrpenh mapel arekarl, artwang
amx	arrpenhel-arleng intek-arleng, itja anew kwerenhel-arleng. Artwang inangkalel artwang Pharisee mapel thwen marl renh tjerrtj mapeng mpwepel inang ngkernek, inang renh ilpernek. Inartek Jesu renh
amx	arrkernemel pawenhek, “Inangkalay! Inartek marl nhenh arek, rang anetj mpwaremeng. Mpwareng-areng nwehengkerr-henhel-ayeng Moses-el nwengkerrenh twernek, nwern tjerrtj nhenh-artek irntel
amx	Thang nheng arrantherrenh ilek, arrantherr anetj-akert ilwetjenh, anetj arrehantherrel-ayel anemarl-antey. Arrantherr itja yengenh nakemeng, yeng Angey-kenh ler anemeng, Altjerrel anetj
amx	Jesu-el inenh weth ilek, ‘Yeng kwenh Angeyeng petjek, rarrp yengenh arrehantherr-warn lanthek. Yeng itja nyent iterrek, petjetjeh. Arrantherr tjeng itja nyerrkem, lakenheng Altjerr itja angey
amx	Altjerrel kwenh yengenh ahelh nhenh-warn lanthek, kwer urrkapetjeh. Lyet arltang angerremeh anem, nwengkerr urrkapetjeh ingkerrenyek-antey. Kel kweny-irremel tjerrtj yarn urrkapem.
amx	Inem artwang pweng kwekeng-ntjel anekarl kwer weth-antey intangkelhek, inang renh pawenhetjeh. Inang angkek, “Altjerrel ngwenh arem, arratj anthwerr ilelhang! Nwern kwenh kaltj, artwang rarl ngwenh
amx	Kwereng rang inenh arratelh-ilekarl-penh, arntarnt-arenh-arenh rang ineheng arrwekel irrem. Kwereng yep-yep inang kwereng ingkern-angkwerr alhem, inang angketj kwerenheh kaltjeng wart.
amx	Martha lakenh angkekarl-penh, rang warl kwerenh-warn angkep alpek. Rang tjey kwerenh Mary renh menyamel war ilek, “Kaltj-anthenh-anthenh rang kel petjek. Rang ngkweng intangkelhek.”
amx	Tjerrtj mapel awek, Jesu rang Bethany-el anetj-alhek. Inang petjek, Lazarus-arlk aretjek. Lazarus nheng Jesu-el renh iteth-ilek arrwetj-penh.
amx	Angey rang tjengel-ayeng kwet anem, yeng kwerel-arleng kwet anem, Angey ilernakemeh pwert anem, arrantherrem angketj nhenh naketjehant. Itjeng apek, arrantherr urrkapentj tjengenh-penh irlpangkemel
amx	Angey rang ingkerrekeh-artwey anem, rang ingkerrek twer kwerenhel rrkwem. Yeng Angey tjengenh-arteh anem, wenh-wenh ingkerrekeh-artwey. Ilernak anem ingkerrekeh-artwey. Lakenheng thang arrantherrenh
amx	Tjerrtj inarl kaltj anem angketj ngkwengenhek, inang kweteth ngkwengel-ayel iteth anem. Ntwang Altjerr nyentant arratj anem. Ngkweng inang kaltj anem, tjeng thwen, Jesu Christ rang, ntwang ahelh
amx	“Angeyay, ntwang tjeng nakenh-nakenh map anthek. Yeng ahentj-anem, inang ingkerrek tjengel-ayeng anetjeh, mer kwerel yengarl anetjenharl. Inang aretjenharl, yeng alker-alker anemeng. Angeyay,
amx	ntwang kwenh tjeng nyerrkek ahelh nhenh-kwenyel-amparr. Ngkwey nheng-antey ntwarrp yengenh ilek, yeng alker-alker anemeng.
amx	Pilate rang renh ilek, “Yeng itjam Judea-areny anem! Tjerrtj ngkwengenh mapel priest twernk ngkwengenh mapel thwen inang ngwenh tjeng anthekarl. Wenheng inang ngwenh ilpernem?”
amx	Kwereng Pilate rang Jesu renh weth warl angerr kwereng arratelh-ilek. Rang tjeperrewenh-wenh-henh chair-eh arrernelhek. Chair kwerel-ayeng arrwekel tjerrtj inang ahernel arrernelhek. Mer rang arreny
amx	Nhenh kel arltang rang tjerrtj Judea-areny mapeh anek, tjenkerr renh inang mpwaretjart arrwekel-arrwekel arlkwetjeh-anngernt. Tjerrtj inang ilerrek, “Ngwenth kwenh Saturday arltang rang anetjenh,
amx	arltang tjeperr anthwerr. Nhenh itja arratj anem, artwang inehenh mpwerrk ntwerlkel arlpar-irnetjeh. Arrwekel-arrwekel artwang inehenh mpwerrk anarnpelh-iletjeh!” Lakenh kwereng tjerrtj inang
amx	Pilate pawenhek, “Artwang nhak map ngkwern lyweper rltwakang, inang parrp ilwetjeh. Mpwerrk inehenh ntwerlkeng anarnpelh-iletjeh-anngernt.” Pilate rang ineh kangkwerrek.
amx	Kwereng Pentecost arltangemeh anek. (Jew mapel arltang irlpangkentj renh anyenetjart arltang Pentecost-el.) Jesu nakenh-nakenh map ingkerreny anek warl nyentel.
amx	Peter-elemeh renh iltjang antwerrkemel kemelh-ilemel ngkernek. Artwang arlamarr kwerenh ingkang nwererrk thwen twer-irrek-amparr alhetjeh-anngernt.
amx	Kel angwerr-angwerr irrekarleng inang renh-atherrenh antwerrkemel tjayel-warn kwernek, kweny-rtwehemeh kwer-atherrel-ayeng angkerretjeh-anngernt.
amx	Nakenh-nakenh inang nhenh awemel, inang Altjerr-warn angkek, ‘Ngkartay! Ntwang kwenh alker ahelh alay thwen arrmernekarl. Ntwang alker-areny ahelh-areny kwatj-areny ingkerrek arrmernek.
amx	Ananias rang maney kert arrpenh anyenek kwer-atherrarrp, rang iterrek maney kert arrpenh werlamparenyek anthetjek. Anew kwerenh kaltj anek nhenhek. Ratherr urrtjerrek, maney ingkerrek anthetjeh kwel
amx	Priest twernk angerr rang artwang kwerenh mapel-arlk angerrepat map-arlk arrawelh-ilek, angkerretjeh. Inang Council-areny map anek. Inang rrkwentj lanthek, kaltj-anthenh-anthenh tjeperr inenh
amx	Kel town Jerusalem-el tjerrtj aningk nakenh-nakenh irrekarl. Arrpenh map angketj Greek angkenh-angkenh anek, arrpenh map angketj Hebrew angkenh-angkenh map anek. Kwereng tjerrtj Greek angkenh-angkenh
amx	map tjerrtj Hebrew angkenh-angkenh mapeh merneng-arlk inang kwerl-angketjart, ‘Inang inpert nwern-henh itja mernel wantek!’
amx	Ingkern thang tjerrtj mer kwer-areny inenh arrwengkelthel atwetjenh. Kwereng peltj ingkerneny ngkwengenh map mer alethang kwereng anam-irretjenh, inang mer nhenh-warn alpetjenh, inang nhenhel
amx	Ntwang key ahentj-anem, ntwang yengenh irrernng atwetjeh, ntwarl artwang arrpenh nheng angwerreh irrernng atwekarl-arteh?”
amx	Stephen renh Kwerrern Alngaltarel twer-ilek. Rang kern-antep alker arek, rang Altjerr renh arek, Jesu kwerel-ayel irnemeng. Ratherr amparrkek anthwerr.
amx	Peltj nakenh-nakenh mapel angketj kwereng awekarl, inang renh Caesarea town-warnemeh angerrerrek. Kwereng inang Saul renh town Tarsus-warnemeh lanthek, rang kwerelemeh kwet anetj-alpek.
amx	Peter rang kwerenh map ilek, inang inenh Jesu Christ-henh arrenyel-arleng kwatj-warn irrpelh-ilemel baptise-iletjeh. Kel inang inenh kwatj-warn irrpelh-ilemel baptise-em-ilek. Kwereng Cornelius inang
amx	Peter-elemeh door renh kwet rltar-rltar-atwetjam, inang kwer altjwer-iletjeh-atwetj. Inang door renh altjwer-ilemelemeh arek, Peter arratj irnerleh. Inang anwerlkek renh aremel.
amx	Paul inang boat angerr-warn ntjek. Inang boat-el Paphos town-eng kwatj alay-angkwerr ayerrer-atheh alhek, town Perga-warn. Town Perga rang Pamphylia-ampenyel artelhek. Inang town Perga-el
amx	irretj-alhemel, inang boat-eng anarnpek. John Mark-elemeh renh-atherrenh mer kwerel imperl-alhek. Rang nyent Jerusalem-warn angkep alpek.
amx	Altjerrel kel Christ nwehengkerr-warn lanthek. Christ rang kwenh Jesu anem. Nheng pip Psalm 2-el-ayeng nwern angketj Jesu-akert ilem,
amx	Warl angerretj altjerr-arrpantey nheng Zeus-kenh rang town-eng kethel artelhek, ntwarr-kwenh. Zeus kwerenh warlek-artwey rang pwelek rrwey-akert waly-akert thwen town gate-warn petjek. Warlek-artwey
amx	Kaltj-anthenh-anthenh tjeperr map angerrepat arntarnt-arentj map thwen inang arrawerrek, angketj nhenh-penh angkerretjeh.
amx	Paul rang itja ahentj-anek, renh angetjeh. Paul angkek, ‘Mark rang nheng itja ahentj-anekarl, ilernehel-arleng kwet urrkapetjeh. Rang nheng ilernenh imperl-alhek mer Pamphylia-el. Lakenh yeng itja
amx	Marl awenk rang nwernenh kwet alwernerl-apetjam anharr-angkwerrel, arltang urrpetjeh-atwetj. Rang angketj nyent kwet arlkemel ilerl-apetjam. Paul rang ahentj-kweny-irrek, renh awetjeh. Paul-elemeh
amx	alngarelhemel kwerrern anetj ilek, ‘Thang ngwenh ilem Jesu Christ-henh arreny anewemel, marl kwereng arratemel alhang!’ Kwereng kwerrern anetj marl kwereng arratek.
amx	Inang tjayel-warn alhemel renh-atherrenh angketj mwerrelemeh iletj-alpek. Kwereng inang renh-atherrenh tjayeleng arratelh-ilek. Inang renh-atherrenh ilek, mer arrpenh-warnemeh alhetjeh.
amx	Paul rang inenh imperl-alhemel church kwereng arratemel alhek. Rang warl arrpenh-warn alhek, Titius Justus-kenh warl-warn. Artwang Titius Justus Altjerr kwer kangkwerremel naketjart. Warl rang
amx	Apollos rang tjerrtj Jew mapel-ayeng ilterrek, tjerrtj arrpenh mapeng anngetherr. Rang inenh Altjerr-henh angketj keth-ilemel ilek, Jesu rang kwenh Christ anekarl, Altjerrel ngkwey alhelekarl. Rang
amx	Tjerrtj urrpetj ilelhek, inang arrwengkelth mpwarenh-arenh anetjart. Inang pip inehenh angetjek, arrwengkelth-henh arreny map-akert. Inang pip inenh rwel itek tjerrtj mapeng ularr. Pip inenh inarl
amx	Roman government-el awehetj imampwerl nhenh-akert, nwengkerr ingkerreny nhenh-penh anketj-warn irrehetjeng, Roman government-el nwernenh ilpernehetjeng.’
amx	Tjerrtj Jew map angketjam, yengenh atwetjeh. Map-ingar yeng arnek ltarrp awelhemel. Thang arrantherrenh angketj Ngkart-akert kwenpel kwet kaltj-antherl-apek. Yeng itja nakelhek.
amx	Patara kwerel nwern boat-eng anarnpek. Nwern boat arrpenh angerretj arek, mer Phoenicia-ampeny-warn alhetjeh-anngernt. Nwern antjekemeh boat kwer-warn, kwereng nwern alethemeh alhek.
amx	‘Yeng kwenh artwang Jew. Yeng kwer ngwerrm-irrek Tarsus town-el mer Cilicia-ampenyel. Kwereng yeng Jerusalem nhenhel mangkek. Yeng kaltj-anthenh-anthenh arreny Gamaliel-el-ayeng kaltj-irrek
amx	Moses-henh mpwareng-arengeh. Rang yengenh mpwareng-areng ingkerrek kaltj-anthek. Yeng athek-irrek, Altjerreh kangkwerretjeh, arrantherr lyet Altjerreh kangkwerretjeh athek-irrem-arteh.
amx	Tjerrtj inang Paul renh ntertel awetjam, kwereng rang tjerrtj lwereny map-warn alhetjeh angkek. Kwereng tjerrtj inang arlkemel ilek, ‘Renh kel irrernngant atwerrerray! Rang kwenh artwang anetj!’
amx	Kweny arrpenhel Ngkart rang Paul-el-ayeng iterel irnek. Rang renh ilek, ‘Anew-anew kwet anang! Ntwang kel Jerusalem-areny map angketj tjeng-penh ilek. Lakenh-antim ntwang Rome-warn alhetjeh, kel
amx	Yeng Altjerr-henh church angerretj-henh yard-warn irrpek, kwatjel-arlk lhewelhetjeh Moses-henh mpwareng-areng-angkwerr. Tjerrtj urrpetjelemeh yengenh yard kwerel arek. Yeng itja aningkel-ayeng anek.
amx	Festus-el lakenh awemel rang artwang arrpenh mapel-ayeng-amparr angkerrek. Artwang nhenh inartek Rome-henh mpwareng-arengeh kaltj anek. Kwereng rang Paul renh ilek, ‘Ntwang wart ahentj-anekarleng,
amx	Inang tjeng kaltj anentjekarl ngkweyeng-ntjel. Inang ngwenh arratj ilemer, yeng Pharisee anentjekarl, lakenheng yeng kweteth Moses-henh mpwareng-arengek mantj kangkwerrentjek.
amx	Kwereng Paul rang mern inek. Rang ineheng alngetherr Altjerr-warn yatey angkek. ‘Ntwang kwenh nwerneh kangkentj mernelhek, mern nhenh nwerneh anthemel.’ Paul-el mern kwek rltwakekarl-penh rang
amx	Nwern nheng arrantherrenh angketj mwerreh kaltj-anthekarleng, Kwerrern Alngaltarel angketj nwern-henh renh twer-ilek, arrantherrem angketj renh naketjenheng. Arrantherrem kaltj, nwern arratj
amx	Peltj mapay, irlpangkewarray, Judea-areny atwenh-atwenh mapel nwernenh alharlkwek mer Thessalonica-eng. Inang nwernenh kwek war arnpakek, arrehantherr-warn alhehetjeng. Nwern itja arrehantherr
amx	Altjerrel arrantherrenh kel kaltj-anthek, ularrek ularr nyerrkentj mernelhetjeh. Arrantherr kwer kangkwerrek. Lakenheng nwerneh-athek itja anem, nhenh-penh arrehantherr pip-warn weth arrernetjeh.
amx	Altjerrel arrantherrenh urrarek. Nwernem kweteth renh tjang-pawenhem arrehantherr, rang arrantherrenh arntarnt-aretjeh, arrantherr ntjwem-irrehetj. Nwern renh tjang-pawenhem, rang arrantherrenh
amx	Arrantherr kel kaltj, arrantherr nwerneh-arteh mernelhetjeh, nheng nwern urrkapekarl-arteh, nwern arrehantherrel-ayel anekarleng.
amx	Nwern iterl-aretjeh, mpwareng-areng rang itja tjerrtj arratj mapehant anem. Mpwareng-areng nhenh tjerrtj anetj mapeh thwen anem, inenh arratj-iletjeh. Mpwareng-areng nhenh Ngkarteng ntjwem-irrekarl
amx	mapeh anem; Altjerreh kangkwerretj-kweny mapeh thwen; kwet anetj mpwaremarl mapeh; Altjerreh pwer anenh-anenh mapeh; tjerrtj arlaltj atwenh-atwenh mapeh; merrentj mapeh thwen;
amx	Artwang rang lyet-atheh war nakenh-nakenh anem, rang itja werlamparentj-henh arntarnt-arenh-arenh anetjeh. Rang weth-amparr kaltj-irretjeh. Arrantherr renh arntarnt-arenh-arenh parrp ngkernehetj,
amx	arrwekel arrantherr aretjeh-amparr, rang tjwenelhehetj. Kwereng Altjerrel renh alharlkwehetj, rarl arrentj renh alharlkwekarl-arteh.
amx	Lakenhemeh inang tjerrtj inenh urrtjerremel ilem. Inem tjerrtj map perremel ilem, “Arrantherr anew inetjal anerrerray! Altjerr kwerant urrkapewarray!” Inem tjerrtj map lakenh perrem-antim,
amx	“Arrantherr ker arrpenh itja arlkwetjeh! Mern ker thwen arrpenhant arlkwerrerrang!” Nthakenharl? Altjerrel mern ker ingkerrek arrmernekarl! Lakenheng tjerrtj nakenh-nakenh inang angketj arratj
amx	alhengk-aremarl, kwenpel arlkwem mern ker wenh-wenh apek. Inang Altjerreh lakenh angkem-amparr, “Angeyay, nwern ngkweng nyerrkem, ntwarl mern ker nhenh nwerneh anthekarleng.”
amx	11-12 Yeng ahentj-anem arrantherrenh iletjeh inpert awenk map-penh. Inang inpert irrekarl-penh, inang lakenh apek ilelhetjenh, “Thang itja weth anew inetjenh, arlwekerel kwet yeng anetjenh,
amx	Ngkartekant kwet urrkapetjenh.” Kelant inang apek ahentj-irrem, weth marrert irretjeh. Inang apek angwerrem, inang nheng Christ-eh alhelekarl, itja anew inetjenharl. Inem alhelentj inehenh mentj
amx	impemel anketj-warn irrem apek. Altjerr ahentj-kweny irrehetj, inarl alhelentj inehenheh angwerremeng. Lakenh-hetj arrantherr inehenh arreny itjarl pip-warn arrernetjeh, nheng werlamparenyel inenh
amx	Tjerrtj ngwenh apek inarl maney angerreh athek-irrem, arrentjel inenh antwerrkemel angetjenh. Lakenh-arteh anetjenh. Arrentjel-artek inenh arrkernem, kwereng inang awelhentj anetj inehenheh
amx	Lakenh-arteh inang apek mwerr mernelhemeng tjerrtj arrpenh mapek, ilwekarl-penhel inang Ngkart kwerel-ayeng kwetant anetjenharl, Altjerrel inenh kweteth kwart-wetjenh.
amx	Ntwang kel kaltj anem Onesiphorus kwer, nheng yeng mer Ephesus kwerel anetjam-lwer. Rang nheng tjeng tangetjel anekarl, angerr urrkapemel. Thang Ngkart renh tjang-pawenhem, rang Onesiphorus kwer
amx	Inang ilelhetjenh, inang kwel nakenh-nakenh anemeng. Kenh inang itja arratj Kwerrern Alngaltar iterl-arem, Kwerrern Alngaltar rang lterrk angerr anemeng. Inang itja kwer kangkwerrem. Tjerrtj
amx	Ntwang apek petjemarleng, coat tjengenh-arlk tjeng angetjang. Thang coat renh Troas town-ek impetj-alhekarl, artwang Carpus-el-arleng. Carpus renh pawenhang coat tjengenheh. Pip tjengenh map-arlk
amx	Inartek lakenh kaltj-anthem ngkweltjeh war. Lakenh inang tjerrtj aningk ntjwemelh-ilem Ngkart Jesu-eng, arlaltj inehenh map-arlk. Titus-ay, ntwang pal kaltj-anthenh-anthenh inenh arnpakemel iletjeh,
amx	Rang nwengkerrenh kaltj-anthem, alherrentj anetj nwehengkerr-henheh itja kangkwerretjeh. Nwengkerr arratjemeh kwet mernelhetjeh ahelh nhenhel, angketj anetj angketjal anetjeh, iterrentj mwerr-akert
amx	4-5 Thang awek, ntwang Ngkart Jesu renh kwenpel kwet nakemeng. Thang awekarl, ntwang nakenh-nakenh ingkerrekeh nyerrkentj mernelhemeng. Yeng arrken anthwerr awelhem! Yeng apek Altjerr-warn angkemeng,
amx	Peltj mapay, arrentjel arrantherrenh arrkernemel arrtjelh-ilemeng apek, alherrentj anetjel apek; tjerrtjel-arlk apek arrantherrenh nakepakel-ilemeng, arrantherr irlkert apek irremeng, arrantherr
amx	Tjerrtj ngwenh apek ilelhem, “Yeng nakenh-nakenh irlpareth anem!” Rang apek tjerrtj arrpenheh lhwerrkert kwet angkem, arrpenh iltem apek, rang war kwaleny anetj-ilelhem. Tjerrtj nhenh rang anem
amx	Tjerrtj nheng rarl ilelhem, rang Altjerr renh nakemarl war kwel, thang tjerrtj renh ilem, “Ntwang pal iterrem! Ntwang itja arratj nakem, ntwang war perrpert-ilelhem! Thang ngwenh mernetjenhem,
amx	tjerrtj rarl iterreperremarl, rang kwel Altjerr renh nakem, rangem itja Altjerreh kangkwerrem, rartek itja arratj iterrem.
amx	Altjerrel arrantherrenh kaltj-anthem, iterrentj alker-areny-akert anetjeh. Lakenh arrantherr Altjerreng ularr arratj anthwerr mernelhetjenh. Arrantherr nyerrkentj, mantj-mantj mernelhetjenh.
amx	Ngkweltj gold silver thwen arrehantherr-henh arlkeny ywerretjenh, rnwanentj-arlk, arrantherr ingkerrek anyenekarl-penh. Ngkweltj ineh-penh Altjerrel arrantherrenh ilpernetjenh.
