tdt	Cornélio hataan, “Hori baintolu, tuku tolu lokraik, hau halo hela orasaun iha hau nia uma. Derepenti mane ida hamriik iha hau nia oin. Nia hena nabilan loos.
tdt	Nee mak Pedro foin hatene saida mak akontese. Nia dehan, “Loos duni! Maromak mak haruka Nia anju mai hasai hau hosi Herodes nia liman laran, ho buat aat hotu nebee mak ema Judeu sira atu halo mai
tdt	Hori uluk Nai Maromak promete ona dehan, Nia sei halo Jesus moris fali, i Nia sei la mate tan. Nunee Maromak halo tuir Nia Liafuan nebee dehan,
tdt	Maski nunee, Paulo ho Barnabé hela kleur iha sidade nee hodi foo sai ho brani nafatin katak, Nai Jesus hatudu nia laran diak ba ema hotu-hotu. Nai Maromak mos foo poder ba sira nain rua hodi halo
tdt	Maibee sarani Judeu balu hosi grupu relijiaun Farizeu hamriik hodi dehan, “Ema nebee laos Judeu, mak hakarak tuir Jesus, sira tenki sunat i mos tenki tuir ita nia lei nebee Nai Maromak foo liu hosi
tdt	Depois ami sarani Lídia ho ema hotu-hotu nebee hela ho nia. I nia konvida ami dehan, “Senhor sira, se imi hanoin hau fiar tebes ba Nai Jesus, entaun imi baa hela lai iha hau nia uma.” Nia hamaus
tdt	Maibee ema Judeu nia boot sira laran moras Paulo ho Silas. Entaun sira tau lia ba ema nebee vadiu iha merkadu, hodi halo bronkas. Sira asalta Jason nia uma hodi buka Paulo ho Silas. Sira atu rasta
tdt	Momentu sira kesi Paulo nia liman atu baku, nia husu ba kapitaun nebee hamriik besik dehan, “Tuir governu Roma nia lei, nebee mak loos? Se iha ema sidadauk Roma ida halo sala, imi tenki halo saida
tdt	Hau laran metin ba Nai Maromak, hanesan mos ema sira nebee kontra hau nee. Ami hotu fiar katak, Nai Maromak sei halo ema mate hotu-hotu moris fali: ema diak, ho mos ema aat.
tdt	Kuandu hau fila fali mai iha Sezareia, iha ema Judeu balu mos tuir. Aban fali, hau komesa kedas tesi lia nee. Hau haruka lori ema dadur nee mai iha tribunal.
tdt	Bainhira anin komesa huu neineik hosi tasi mane, sira hanoin dehan tempu diak ona atu lao ba Feniks. Entaun sira dada sae hosi tasi kidun, besi ankor nebee halo roo para metin. Sira mos hasae laan
tdt	I ema sira nebee la hatene nani, nia haruka atu sira kaer ai kabelak ka naran buat ida, hodi tuir laloran ba rai maran. Nunee ami hotu too iha rai maran ho diak.
tdt	Sira hahii Nai Maromak beibeik. Ema seluk gosta tebe-tebes sira, ho haree sira diak. Loro-loron Nai Maromak salva ema, i nunee Jesus nia ema sira aumenta barak ba beibeik.
tdt	Sira siak Pedro ho João, tanba sira nain rua sempre foo sai ba ema hotu dehan, Jesus moris fali ona hosi mate, i nunee Nia loke dalan ba ema mate sira mos bele moris fali.
tdt	Hola tiha hahaan, sira fila ona. Kuandu sira nia hahaan hotu ona, Jacó haruka sira baa hola tan iha rai Ejiptu. Nee mak foin José foo hatene dehan, nia nee sira nia alin rasik, i foo konhese nia
tdt	Iha tempu nee, Tabita moras, depois nia mate. Sira foo hariis tiha mate isin, i lori baa hatoba iha kuartu ida iha andar leten.
tdt	Maibee bainhira imi haan hamutuk atu selebra Nai Jesus nia mate, buat nebee imi halo nee laos halo hodi hanoin ita nia Nai.
tdt	Se karik ita nia ain dehan, “Hau nee laos liman. Nunee hau la halo parte o nia isin lolon.” Maski nia koalia nunee, maibee nia tama nafatin iha isin lolon nee.
tdt	Saida mak ita agora dadauk haree nee, la moos, hanesan ema nebee haree nia lalatak iha vidru. Maibee too loron ida ita sei haree mo-moos, oin ho oin. Agora hau hatene buat balu deit, maibee
tdt	Hosi liafuan nee ita bele hatene katak, se ita koalia lian oi-oin hosi Espiritu Santu, nee hatudu sai Maromak nia kbiit ba ema nebee mak la fiar ba Maromak, laos ba ema nebee fiar ona. Maibee se ita
tdt	Ami sempre foo sai dehan, Maromak halo ona Kristu moris fali hosi mate. Entaun nusaa mak imi balu dehan, ema mate sei la moris fali?
tdt	Nunee mos bainhira ema mate moris fila fali. Mate isin nebee ema hakoi, sei dodok, maibee ita moris fila fali ho isin lolon nebee la dodok tan ona.
tdt	Nee duni keta husik ema ida halo moe nia. Ajuda nia atu nia fila mai ho diak, tanba hau ho maluk sarani sira seluk hein hela nia iha nee.
tdt	Hau foo agradese ba Maromak, tanba uluk hau hamutuk ho imi iha nebaa, hau la foo sarani ema, so Crispo ho Gaio deit mak hau foo sarani.<a href='#note-968' class='key'>✡</a>
tdt	Maibee iha loron ikus bainhira Maromak tesi ema hotu-hotu nia lia, Nia sei tau ahi hodi koko badaen sira nia servisu. Ahi nee sei hatudu mo-moos, badaen ida-idak nia servisu dura ka lae.
tdt	Tanba Maromak ukun ema ida nia moris, haree hosi kbiit nebee Maromak foo ba nia, laos haree hosi ema nee nia liafuan deit.
tdt	Imi sira nee gosta haree hosi liur deit. Haree di-diak! Se iha ema ruma fiar aan dehan Kristu mak haruka, entaun nia tenki hatene katak, ami mos Kristu mak haruka, laos nia deit.
tdt	Nunee hau kontenti loos foo buat hotu-hotu nebee hau iha ba imi, too hau foo tan hau nia aan tomak. Hau nia domin ba imi boot ba beibeik. Entaun nusaa mak imi nia domin mai hau menus fali?
tdt	Iha tempu nebaa ami senti katak ami hetan ona kastigu mate. Maibee buat sira nee akontese atu ami la bele laran metin ba ami nia aan, maibee ami laran metin ba Maromak. Tanba Nia mak halo moris fali
tdt	Ba ema nebee lao dadaun tuir dalan mate nian, sira senti ami nee hanesan buat dois ida nebee lori sira ba mate. Maibee ba ema nebee lao tuir dalan salvasaun, ami nee hanesan buat morin ida nebee lori
tdt	Iha ami nia moris nee, ami dala barak atu mate sal-sala tanba tuir Jesus. Nunee ema mos haree katak Jesus moris iha ami nia isin lolon nebee loron ida sei mate nee.
tdt	Maluk doben sira, Maromak promete tiha ona buat sira nee ba ita. Tanba nee, mai ita hamoos ita nia isin ho klamar hosi saida deit mak halo foer ita. Ita tenki hamoos tu-tuir nafatin halo ita nia
tdt	Agora dadauk imi iha barak, i imi bele ajuda maluk sarani sira nebee la iha. Se aban-bainrua imi presiza buat ruma, sira mos bele foo ba imi. Ho nunee hotu-hotu bele moris hanesan.
tdt	Bainhira sira halo orasaun ba Maromak kona ba imi, sira hanoin teb-tebes imi, tanba Maromak nia laran luak nebee nakonu iha imi.
tdt	Kuidadu di-diak! La bele monu tuir ema nebee bosok imi para lao sees fali hosi dalan loos. Tanba sira nia hanorin nee la huun la dikin, so mai deit hosi matenek ema nian ho regra mundu nian, laos mai
tdt	Kristu foo paz ba imi. Entaun husik Nia paz nee domina imi nia laran. Tanba imi halo parte hamutuk iha isin lolon ida, i Maromak bolu imi para moris iha dame nia laran. I sempre agradese ba Maromak.
tdt	Surat nee hosi hau, Paulo. Maromak rasik mak foti hau sai Nai Kristu Jesus nia apostolu. Hau hakerek surat nee ba imi, Maromak nia povu iha sidade Éfezu. Imi laran ida ho Kristu Jesus i fiar metin
tdt	Maromak halo nunee para iha tempu oin mai, ema bele haree Nia domin ida nebee boot liu hotu-hotu, i bele hatene Nia laran diak nebee Nia hatudu mai ita liu hosi Kristu Jesus.
tdt	Imi tenki prontu foo sai Liafuan Diak kona ba oinsaa bele dame malu ho Nai Maromak; nee hanesan imi tau sapatu tropas nian.<a href='#note-1149' class='key'>✡</a>
tdt	Entaun agora imi laos atan ona, maibee imi sai ona Nai Maromak nia oan. Nunee imi iha direitu simu rikusoin hotu-hotu nebee Nia promete ona ba Nia oan sira.<a href='#note-1107' class='key'>✡</a>
tdt	Neebee ema ida-idak tenki haree ba nia hahalok rasik. Se diak karik, kontenti ba. Maibee la bele kompara ho buat nebee ema seluk halo.
tdt	4-5 Iha tempu nee, Abrão tinan 75. Nia lori nia kaben Sarai, ho nia alin nia oan Lo, ho nia rikusoin hotu, ho nia atan sira nebee nia hetan iha sidade Haran. Depois sira husik tiha Haran, tuir NAI
tdt	Abraão hataan, “Senhor! Hau koalia dala ida tan, maibee Ita Boot keta hirus. Oinsaa se hetan deit ema nain sanulu mak moris loos?”
tdt	I Nai Maromak foo bensaun ba animal sira nee hotu dehan, “Ikan sira tenki aumenta barak para halo nakonu bee iha nebee-nebee. I manu fuik sira mos tenki aumenta barak.”
tdt	Momentu nee, Efron tuur hela ho ema Ete sira nee iha portaun sidade nian, nia rona Abraão nia koalia. I nia hataan ba Abraão iha ema katuas sira hotu nia oin, dehan,
tdt	Tuir mai, nia hasai osan mean ho osan mutin, ho hena di-diak foo ba Rebeca. Nia mos foo ba nia maun ho nia inan, prezenti mesak karu deit.
tdt	Rebeca oan la iha. Nee mak Isac harohan ba NAI Maromak, atu foo oan ba nia. NAI Maromak rona nia orasaun, nunee Rebeca isin rua, oan kaduak.
tdt	I Nai Maromak nia promesa ho avoo Abraão tuun ba o ho o nia jerasaun. Rai nee o nian, tuir Nai Maromak promete ona ba Abraão.”<a href='#note-45' class='key'>✡</a>
tdt	Anju nee hatete, ‘Haree took! Bibi aman sira nebee hola malu ho o nia bibi inan sira nee, so iha deit makerek. Hau mak halo nunee, tanba Hau haree ona saida mak Labão halo ba o.
tdt	Rona hotu tiha Jacó nia koalia, Labão hataan, “Feto rua nee hau nia oan. Labarik sira nebee imi hetan nee, hau nia bei oan hotu. Animal sira nee hotu hau nian. Buat hotu-hotu nebee o haree iha
tdt	Maka, imi tenki hataan dehan, ‘Animal sira nee amu nia atan Jacó nian. Nia haruka foo ba nia maun, amu Esaú. I nia rasik sei tuir.’ ”
tdt	Bainhira sira sei iha fatin nee, Ruben sala fali ho nia aman nia kaben kiik, Bila. Jacó rona buat nee, nia hirus teb-tebes.
tdt	Onan hatene ona lisan nee. Maibee nia lakohi foo jerasaun ba nia maun Er. Nunee kuandu nia toba hamutuk ho Tamar, nia soe sai nia fini, para Tamar la bele hetan oan.
tdt	Tanba José hela iha uma nee, mak Nai Maromak foo bensaun ba nia xefi ema Ejitu nee. Nunee xefi nia uma laran, nia rikusoin, nia toos i nia servisu hotu-hotu lao ho diak.
tdt	Kuandu senhor moris diak ona, senhor keta haluha hau. Se ita hadomi duni hau, favor ida foo sai ba liurai, para nia hasai hau hosi kadeia nee.
tdt	Liu tiha nee, José foo orden ba nia funsionariu sira, para tau foos ba nia maun sira nia karoon i hatama fali ida-idak nia osan ba iha nia karoon ibun. I nia haruka foo bukae ba sira haan iha dalan.
tdt	Haree nunee, Benjamim nia maun sira laran dodok tebes too lees tiha hena iha sira nia isin. I sira tula fali naha ba kuda, hodi fila fali ba sidade.
tdt	Agora, imi fila lalais ona ba apaa, hodi foo sai dehan nia oan José sei moris hela. I hatoo hau nia lia tatoli nunee: ‘Nai Maromak foti ona hau sai ema boot iha rai Ejitu, i hau husu apaa atu mai
tdt	Agora, hau foo ba o foho iha rai Kanaán nebee uluk hau hadau hosi ema Amori, bainhira hau funu ho sira. Rai nebee hau foo ba o nee, luan liu duke hau foo ba o nia maun sira.”
tdt	29-30 Nee liu tiha, Jacó haruka nia oan sira dehan, “Hau atu mate ona. Bainhira hau mate, imi tenki lori hau baa hakoi hamutuk ho hau nia aman sira iha fatuk kuak nebee besik iha aldeia Makpela ho
tdt	Manre, iha rai Kanaán. Uluk avoo Abraão hola rai ho fatuk kuak nee hodi halo sai rate. Nia hola kotu hosi ema Ete ida naran Efron.
tdt	Adão nia kaben Eva iha oan mane ida tan. Sira tau naran ba labarik nee, Sete, tanba Eva dehan, “Nai Maromak foo oan nee mai hau iha Abel nia fatin, nebee Kaín oho tiha nee.”<a href='#note-9'
tdt	Nunee José mate iha Ejitu ho tinan atus ida sanulu. Depois sira tau aimoruk ba nia mate isin, i tau nia ba kaixaun laran.
tdt	Durante mundu nee sei iha, iha tempu kuda ho tempu kuu, tempu malirin ho tempu manas, tempu bailoro ho tempu udan, loron ho kalan.”
tdt	Ami hakarak haree fali imi, tanba bainhira Nai Jesus fila fali mai hosi lalehan, imi mak sei halo ami haksolok ho laran metin iha Nia oin. Tanba imi sai hanesan premiu nebee hatudu katak ami manaan
tdt	mak foin Maromak foti sae sira hamutuk ho ita nebee sei moris hela, para hasoru Nai Jesus iha kalohan. I ita sei moris hamutuk ho Nai Jesus tinan ba tinan nafatin.<a href='#note-1203'
tdt	Maun-alin sira, hamriik metin ba, i kaer metin nafatin liafuan sira nebee ami hatutan ona ba imi ka hakerek ona liu hosi surat.
tdt	Se ita fila kotuk ba Nia, ita so hein deit ho laran tauk atu Nai Maromak kastigu ita i ahi lakan boot haan motuk tiha ema hotu nebee kontra Maromak.<a href='#note-1310' class='key'>✡</a>
tdt	Ema sira nee fiar nafatin ba Nai Maromak too mate. Iha sira nia moris sira seidauk simu buat nebee Maromak promete ona ba sira. Maski nunee, maibee sira hein nafatin ho laran haksolok, hanesan ema
tdt	nebee haree ona buat sira nee hosi dook. Sira dehan katak, sira hanesan ema rai liur ka ema lao rai deit iha mundu.<a href='#note-1323' class='key'>✡</a>
tdt	Hanoin di-diak, oinsaa Jesus aguenta bainhira ema aat sira kontra makaas Nia. Hanoin nafatin Nia ezemplu nee, para imi la bele lakon esperansa too sai baruk tiha.
tdt	Liafuan “dala ida tan” hatudu katak, too ikus buat hotu-hotu nebee Maromak halo sei nakdoko too lakon tiha hotu. So buat nebee metin too tinan ba tinan mak sei hela.
tdt	Hau hakarak foo hatene ba imi katak ita nia maluk Timóteo sai tiha ona hosi komarka. Se nia too mai iha tempu badak, entaun hau sei lori nia baa vizita imi.
tdt	Nia rasik mos monu ba sala, nunee nia tenki oho animal hodi halo sakrifisiu, laos deit ba ema seluk nia sala, maibee mos ba nia sala rasik.<a href='#note-1276' class='key'>✡</a>
tdt	Tanba tuir Maromak nia lei, kuaze buat hotu-hotu tenki hamoos ho raan. Atu hamoos ita ema nia sala mos, tenki fakar raan.<a href='#note-1302' class='key'>✡</a>
tdt	La bele sai hanesan Kaín. Nia hanesan fali diabu nia boot nia oan, too nia oho nia alin rasik. Nusaa mak Kaín oho nia alin? Tanba nia halo buat nebee mak aat, maibee nia alin halo buat nebee diak
tdt	Se ita hatene domin, ita la tauk ona, tanba domin lo-loos halo lakon tiha ita nia tauk. Baibain ema tauk Nai Maromak atu kastigu sira. Maibee ema nebee tauk nafatin Nai Maromak nia kastigu, ema nee
tdt	Entaun senhora doben, hau husu para ita hotu hadomi malu. Ukun fuan nee laos buat foun ida, imi simu tiha ona hori uluk kedas.<a href='#note-1436' class='key'>✡</a>
tdt	Maibee mestri relijiaun nee hakarak hatudu aan hanesan ema nebee moris loos. Entaun nia husu ba Jesus, “Maibee ema nebee hau tenki hadomi nee see loos?”
tdt	Kuandu imi nia aan naroman, i la iha nakukun ida, mak imi nia moris tomak mos naroman, hanesan ahi-oan boot leno imi nia moris.”
tdt	Tanba iha oras nee duni Espiritu Santu sei hanorin imi, oinsaa mak imi atu hataan sira.”<a href='#note-620' class='key'>✡</a>
tdt	Jesus hataan, “Komparasaun nee kona ba ema see deit mak hanesan atan diak ida, nia hatene toma konta nia patraun nia sasaan, i foo laran ba nia patraun. Patraun sei foo fiar ba ema nee para fahe
tdt	Entaun nia hatete ba ema nebee hein nia toos nee dehan, ‘Tinan tolu ona, hau mai beibeik buka ai nee nia fuan, maibee fuan ida mos la iha. Tesi tiha deit! Ai nee estraga deit rai nia bokur.’
tdt	Iha loron Sabadu, ema boot ida hosi grupu relijiaun Farizeu konvida Jesus baa haan iha nia uma. Iha nebaa ema haree tu-tuir saida mak Nia atu halo.
tdt	Hau foo ezemplu ida tan. Liurai ida hakarak funu hasoru liurai seluk, nia tenki tuur hodi tetu di-diak lai. Se nia iha deit soldadu rihun sanulu, nia bele manaan inimigu rihun rua-nulu ka lae?
tdt	Nia hakarak teb-tebes atu haan hahaan nebee monu iha ema riku nia meza okos, maibee la hetan buat ida. I asu mai lambe fali nia kanek dodok nee.
tdt	Jesus konta tan istoria ida ba ema nebee foti aan dehan sira mak moris loos liu, i la konsidera ema seluk. Nia halo komparasaun hanesan nee:
tdt	Depois Zakarias halo sinal husu ai kabelak oan ida hodi hakerek. I nia hakerek dehan, “Nia naran João.” Sira hotu admira.
tdt	Sira seluk foo hosi sira nia osan resin. Maibee feto faluk nee foo tiha nia osan hotu ba Nai Maromak. Atu hola hahaan mos, la iha ona.”
tdt	Maibee Jesus siak sira dehan, “Iha nasaun selu-seluk, liurai sira hanehan sira nia reinu. Maski nunee sira hakarak para povu bolu sira dehan ‘Liurai laran luak’.
tdt	Loro-loron Hau iha hela area uma kreda boot nian, hanesan mos imi, i imi la kaer Hau. Maibee agora imi nia tempu, agora forsa nakukun nian mak ukun.”<a href='#note-687' class='key'>✡</a>
tdt	Bainhira Herodes haree Jesus, nia kontenti teb-tebes, tanba kleur ona hakarak atu hasoru Nia. Herodes rona ona istoria barak kona ba Jesus, i hakarak atu haree Nia halo milagre ruma.
tdt	Sira prega ai kabelak ida ba krus iha Jesus nia ulun leten. Iha ai kabelak nee hakerek dehan, “Ema nee ema Judeu sira nia liurai.”
tdt	Iha loron nee kedas, Jesus nia eskolante nain rua sai hosi Jerusalém atu baa iha aldeia ida naran Emaus. Aldeia nee kala kilometru sanulu resin ida hosi Jerusalém.
tdt	Sira seidauk fiar, tanba sira haksolok demais ho admira. Entaun Jesus husu ba sira, “Hahaan ruma iha karik, foo uitoan mai.”
tdt	Tinan-tinan Jesus nia inan-aman baa iha sidade Jerusalém hodi tuir festa Paskua Judeu nian.<a href='#note-522' class='key'>✡</a>
tdt	Iha mos kobrador impostu balu mai atu sarani. Sira husu, “Mestri, ami tenki halo saida?”<a href='#note-528' class='key'>✡</a>
tdt	Roo ida Simão nian. Jesus baa sae roo nee hodi husu Simão dudu ba laran uitoan. I Jesus hanorin ema barak nee hosi roo laran.<a href='#note-541' class='key'>✡</a>
tdt	Depois ema Farizeu sira nee hatete ba Jesus dehan, “João Sarani Nain nia eskolante sira jejun i halo orasaun beibeik. Ema Farizeu sira nia eskolante sira mos hanesan. Maibee nusaa mak senhor nia
tdt	Tanba Hau Mane Maksoin. Hau mai iha mundu laos para ema serbi Hau; maibee Hau mai hodi serbi ema, i foo Hau nia aan hodi salva ema barak.”
tdt	Agora, Hau foo hatene kona ba tempu nebee Hau fila mai: la iha ema ida mak hatene loron ho oras nee. Nai Maromak nia anju sira iha lalehan mos la hatene. Hau rasik mos la hatene. So Hau nia Aman deit
tdt	Depois Nia foti fali tua kopu ida. Nia foo tan agradese ba Nai Maromak. Depois Nia foo tua kopu nee ba Nia eskolante sira hemu.
tdt	Iha nee mos, iha ema klosan ida tuir iha Jesus nia kotuk. Nia falun aan ho deit hena rohan ida. Ema sira nee atu kaer mos nia,
tdt	Kuandu ema Judeu sira halo festa Paskua, tuir sira nia kostumi, povu sira bele husu ba governador atu hasai ema ida hosi kadeia.
tdt	Liu tiha nee, Jesus nia eskolante nain rua lao ba iha aldeia ida. Iha dalan klaran, Jesus hatudu aan ba sira. Maibee Jesus oin seluk tiha ona.
tdt	Bainhira ema kaer tiha João Sarani Nain hatama ba iha kadeia, Jesus baa iha provinsia Galileia hodi foo sai Maromak nia Liafuan Diak.
tdt	Iha tempu nee, iha ema moras lepra ida, mai hasoru Jesus. Nia hakneak iha Jesus nia oin, hodi husu tulun ba Jesus, nunee, “Senhor, ajuda hau lai! Se Senhor hakarak, bele kura lai hau nia moras nee.
tdt	Depois ema hosi grupu Farizeu nian haree, i sira kesar ba Jesus, dehan, “Nusaa mak O nia eskolante sira kontra ita nia relijiaun nia hanorin?! O nia eskolante sira korut fali trigu iha loron nebee
tdt	Rona Jesus koalia hanesan nee, feto nee tauk atu mate. Depois nia baa hakruuk iha Jesus nia oin, hodi foo sai, “Senhor, hau mak ohin kona Senhor nia hena.”
tdt	Tanba João kritika beibeik hanesan nee, feto nee odi João, i buka dalan atu oho nia. Maibee seidauk bele, tanba liurai Herodes lakohi.
tdt	Rona Nia koalia kona ba fermentu, Nia eskolante sira mos laran rua-rua. Sira dehan ba malu, “Senhor dehan saida mak nee? Karik Nia dehan nunee, tanba ita la lori paun.”
tdt	5-6 Sira nain tolu tauk atu mate, too Pedro koalia arbiru deit nunee, “Amu, sorti ami iha nee. Diak liu ami halo uma oan tolu. Ida foo ba Amu, ida ba Moisés, ho ida tan foo ba Elias.”
tdt	Depois Jesus tuur tiha hodi hanorin sira nunee, “See mak atu sai boot, nia tenki sai ema kiik, i serbi ema hotu-hotu.”<a href='#note-409' class='key'>✡</a>
tdt	Baa kura ema moras, halo moris fali ema mate, foo isin diak ba ema nebee moras lepra, i duni sai diabu hosi ema nia laran. Imi simu kbiit nee ho gratis, tenki foo mos ho gratis.
tdt	See mak hakarak sai Hau nia ema, nia tenki tuir Hau, i nia tenki prontu atu simu terus, hanesan ema nebee lori nia krus too mate. Se lae, nia la serve sai Hau nia ema.<a href='#note-182'
tdt	Jesus dehan, “Imi ema Korazim sei terus. Imi ema Betsaida sei terus. Hau halo ona milagre bar-barak iha imi nia leet, maibee imi lakohi hakribi imi nia sala. Ema jentiu sira nebee uluk liu hela iha
tdt	sidade Tiru ho Sidon nunka haree milagre sira nee. Se sira haree karik, entaun sira tuur hakdasak iha ahu kdesan i hatais hena lutu hodi hatudu katak sira hakribi ona sira nia sala.<a
tdt	“Bainhira espiritu aat sai hosi ema ida, espiritu aat nee baa lao lemo-lemo iha rai fuik maran hodi buka fatin atu hela. Maibee nia la hetan fatin nebee diak.
tdt	Tuir lo-loos Herodes hakarak atu oho João, maibee nia la brani tanba povu hanoin dehan João nee Maromak nia profeta ida.
tdt	Ema iha nebaa konhese kedas Jesus, i sira baa foo hatene ema iha rejiaun nee tomak. Nunee ema lori sira nia maluk sira nebee moras ba Jesus.
tdt	Jesus siak sira hotu dehan, “Imi ema nebee sempre halo aat i la fiar ba Maromak. Hau tenki hela ho imi too bainhira tan? Hau tenki pasiensia ho imi too iha nebee!? Lori labarik nee mai.”
tdt	Hau hatete lo-loos ba imi, saida mak imi bandu iha mundu nee, Maromak iha lalehan mos bandu. I saida mak imi foo lisensa atu halo iha mundu nee, Maromak iha lalehan mos foo lisensa.<a
tdt	Rona nunee, toos nain nee hataan ba ema ida hosi sira dehan, ‘Belun, hau la halo sala hasoru o. Ita konkorda malu tiha ona katak o atu simu osan mutin ida iha loron ida, loos ka lae?
tdt	Depois liurai haruka nia atan seluk baa foo hatene tan dala ida ba konvidadu sira. Nia hameno dehan, ‘Hahaan prepara ona. Hau oho tiha ona karau aman ho karau oan bokur. Buat hotu-hotu prontu ona.
tdt	[Imi mestri relijiaun sira ho Farizeu sira, imi sei terus. Imi koalia oin seluk, hahalok oin seluk. Imi gosta han-matak feto faluk sira hodi hadau sira nia uma, i finji harohan nar-naruk para taka
tdt	falta imi nia hahalok aat. Nee duni Maromak sei kastigu imi todan liu fali ema seluk.]<a href='#note-297' class='key'>†</a>
tdt	Ema barak sei mai lori Hau nia naran dehan sira nee mak Kristu, Salvador nebee Maromak promete ona hori uluk atu haruka mai. I sira lohi ema barak atu lao sala dalan.
tdt	“Hau foo komparasaun ida tan kona ba Hau nia loron atu fila fali mai. Iha ema riku ida atu baa iha rai dook. Molok atu baa, nia bolu nia atan sira hodi foo fiar ba sira kaer nia osan too nia fila.
tdt	Sira mos husu, ‘Nai, hori bainhira mak ami haree Ita Boot hamlaha ka hamrook, depois ami la foo haan-hemu? I hori bainhira mak Ita Boot hanesan ema lao rai, ka la iha hena atu hatais, ka moras ka
tdt	Bainhira sira haan hela, Jesus foti paun hodi foo agradese ba Maromak. Nia silu paun nee hodi fahe ba Nia eskolante sira dehan, “Simu hodi haan ba. Nee Hau nia isin.”
tdt	Nai lulik nia ulun sira hili tiha osan nebee mak Judas soe nee hodi dehan, “Osan nee raan nia folin. Lei bandu atu hatama fali hamutuk ho osan uma kreda boot nian.”
tdt	Iha dalan klaran, soldadu sira nebee mak lori Jesus nee hetan ema ida hosi sidade Sirene, naran Simão. Sira obriga nia lori Jesus nia krus.
tdt	Ema barak mai hosi fatin oi-oin atu haree João. Sira mai hosi sidade Jerusalém, hosi provinsia Judeia tomak ho mos hosi aldeia sira nebee mak besik iha mota Jordaun.
tdt	Se o nia liman loos halo o monu ba sala karik, tesi sai o nia liman nee i soe tiha. Diak liu o moris ho liman ida deit, duke o tama ba iha infernu ho liman kompletu.”<a href='#note-134'
tdt	Ema nebee la fiar ba Maromak, sira buka tuun-sae buat sira nee. Maibee imi nia Aman iha lalehan hatene hotu imi nia presiza nee.
tdt	Maibee Hau sei koalia mo-moos ba sira dehan, ‘Hau nunka konhese imi. Imi ema aat, sai hosi nee!’ ”<a href='#note-153' class='key'>✡</a>
tdt	Maibee Jesus hataan, “Mai tuir Hau! Ema nebee lakohi rona Maromak, sira hanesan ema nebee mate tiha ona. Husik sira mak hakoi malu.”
tdt	Jesus sei koalia hela ho João Sarani Nain nia eskolante sira, responsavel uma kreda ida mai hakneak iha Jesus nia oin hodi husu tulun dehan, “Hau nia oan feto foin mate. Hau husu atu Ita Boot baa
tdt	Imi feto sira nia furak laos hosi buat nebee mak imi tau ba imi nia isin lolon, hanesan hadia fuuk tuir modelu oi-oin deit, tara osan mean, ka hatais ropa folin karun.<a href='#note-1393'
tdt	Nunee mos imi foin-sae sira, imi tenki hakruuk ba ferik-katuas sira. Sarani hotu-hotu la bele foti aan, maibee tenki haraik aan ba malu, tanba iha Livru Sagradu hakerek nunee:
tdt	Nee hatudu mai ita katak buat nebee Maromak nia profeta sira uluk koalia kona ba Jesus Kristu loos duni. Nunee imi tenki see tilun hodi rona di-diak profeta sira nia liafuan. Tanba sira nia liafuan
tdt	nee hanesan ahi oan nebee foo naroman iha fatin nakukun, too Jesus Kristu fila fali mai hosi lalehan. Nia sei mai hanesan loro matan nebee foin sae, i hanesan fitun dadeer nian hodi foo naroman ba
tdt	Bainhira mestri falsu sira koalia nunee, sira finji haluha katak, uluk fo-foun Nai Maromak foo deit orden mak lalehan ho rai iha kedas.<a href='#note-1416' class='key'>✡</a> Rai nee mai hosi bee, i
tdt	Uluk nia ita nia atan deit. Maibee agora nia fila fali, nia mos sai ita nia maluk sarani. Hau mos hadomi teb-tebes nia, maibee ita sei hadomi liu tan nia, tanba agora nia laos deit senhor nia atan,
tdt	tanba hau hatene katak, ho imi nia orasaun mai hau, i Jesus Kristu nia Espiritu nia tulun, too ikus Maromak sei salva hau.
tdt	i bele laran ida ho Nia. Nai Maromak simu hau laos tanba hau tuir lei relijiaun, maibee tanba hau fiar ba Kristu. Tanba hau nia fiar mak Maromak simu hau.
tdt	Hau simu ona ajuda hotu-hotu nebee imi haruka mai hau liu hosi Epafroditu. Agora hau la falta buat ida, i sei iha resin tan. Imi nia tulun nee hanesan sakrifisiu morin ida nebee imi foo ba Maromak, i
tdt	Agora hau koalia ba imi nebee mak laos Judeu. Maromak foti hau sai apostolu atu baa foo sai Nia Liafuan Diak ba ema nebee laos Judeu, i hau foo aan tomak hodi halao servisu boot nee.
tdt	Simu nia ho di-diak, hanesan ita sarani sira baibain tenki simu malu, tanba nia tuir ita nia Nai. Se nia presiza buat ruma, ajuda nia ba, tanba nia ajuda hau makaas, i nia mos ajuda ema barak tan.
tdt	Maibee agora Maromak Rohan-Laek hatudu sai tiha ona planu nee ba ita ema. Fo-foun Nia haruka Nia profeta sira hakerek Nia planu segredu nee, agora Nia haruka ami foo sai iha nebee-nebee deit, atu ema
tdt	Sira nia moris nakonu ho buat aat. Sira halo sala oi-oin, sira matan osan, i rai odi. Sira laran moras ba ema, oho door, gosta istori malu, bosok-teen, i laran aat. Sira gosta konta ema nia vida,
tdt	Ema sira nebee la sunat maibee moris tuir Maromak nia lei, sira sei foo sala ba imi ema Judeu. Tanba imi hatene lei nee hori uluk kedas i imi mos sunat tiha ona, maibee imi kontra fali lei nee.
tdt	Laos nee deit, maibee agora ita mos haksolok tanba Maromak hatudu Nia laran diak liu hosi ita nia Nai Jesus Kristu, tanba Kristu nee mak halo ita dame malu ho Maromak.
tdt	Hau foo ezemplu loro-loron nian hosi patraun ho atan tanba se lae susar ba imi atu kompriende. Uluk imi foo imi nia isin lolon sai atan ba buat foer, too imi nia hahalok aat aumenta ba beibeik. Agora
tdt	Entaun realidade mak nee: hau nia laran hakarak teb-tebes halo tuir Maromak nia lei, maibee nudar sala nain hau halo sala beibeik.
tdt	Ita nebee Maromak hili ona hori uluk liu nee, Nia bolu sai Nia ema. Ita nebee Nia bolu ona, Nia simu hodi deklara katak ita nia sala moos tiha ona. I ita nebee Nia simu ona, Nia mos foti aas.
tdt	Nunee, Maromak nia domin la haree ba ita ema nia hakarak ka ita nia esforsu rasik, maibee Maromak hadoi tanba deit Nia laran diak.
tdt	Iha anju ida seluk nebee toma konta sunu ai been morin iha altar, nia lao mai hosi altar. Nia hatete ho lian makaas ba anju nebee kaer tudik kroat nee dehan, “Hodi tudik kroat nee koa tiha uvas ba!
tdt	Maibee anju nee husu mai hau, “Nusaa mak o admira nunee? Hau sei esplika ba o buat nebee mak sei subar hela kona ba feto nee ho mos animal ulun hitu dikur sanulu nebee nia sae nee.
tdt	Nia foti ona ita sai Nia reinu. Nia mos hili ita sai hanesan nai lulik para serbi Nia Aman Maromak. Nunee mai ita foti aas Jesus Kristu nia naran, tanba Nia mak iha kbiit hodi ukun tinan ba tinan.
tdt	Depois hau haree lalehan foun ho mundu foun. Lalehan ida uluk ho mundu ida uluk la iha tiha ona. Tasi mos la iha tiha ona.<a href='#note-1614' class='key'>✡</a>
tdt	Iha moru boot haleu sidade nee. Moru nee aas ho mahar. Moru nee nia portaun sanulu resin rua, i anju ida-ida hamriik hein portaun sira nee. Iha portaun ida-ida hakerek naran ida hosi suku Israel
tdt	Hau besik atu mai ona. Nee duni kaer metin imi nia fiar para ema seluk la bele hadau fali premiu nebee mak prepara tiha ona ba imi.
tdt	Sira nia ikun forsa teb-tebes tanba iha veneno hanesan sakunar nian. Nunee sira uza sira nia ikun nee hodi halo terus ema durante fulan lima.
tdt	I laos Adão mak monu ba Satanás nia lia bosok. Maibee Eva mak monu, i kontra Nai Maromak nia lei.<a href='#note-1219' class='key'>✡</a>
tdt	Hadook aan hosi ai knanoik falsu nebee la ajuda ema atu moris tuir Maromak nia dalan. Diak liu treinu o nia aan di-diak para moris tuir Maromak nia hakarak iha o nia moris tomak.
tdt	Komesa o sei kiik, o hatene ona Livru Sagradu. Liu hosi Maromak nia liafuan nee, ita hatene katak, Maromak salva ita bainhira ita fiar ba Kristu Jesus.
tdt	Surat nee hosi hau, Paulo, Nai Maromak nia atan ho Kristu Jesus nia apostolu. Nai Maromak haruka hau tulun ema sira nebee Nia hili ona atu sai Nia povu, para sira bele fiar metin liu ba Nia. Maromak
tdt	Agora ita hein hela ho laran metin Jesus Kristu sei fila fali mai ho naroman nabilan. Jesus mak ita nia Maromak Boot tebe-tebes, nebee salva ita.
