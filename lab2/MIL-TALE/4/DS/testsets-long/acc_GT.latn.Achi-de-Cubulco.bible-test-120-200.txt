acc	I 'UTZ LAJ TZIJ CHIRIJ I JESUCRISTO U TZ'IBAMI SAN MATÉOI qui bi i je ratit u mam i JesucrístoIri are i qui bi i je ratit u mam i Jesucrísto chi umuk uxiquin i ujer mam David xak i ujer mam
acc	Yet chi at tinimit Belen,at u cwenta i jyub Juda,ma ch'obo mok n-ti a 'ij yet;'o ni a 'ij man chiquixol awac'al yetque'elok 'o ni jun qui c'ambeal;cuc'aw ni u tzam chique in winak, aj Israel.Queje
acc	U kajsaxic ya puwi i JesusChe tak i 'ij-le, i Jesus xel pa Galiléa, xupon chiya Jordan pa 'o wi i ma Wan; xupon chu kajsaxic ya puwi rumal ire.
acc	I Jesus xu bij pachin i ca pe ni 'utz piquiwiI Jesus, are xe ril je uq'uial winak je teren chirij, xel bi chuwi jun jyub, y xcubi chila. Ni'pa i que tijin qui nawic che u tzij xqui mol quib ru'.
acc	Xak i tom yix iri chi ca bixic: “Jun we cu jach can i rixokil, 'o u chac cu tz'ibaj jun wuj, cu ya che i rixokil, re i jachbal quib.” ca bixic.
acc	Ma ya chake coj tzak chupam i mac atzalal, xui-ri choj awesaj pu'ab itzel.Man yet 'o i 'atbal tzij pa'ab; nim a cho'ab, xak nim a 'ij a chomal.At queje ile que'e 'ij sak chawij. Amen.
acc	Yix chi ix kajawxel, we 'o jun iwac'al cu tz'onoj u wa chiwe, ¿xataba qui ya jun abaj che, pu q'uexel u wa? N-qui ya taj.
acc	Are xu ta i Jesus ile, lic xu bisoj.—Chitape' —xu bij chique i je teren chirij—, mi tene jun chique i aj Israel winak cul u c'ux chwe pacha o'onom i achi-le.
acc	Xui-ri, yin chi in Achi aj Chicaj, quin 'alijinsaj 'ut chi 'o pin'ab quin cuy ni qui mac i winak waral chuwach i jyub ta'aj —xu bij i Jesus chique. Te'uri xu bij che i achi chi siquirnak:—Chat
acc	Are xe ril i winak, lic c'ax xu na pu c'ux, man que c'achiric, lic n-ta jun que towic; xe rilo pacha juban chij, n-ta que uc'aw u tzam chique.
acc	Mi xij iwib chique i que tiqui chu camsaxic i ch'acul, xui-ri i iwanima n-que tiqui ta che. Are, chi xija iwib che i Jun, chi 'o pu'ab cu sachsaj u wach i ch'acul xak i iwanima pa 'a'. (Xui i Dios 'o
acc	I winak wo'or, ¿wach nawi que in junamsaj ru'? Xa je pacha ac'alab je cul xol tak be; jutzobaj que siq'uin chique cachi'il: “Yix lic n-ta 'o quiwaj,” quiqui bij.
acc	Je pachin i u chuch i u cha' i JesusI Jesus c'a ca ch'a'at cu' i winak are xe upon u cha', xak i u chuch. Ique je 'o chi sak, cacaj que lapan ru'.
acc	Chila jekel wi jun ixok n-aj Israel taj; ire xc'un ru' i Jesus y co xu bij:—¡Nim laj winak! ¡Yet chi at umuk uxiquin can i mam David! ¡Chawila to'bal in wach! Jun walit lic 'o itzel tew che, mas
acc	Xu bij i ma Pédro chi Jesus are i Tolque chi coy'emI Jesus, are xe upon pa jyub Cesaréa re i Filípo, xu bij chique u tijoxelab:—¿Wach quiqui bij i winak chi in pachin yin chi in Achi aj Chiaj?
acc	—Nim laj winak —xu bij che—, chawila to'bal u wach i wac'al. Ca pe i atac che, y lic cu tij i camic rumal. Q'uial mul ca tzak pa 'a', ca tzak pa ya rumal.
acc	Katzij i quin bij chiwe: wach tak i qui 'atij yix waral chuwach i jyub ta'aj, i Dios cu ya u wach iwu', xak cu 'atij chila chicaj. Xak wach tak qui ya chique i je re i Dios chi quiqui 'an waral, xak
acc	I 'atbal tzij aj chicaj, que ique chi je pacha ac'alabJe 'o jujun winak xe qui c'am li ac'alab ru' i Jesus, cu yabej na re u 'ab piquiwi, xak cu tz'onbej i 'utz re i Dios piquiwi. Xui-ri, i u
acc	Ire xu bij che i jun, “Chatape', yin n-xix in t'or taj. ¿Xataba n-xka bij ta wa, chi quix chacun jun 'ij chuwach jun sak pwak? Xka bij pues.
acc	I winak chi je nabe chuwach, xak i je teren lok, conojel xe oc chi sic':—¡Nim u 'ij ire chi umuk uxiquin i ka rey mam David! ¡Dios chu ya ni 'utz puwi i jun-i chi u takom na lok! ¡Chocsax ni u
acc	I Jesus xu sakirsaj chi 'o ni qui walijbal i camnakXak are i 'ij-le, je 'o jujun aj Saducéo xe upon ru'. (I aj Saducéo quiqui bij chi i je camnak n-que walij ta chic.) Xqui bij che:
acc	Are que 'e pa q'uebal, lic kus quiqui ta are que tioxix cumal i winak, ocsabal re qui ij. Xak kus quiqui ta are ca bix “nim laj tijonel” chique.
acc	Xo' i Jesus cumal i aj Jerusalen man n-xcaj ti 'utz¡Ay, yix, ix aj Jerusalen! ¡Yix chi que i camsaj i ajbil u tzij i Dios; yix chi to' qui coj abaj chique i je u takon i Dios! ¡Q'uialmul lic in
acc	rayim quix in mol wu', pacha co'on jun ati ac' cu' i rac'al, que u ya chuxe' u xic'! ¡Queje ile xwaj te yin, y yix n-xiwaj taj!
acc	Te'uri, i je 'utz-le quiqui bij na: “Nim laj winak, ¿umpa xa 'an ile? ¿Umpa xka 'ano chi cat numic, y xka ya chawe wach ca tijo? ¿Umpa xka 'ano chi cat c'atic, y xka ya a ya'?
acc	Are que tijin chi wa'im, xu bij chique:—Katzij i quin bij chiwe, 'o jun chiwe yix quin u jach na piqui'ab i je aj ch'o'oj chwij —xu bij.
acc	I caj'atzil i sacerdóte xqui mol i mer y xqui bij:—I mer-i, n-'us taj caka ya ru' i re i Dios; i 'atbal tzij re i mam Moises n-cu ya taj, man i mer-i are i rajil u quiq'uel jun winak —xqui bij.
acc	Ique xe 'ec, que 'e qui yijba u chi' i jul man n-ta jun ca 'e yinawok. I abaj chi 'o che u chi' i jul, xqui coj c'am chuwach, xqui nac' ixcab che tak u tzam. Queje xqui 'an ile, 'ilbal-re we n-ta jun
acc	Xak te'et, are xel i Jesus pa ya, xril i caj xjaktajic, xak xril i u Tewal i Dios xkaj lok pacha jun palomax. Xc'unic, y xkaj puwi ire.
acc	I rutzirsaxic jun achi 'o yobil lépra cheXo'on panok, 'o jun achi xupon ru' i Jesus, 'o yobil che, lépra ca bixic. Lic xu tz'onoj utzil chomal che. Xuqui chuwach y xu bij che:—We ta cawaj, cat
acc	Te'uri, ire xu bij chique:—¿Xataba n-iweta'am ti yix wach i xo'on i mam David ujer are xu tij numic? Ire cu' i rachi'il lic que numic, lic 'o rajwaxic chique.
acc	Jun, we craj coc pa rachoch jun achi chi lic 'o u cho'ab, cresajbej re ubitak-re, ire n-ca tiqui ta che we nu yut'um ti rajaw ja nabe. We u yut'um chic, te'uri ca tiqui chi relsaxic ubitak-re. (Queje
acc	Te'uri xu chap u 'ab i ali, y xu bij pa qui ch'awbal ique:—Talíta cúmi —xu bij.Are i usuc' i tzij-le: Ali, quin bij chawe, chat walijok, co'ono.
acc	I soldádo xa 'e ru' i cárcel, y xresaj u jolom i ma Wan; xu ya 'uri pa plato y xu c'am bi che ali. Ire-le xe u jacha che u chuch.
acc	Are xe upon ru', xquilo chi 'o jujun chique u tijoxelab i Jesus chi que wa ru' qui 'ab tz'il, quiqui bij ique, man n-quiqui coj ta retalil chu ch'ajic qui 'ab pacha quiqui 'an i aj Fariséo winak.
acc	Chila xqui c'am li jun achi ru', lic tac u xiquin, xak n-kas ta quel u ch'awbal. Xqui tz'onoj che chi cu ya ni u 'ab puwi.
acc	I Jesus xu coj chic u 'ab che u ba'wach; te'uri i achi xu coj retalil che u takenic, y xutziric. Are 'uri lic xtzun bien.
acc	Xak i a ba'wach, we are ca 'anaw chawe cat tzak chupam a mac, su' chawesaj. Mas 'utz cat oc pa cu 'at wi tzij i Dios, tupu xa jun a ba'wach, chuwach i xa cat 'e pa 'a' ru' i queb a ba'wach tz'akat.
acc	I Jesus xu maj qui takexic y xu bij chique:—I winak n-que tiqui ta chu 'anic ile, xui-ri, i Dios ca tiqui che; ire, ronojel 'is ca tiqui che —xu bij.
acc	Te'uri i tijonel re i ujer 'atbal tzij xu bij:—Lic 'utz i xa bij, Mayes. Lic katzij i xa bij chi xa jun i Dios, n-ta chic jun chic.
acc	Ique, are xqui ta, lic xe quicotic, y xqui bij che chi quiqui ya mer che. Te'uri i ma Júdas xoc chu tzucuxic wach u jachic i Jesus co'on piqui'ab ique.
acc	Are xtzalij chal che uroxmul, xu bij chique:—Bay, chix warok; chix uxlanok. Ya co'on ile. Ya xu rik i 'or chi yin, chi in Achi aj Chicaj, quin jachtaj na piqui'ab i ajmaquib.
acc	I ma Pédro xoc chu cuxtaxic u bi i Dios:—I Dios chin u ya na pa tojpen we n-katzij ti quin bij. Lic n-weta'am tu wach i achi-le, chi qui ch'ach'a chwe —xu bij.
acc	Ni'pa i winak que ic'aw chila quiqui sutsa qui jolom che, y quiqui yo'ya. Xqui bij che:—Yet a bim na ca wulijsaj ni rachoch i Dios, y ca walijsaj chic churox 'ij.
acc	Te'uri i Jesus, jun wi tan chic u c'utic rib xo'on chique i queb chi je cachi'il ique. Xu c'ut rib chique i queb-le are que tijin chi be 'enam-que pa jyub.
acc	Are xel lok, n-quel ta chic u ch'awbal. Are 'uri ique xquetamaj chi rilom jun nim laj 'il chila pa cuárto naj u 'ij, pa rachoch i Dios. Ire to' u 'ab chic cu c'ut chique, man n-quel tu ch'awbal.
acc	I tobal-que chi a yijbam, que'el chique i ne te aj Israel winak pacha sak petnak piquiwi.Y yoj, chi oj aj Israel, oj a winak yet, cocsax ni ka 'ij rumal wach a 'anom.(Queje ile xu bij i mam Simeon.)
acc	Chila xu ch'ij cuarénta 'ij, lic n-ta xu tijo. Are 'o chila, xupon itzel ru'; xraj ire cu 'an che i Jesus chi cu 'an jun u mac. Are xic'aw i cuarénta 'ij, xpe i numic che.
acc	Are 'uri, xe upon juban achiab, cuc'am bi jun achi chuwa ch'at, lic siquirnak u ch'acul. Cacaj que oc bi pa ja, quiqui yabej-re chuwach i Jesus.
acc	Te'uri i Jesus xu bij chic chique i que tzucuw u mac:—'O jun tzij cwaj quin tz'onoj chiwe. I ujer 'atbal tzij, ¿wach cu bij chake, qui bij yix? Chupam i uxlambal 'ij, ¿'utz nawi we caka 'an jun
acc	utzil chomal, o xa caka 'an i n-'us taj? ¿'Utz caka to jun chi ya ca camic? ¿O xa caka ya che chi ca camic? (Queje ile xu bij i Jesus chique.)
acc	Te'uri xu bij chic jun tijojbal tzij chique. Xu bij:—¿'O tak wa jun mawach cu binsaj rach mawach? N-taj; we queje ile quiqui 'ano, che queb que tzak bi pa jul.
acc	I u takon i ma Wan, are xe uponic, xe tejeb ru' i Jesus y xqui bij che:—I ma Wan aj kajsanel ya, xoj u tak lok col ka tz'onoj jun tzij chawe. ¿Mok yet i Tolke chi u bim i Dios ca c'unic? ¿O xa
acc	I Jesus n-xu coj ta retalil wach xqui bij ique. Xu bij che i ixok:—At 'elnak chupam a mac man xa cuba a c'ux chwe. Jat chi awachoch; mat c'achir chic —xu bij che.
acc	I Jesus xu tz'onoj che:—¿Wach a bi? —co'ono.—Legion in bi —xu bij.Queje xu bij i itzel tew ile, man je q'ui je 'o che i achi.
acc	Xu bij chique:—Katzij, lic nim i jach' 'o chakawach, nim i cosech molic craj; i ajchaquib xa je queb oxib. Chi tz'onoj 'uri che i Rajaw i chac che u taka li rajchaquib chu 'onquil.
acc	Xo'on chupanok, 'o jun aj patan pa rachoch i Dios xak xic'aw che i be-le. Are xupon chila pa 'o wi i achi, xui xrilo, xak xu sol u be chuwach, y xa 'ec.
acc	Are i u cho'ab i Dios 'o wu', are i quelsaw bi itzel tak tew. Queje ile ca 'alijinsax chiwe chi i 'atbal tzij re i Dios ya 'o chic chiwach.
acc	I winak re wo'or, quiqui toj na i qui camsaxic i je ajbil u tzij i Dios ujer. Je ni'pa i je camsam na c'a chu xebal 'ij sak, i winak re wo'or quiqui tojo.
acc	We n-quix tiqui ta chu 'onquil ile chi n-ta kas u chac ¿wuchac 'uri lic quix c'achir che wach i qui tijo, xak i ch'ukbal iwij?
acc	Yix, ¡xa queb i palaj! Lic quiwil nu be wach co'on u wach caj, xak u wach i jyub ta'aj. ¿Wuchac 'uri n-iweta'am taj wach usuc' iri, chi quix tijin chi rilic che tak i 'ij-i? —xu bij chique.
acc	Ire cu bij tan chic chiwe: “N-weta'am taj pa tak ix petnak wi. Chix el na chinwach; xa ix aj 'anol mal,” cu bij na chiwe.
acc	I mocom xa 'e chu 'onquil, te'uri xc'un chic ru' u patron y xu bij che: “Nim laj winak, ya 'is xin 'ano pacha i xa bij chwe, y c'o i q'uijibal n-ta rajaw,” co'ono.
acc	Te'uri xc'un chic u no'oj; xu bij pu c'ux: “Chila ru' in kajaw, i u mocom lic cu rik rib wach quiqui tijo. Y yin waral, lic quin cam na rumal numic.
acc	Are 'uri i Jesus xu bij chique:—Yix qui 'an che iwib pacha ix 'utz chiquiwach i winak, xui-ri, i Dios reta'am wach 'o pi c'ux. 'O tak i qui 'ano chi kus quiquil i winak, xui-ri, tzel cril i Dios.
acc	I Jesus, are xe rilo, xu bij chique:—Jix, ji c'utu iwib che i sacerdóte —xu bij.Ique xqui maj qui be; are que tijin chi be, juntir xutzir i c'ax chique.
acc	Bay, we queje xu 'an ni mal laj juez ile, ¿xataba i Dios n-que u to ti je re ire? Ire que u to na ni'pa i quiqui tz'onoj qui tobal che chi pa'ij chi cha'ab. ¿Xataba ca baytaj chu 'onquil wach
acc	We xak caka bij chi xa ru' winak petnak wi wach i xu bij i ma Wan, i winak coj qui camsaj 'uri che abaj, man conojel quiqui bij chi ma Wan lic ru' i Dios petnak wi wach i u bim. (Queje ile xqui bij
acc	Chi bij che i rajaw ja:—I Tijonel xoj u tak li chu tz'onoxic chawe, “¿Pa 'o wi i cuárto pa quin tij wi i wa'im re i páscua cu' in tijoxelab? xu bij lok,” chix chok che.
acc	Are 'uri xqui bij:—¿Wach chic tzij cakaj? N-ta chic u chac we 'o juban chic winak col qui bij u mac, ¡Yoj mísmo xka ta! Ire ru' u chi' xu bij —xe cha.
acc	Co'on panok, i winak quiqui bij na che i nimak tak jyub, “¡Chix tzak li chikij!” Xak quiqui bij na che i ral tak jyub, “¡Choj i ch'uku!” que cha na (man lic quiqui xij quib chuwach i c'ax
acc	Lic xqui bisoj rumal, n-quiqui rik taj wach quiqui 'ano. Xak te'et xe quil queb achiab je tac'al chila, lic ca walch'in qui 'u'.
acc	I ma Andres-le, juntir xa 'e la chu tzucuxic i ma Simon, y xu bij che:—Ka rikom i Mesías, i Jun chi chatal rumal i Dios chaka to'ic —xu bij. I usuc' i tzij-le que'elok “i Crísto”.
acc	I aj Israel winak xqui bij:—Cuarentiséis junab xe chacun chu 'onquil i rachoch i Dios-i; ¿cat tiqui nawi yet chu yaquic che oxib 'ij?
acc	I aj Israel winak, 'o usuc' chiquiwach quiqui 'an i rawasil, ch'ajbal quib chuwach i Dios. I u tijoxelab i ma Wan, xak juban aj Israel, xe oc chu chapic quib chi tzij puwi i costúmbre-le.
acc	Sak laj tzij i quin bij chiwe, ca c'un i 'ij, y are chic i 'ij iri, chi ni'pa i je camnak chuwach i Dios quiqui ta na in tzij yin, chi in u C'ojol i Dios. Ni'pa i quiqui coj in tzij, ca ya' qui
acc	Te'uri xch'aw i ma Andres chi jun chic chique u tijoxelab i Jesus, chi xak ratz u cha' i ma Simon Pédro. Xu bij che i Jesus:
acc	Man yin xin pe chicaj, n-are ta col in 'ana pacha i cwaj yin; xa are col in 'ana pacha i craj i Jun chi in takawnak lok.
acc	Are 'uri i ma Simon Pédro xu bij che:—Kajwal, ¿Pachin ru' coj 'e wi? Mi jun; xui yet ca bij i tzij chake chi cu ya i c'aslemal n-tu q'uisic.
acc	N-are ti Crísto ile. Yoj, 'ut, keta'am pa petnak wi i achi-le; xui-ri, i Crísto, mi jun quetama-nic pa ca pe wi —xe cha.
acc	Queje iri xqui bij che i Jesus:—Tijonel, i ixok-i xka riko are ca tijin chu 'onquil u mac ru' jun achi chi n-rachijil taj.
acc	'O i je mawach pa canimaI Jesus xu ta chi xquesaj li achi mawach te'ek. Are xu c'ulaj chic, xu bij che:—Yet, ¿cul a c'ux che u C'ojol i Dios? —xu bij.
acc	Xe upon juban nimak tak aj Israel, xqui mol quib ru' i Jesus y xqui bij che:—C'a koy'em na umpa ca bij chake chi at pachin yet. Cha bij i sak laj tzij we yet at Tolke chi koy'em —xe cha che.
acc	Yin weta'am chi yet 'ax quin a ta wi, péro xin bij i tzij-le cumal que i winak-i, man 'utz quiqui coj ique chi yet in a takom lok —xu bij.
acc	Are ire are u Tewal i Dios chi ca c'utuw i sak laj tzij chiwe. Are i to' je re u wach i jyub ta'aj, n-quiqui c'ulaj ta cu' man n-caquil tu wach, xak n-caquetamaj tu wach. Péro yix quiwetamaj u wach,
acc	N-yix taj xin i cha yin, are yin xix in cha yix man quix 'e chu 'onquil i chac pa ticon re i Dios chi ca wachinic. Ni'pa i chac qui 'ano, n-ca yojtaj ta chic. Xak ni'pa wach i qui tz'onoj che i Ta
acc	I Jesus xril u be chi 'o cacaj quiqui tz'onoj che; are 'uri xu bij chique:—Are i tzij xin bij chiwe, “Xa ru' jubi' chic n-quiwil ta chic in wach, péro jubi' panok, quiwil tan chic in wach,”
acc	I Jesus xu bij che:—Yin sakil in ch'a'atnak chiquiwach conojel i winak; sakil in c'utum pa tak molbal'ib, xak pa rachoch i Dios, pa quiqui mol wi quib i aj Israel winak. Queje ile in 'anom, n-ta in
acc	Te'uri i ma Piláto xu bij che:—¿Wuchac n-ca la' tu wach chwe yin? ¿N-aweta'am ta ba-ri, chi yin 'o pin'ab we cat in rip chuwach cruz, xak 'o pin'ab we cat wo'taj bic? —co'ono.
acc	Te'uri i ma Jose ru' ma Nicodémo xqui c'am u ch'acul i Jesus, xqui pasij pa sawan, y xqui coj i cunbal muy che, man queje xqui 'an ile i aj Israel winak che i qui camnak are quiqui muku.
acc	c'a are xel bi chicaj. Are maja ca 'e chicaj, xe u pixbaj can i rapostelab chi je u chom lok. Rumal u Tewal i Dios 'o ru', xu bij can chique wach b chiquikul quiqui 'an na.
acc	Are xqui ta i que ch'okowic, xqui mol la quib. Xsach qui nojbal che, man 'is xqui ta chi xe tiqui chi ch'awic piqui ch'awbal ique chi qui jujunal.
acc	Rumal 'uri iwonojel yix chi ix aj Israel winak, chiwetamaj chi lic katzij iri: i Jesus-i chi xi camsaj yix chuwach cruz, i Dios u yom pa Kajwal, xak u yom pa Tolke. (Queje u tzij i ma Pédro ile
acc	Chi jalwachij 'uri i c'aslemal; chi jacha iwib pu'ab i Dios man cresaj i mac chiwij. Te'uri i Kajwal Dios cu ya ni uxlanem pi c'ux,
acc	I creyent xqui tz'onoj u cowil qui c'ux che i Dios; ire xu ya chiqueI ma Pédro i ma Wan, are xe o'tax bic, xe 'e cu' i cachi'il y xqui bij chique ronojel wach i xqui bij i caj'atzil i sacerdóte,
acc	I tinimit chi nakaj je 'o wi, je q'ui i winak que qui c'am li qui iwabib pa Jerusalen; xak que qui c'am li je ch'ujernak cumal itzel tew; conojel xe utzirsax na.
acc	Ire n-'us ti xu 'an chique i kach aj Israel; lic xu 'an c'ax chique i katit ka mam. I xu 'an i 'atol tzij-le are iri: xu bij chi caco'taj can i cac'al c'a je noch', camsabal-que.
acc	I chicaj are in cubibal pa quin 'at wi tzij;i u wach ulew are u q'uijibal i wakan.¿Wach u 'onquil ni jun wachoch qui 'an yix? cu bij i Kajwal.¿Xataba qui yijba jun in muj in soc pa quin uxlan wi?
acc	Xu bij chique:—Chi ya na chwe yin wach u 'onquil ile, man pachin jun quin ya in 'ab puwi, xak ca c'un ni u Tewal i Dios ru' —co'on chique.
acc	I ma Pédro xa 'e cu'; are xuponic, xc'am bi chila pa 'o wi i camnak. Je q'ui ixokib malcanib que o'ic; xqui mol quib chirij chuwach i ma Pédro. Xqui c'ut che ni'pa i camix, ni'pa i qui 'u' u
acc	“Cuyu in mac, Kajwal,” xin bij, “yin n-ta xak ocnak pin chi' chi n-ch'am taj; lic n-ta xak ocnak pin chi' chi awasim chicop,” xin bij che.
acc	I ángel xu bij che:—Cha bajij a pam, y cha cojo a xajab —co'on che. Are xu 'an i ma Pédro ile, te'uri xu bij i ángel che:—Cha cojo a chaquet, y chat terej chwij —xutixic.
acc	I u tzij i ma Páblo xutux cumal i aj Israel re i jyub PisídiaI ma Páblo cu' i rachi'il xe 'el pa Páfos; xe oc bi pa bárco, xe 'e c'a pa tinimit Pérge, u cwenta i jyub Panfília. Xui-ri, i a-Wan
acc	Are xe utzinic, xe 'el li conojel pa molbal'ib, je q'ui xe terej chiquij i ma Páblo i ma Bernabe. Je 'o i aj Israel winak, xak 'o i juban chi ne te aj Israel, xui-ri lic xqui coj u 'ij i Dios junam
acc	Are xe upon pa Dérbe, xqui bij chique i winak wach i quelbal chi sak u yijbam i Dios. Je q'ui xqui ya quib pu'ab i Crísto rumal qui pixbanic. Te'uri xe tzalij chalok, xe ic'aw chic pa Lístra, pa
acc	Xqui c'am bi i wuj chi tz'ibtal cumal i nuc'bal t'isbal. Queje iri cu bij:“Yoj chi oj apostelab, xak i nimak tak mam'ib aj waral, xak i juban iwachalal waral Jerusalen, caka ya pan rutzil i wach
acc	yix ix kachalal. Tupu n-ix ti aj Israel winak, ix kachalal chic; caka tak bi i wuj-i chiwe yix, ix aj Antioquía, ix aj Síria, xak ix aj Cilícia.
acc	Te'uri xoj 'e pa tinimit Filípos chi xak u cwenta i jyub Macedónia; chila je jekel wi je q'ui aj Róma winak. I tinimit Filípos mas 'o u 'ij chiquiwach i ni'pa i tinimit chirij chuwach. Xoj q'uiji
acc	I ma Páblo, 'ax co'on wi, are ca c'un i uxlambal 'ij, xa 'e pa ja re i molbal'ib. Xak queje xu 'an ile pa tinimit Tesalónica. Pa tak uxlambal 'ij xupon pa molbal'ib; oxmul xu 'ano man que u pixbaj
acc	Are xqui ta u c'astajic qui wach i camnak, 'o jujun xqui yo'ya, xui-ri je 'o juban chic xqui bij:—C'a te ca bij tan chic chake co'on panok —xe cha.
acc	Chiquiwach conojel i winak, xqui chap quib chi tzij cu' i aj Israel, y lic xu 'alijinsaj chique wach usuc' i tzij tz'ibtal can chupam u wuj i Dios. Xu 'alijinsaj chique chi i Jesus are i Tolque chi
acc	Lic xin ya wib chu 'onquil u chac i Kajwal; n-xin 'an ta nim che wib chiwach. Queje ile xin 'ano, tupu 'olic xin o' rumal u q'uial c'ax xpe pin wi cumal i aj Israel chi xcaj in chapic.
acc	I achi-le xol oj u solij. Xu c'am i bant re i ma Páblo, y xu yut' i rakan u 'ab ire ru'. Te'uri xu bij chake:—I u Tewal i Dios u bim chwe chi i rajaw i bant-i, queje iri ca 'an che we xupon
acc	Jerusalen; ca yut' na. Je are i aj Israel winak que 'anaw che, te'uri quiqui jach piqui'ab i ne te aj Israel —xu bij i ma Agábo.
acc	—Ix wachalal, ix nimak tak winak wach aj tinimit, chi ta jubi' in tzij, quin sakij chiwe chi n-ta in mac —xu bij chique.
acc	I ma Páblo xu c'am qui takexic i nuc'bal t'isbal y xu bij chique:—Wachalal, 'ax in 'anom wi pen u 'onquil wach u bim i Dios, man n-ta cu bij in c'ux chuwach —xu bij.
acc	Te'uri i soldádo xqui yijba quib chu 'onquil pacha i xbix chique. Xquesaj li ma Páblo y xqui c'am bi cha'ab, c'a pa tinimit Antípatris.
acc	Xu ch'ob i gobernador mok ca sujux mer che rumal i ma Páblo lo'bal re i relbal pa cárcel. Rumal-i, q'uial mul xu siq'uij i ma Páblo ru'.
acc	—Nim laj ka 'atol tzij ma Agrípa, 'utz we yin, man xya' chwe quin bij in tzij chawach, tobal wib. 'Utz quin to wib che ronojel i quiqui bij i aj Israel winak chi quiqui coj in mac.
acc	I ma Agrípa xu bij che i ma Fésto:—I achi-le, cu majo we ta ca o'tax bic, ma ta xu tz'onoj u 'enam chuwach i 'atz laj 'atol tzij pa Róma —xu bij.
acc	Xui-ri, i que uc'aw i bárco xqui ch'obo que 'anmajic. Xqui jek u kajsaxic i canuw chuwi ya. Xqui 'an pacha quiqui c'ak chubi juban chic ch'ich' pa ya chu tzam i bárco; xui-ri, xa chu 'onquil quiqui
acc	Are xoj upon pa Róma, i capitan xe u jach i aj prexil pu'ab i caj'atzil i guárdia, xui-ri xu ya che i ma Páblo chi ca q'uiji che jun ja, xa ca chajix rumal jun soldádo.
acc	I winak chi je 'utz chuwach i Dios je are ique chi quiqui coj ni'pa u tzij ire. I winak chi to' quiqui ta i ujer 'atbal tzij, y n-quiqui 'an taj, ique n-que 'el ta 'utz chuwach i Dios.
acc	Rumal u cubibal ka c'ux che i Dios, ire cu ya na chake wach u sujumI Dios xu bij che i mam Abraham chi co'on panok cu ya i jyub ta'aj che, junam cu' u muk u xiquin. Queje ile xu bij che, man i Dios
acc	Xe'el 'uri, i u mac jun achi, xa jun, xu petsaj i tojbal mac piquiwi conojel i winak. Xak queje ile xo'ono i 'utz chi xo'on jun chic achi xu petsaj i 'utz piquiwi conojel i winak. Xu petsaj i cuybal
acc	Queje yix ile, ix wachalal, ix re chic i Crísto. Ix camnak chic chuwach i ujer 'atbal tzij. N-ta chic quix 'atiw che we qui ya iwib che jun chic, man i ujer 'atbal tzij n-ta chic re chiwe. Wo'or ix
acc	re chic i Crísto chi xwalijsax che i camic. Queje ile xo'on i Dios chake, man caka 'an ni 'utz ru' ka c'aslemal, ocsabal re u 'ij i Dios.
acc	Péro yix n-ix ta queje chic ile we katzij jekel i u Tewal i Dios piwanima; lic qui 'an 'uri pacha cu bij ire chiwe. Jun, we n-ti u Tewal i Crísto pa ranima, n-re ta 'uri i Crísto.
acc	mi tene i je aj chuxe' i ulew, mi tene i je aj chicaj;mi tene jun chic chique ni'pa i 'olicn-ca tiqui ta chi kelsaxic pu'ab i c'axnabal u c'ux i Dios, chi u 'alijinsam chake rumal i Kajwal
acc	I 'utz laj tzij xak que i aj Israel¿Wach caka bij 'ut? Caka bij na iri: i ne te aj Israel winak, ujer n-xqui tzucuj ti qui yijbaxic chuwach i Dios, xui-ri, wo'or qui rikom chic, rumal u cubibal qui
acc	Bay, we ile xa rumal i rutzil u c'ux i Dios, n-rumal ta 'uri i tak i 'utz quiqui 'an ique. We ta xqui ch'ac i utzil chomal re i Dios ru' tak i qui 'anom ique, n-are ti utzil chomal re i Dios 'uri
acc	Xui-ri, ni'pa i 'olic 'is ru' i Dios petnak wi. Are ire 'anawnak ronojel ni'pa i 'olic; y xu 'ano man cu rik u chac che ire. Chocsax u 'ij que'e 'ij sak chirij. Amen (queje ile cakaj).
acc	Man queje iri cu bij i lajuj tzij pixab: we 'o winak awu', ma tzucuj chic jun chic; xak cu bij: mat camsanic, ma 'an 'ela', ma nuc' tzij chirij jun chic, ma rayij u wach u bitak re jun chic. Xui-ri
acc	we jun lic c'ax cu na u lo'c'anij pacha c'ax cu na rib ire, ca tijin 'uri chu 'onquil wach cu bij i lajuj tzij pixab; ca tijin chu 'onquil i tzij pixab chi xin bij-le, xak i juban chic.
acc	Chaka jujunal yoj, 'o u chac caka 'ano pacha i 'utz quiquil i kachalal. Queje ile chaka 'ana, tobal-que che i qui c'aslemal chuwach i Dios, xak jicsa-bal-que piqui c'ux.
acc	quin tak bi wuj-i chiwe yix chi ix jutzobaj re i Dios chila pa tinimit Corínto. Yix, lic ix re chic i Dios, man ix 'o chic che i Jesucrísto. I Dios ix u siq'uim ru' man cu 'anbej chiwe ix 'utz ix
acc	chom, xak jun pacha cu 'an chique conojel ni'pa i je 'o chuwach i jyub ta'aj chi quiqui tz'onoj qui to'ic che i Kajwal Jesucrísto; ire are i Cajwal ique, xak are i Kajwal yoj.
acc	'O i 'elbal chi sak xa rumal u camic i JesucrístoIx wachalal, are in 'o wi chila iwu', are xin paxsaj i sak laj tzij re i Dios chiwe, n-ta xak chomik tak tzij, chomik tak nojbal xin bij chiwe.
acc	Péro we jun, i u chac u yijbam, we xa xc'atic, nim i cu sach 'uri; xui-ri, ire ca totajic, pacha jun chi xak pachalo ca totaj chuxe' i rachoch we xc'atic.
acc	Xe u pixbaj chi chaquesaj chiquixol ni'pa i n-'us ti quiqui 'anoConojel i winak queta'am, 'o jun chiwe chi u 'anom rixokil che ucab u chuch. Ile, lic n-'us taj, lic nim laj mac chique i winak;
acc	Mi 'an i n-ch'am taj ru' i ch'acul; chi jec'a iwib che ile. I juban chic mac qui 'ano, n-ta re i ch'acul che. Péro we xix macun ru' i ch'acul, i ch'acul que'elok n-ch'am ta chic.
acc	We xak cat c'uli'ic, ile n-mac taj. Xak jun ali, we ca c'uli'ic, xak n-mac ta ile. Xui-ri, are i que c'uli'ic, mas quiqui tij ni c'ax piqui c'aslemal; cwaj yin, chi yix n-qui tij ti uyej-le.
acc	¿Xataba n-ta we yin chu 'onquil pacha quiqui 'an i juban chic apostelab? Yin we tene 'o wixokil chi xak creyent, ¿xataba n-usuc' taj we xak quin c'am bi wu' are quin 'e chi qui solixic i kachalal?
acc	Xak maka 'an i n-ch'am taj ru' i ka ch'acul pacha xqui 'an jujun chique ique, y xe cam je veintitres mil chique che jun 'ij.
acc	Xui-ri, jun ixok, are ca ch'a'at ru' i Dios pa molbal'ib, are xak cu bij chique wach u 'alijinsam i Dios che, ire we nu ch'ukum ti u jolom, q'uixbal que'el ile che i rachijil, man i rachijil are u wi
acc	I u Tewal i Dios cu ya i ka chac chaka jujunalIx wachalal, ni'pa tak i u yom u Tewal i Dios chake, 'anbal re u chac, cwaj yin lic qui ta usuc',
acc	Ix wachalal, chi ya i c'ux chu rikic tak i sipon-le chi mas 'utz; xui-ri, 'o jun chic mas nim u chac chuwach ni'pa tak ile, chi 'o u chac chi ya i c'ux che; ile are i c'axnabal c'uxij.
acc	(15-16) Yin, cul te in c'ux chiwe chi quix quicot na wu'; rumal-i xin ch'obo, are quin 'e pa Macedónia, nabe quin ic'aw iwu' yix, xin ch'ob te yin. Xak xin ch'ob te'ek, are quin c'un chic, quin
acc	Rumal-i, caka ch'ijo; lic n-caka sach ti u cowil ka c'ux. Tupu i ka ch'acul ca tijin u rijabic, xui-ri i pa ka c'ux n-ca rijab taj; 'ij 'ij ca tijin u 'onquil c'ac'.
acc	Xak caka 'alijinsaj chi oj rajchac i Dios man caka paxsaj i tzij chi sak laj tzij; xak 'o u cho'ab i Dios ku'. Iweta'am, jun soldádo cruc'aj u ch'ich' pu 'ab wikabim, cu 'anbej ch'o'oj; xak cruc'aj
acc	Cha c'un chi c'ux i tzij-i chi tz'ibtal can chupam u wuj i Dios:I jun-le n-xu xuyaj taj, lic xu ya chique i niba'ib;ni'pa i 'utz u 'anom, n-ca sachsax tu wach ronojel 'ij sak.(Queje ile tz'ibtal
acc	Tupu n-quin rik taj pacha quiqui 'an i juban chic chi lic chom u bixquil quiqui bij, xui-ri yin 'o in no'oj; lic weta'am usuc' ni'pa i quin bij. Ile, lic iweta'am yix chi sak laj tzij; 'ax iwilom wi
acc	Xui-ri, lic weta'am chi i achi-le, c'amom nubi chicaj. N-weta'am taj we xc'am bi u ch'acul ru', o we n-xc'am tubic, xui i Dios reta'am ile.
acc	Katzij je 'o jujun chila chi cacaj ca 'an i retal circuncision che i ma Títo. Ique n-mer ta je kachalal, xa je ocnak chakaxol ali'al, 'ilbal re wach tak i caka 'an yoj chi ka yom chic kib pu'ab i
acc	Jesucrísto. Ique n-cu maj ta qui wach chi oj 'elnak pu'ab i ujer 'atbal tzij. Cacaj ique coj qui min tan chic pu'ab i ujer c'utunic.
acc	Xui-ri, i Crísto xoj resaj pu'ab i c'ax-le chi oj 'o te chuwach. O'onom lok, we n-caka 'an ta ronojel pacha cu bij i 'atbal tzij tz'ibtalic, i c'okbal re i Dios 'o 'uri pakawi. Xui-ri, i Crísto
acc	xresaj i c'okbal-le chake; ire xu ya rib chu ch'ijic i tojpen pa ka q'uexel yoj. I tojpen re i Dios chi ca pe te pakawi yoj, are ire xtojowic. Keta'am queje ile xe'elok man queje iri tz'ibtal chupam
acc	Rumal i yobil-le, c'ax ni u c'utic xin 'an chiwe. Xui-ri, n-tzel ta xin iwilo rumal ile, xa xin i c'ulaj iwu'. Xin i c'ulaj iwu' pacha u c'ulaxic jun ángel re i Dios xi 'ano, pacha lic are i
acc	Yix ix wachalal, ix sic'tal rumal i Dios, 'elsabal iwe pu'ab i ujer 'atbal tzij. Xui-ri mi ch'ob yix mokxa ix o'tam chu 'anic ronojel tak u rayijbal i nojbal; n-are taj. Are i rumal ix o'tam, are
acc	Wo'or, mi jun mu tzucuj chic ch'o'oj chwij; lic ca 'alijinic chi in rajchac i Kajwal Jesucrísto man ni'pa i yuc 'o che in ch'acul are ca 'alijinsaw ile.
acc	Ronojel i in bim-le, chi 'ana, xui-ri tz'akat quix tijin chu 'onquil, xak chi tz'onoj che i Dios. Ni'pa i qui riko, chi tz'onoj tobal iwe che i Dios; i u Tewal Ire quix u to na che u tz'onoxic-le.
acc	Chi tz'onoj che chi pa 'ij chi cha'ab; ma ba'crij i c'ux chu tz'onoxic. Xak mi mayij u tz'onoxic che piquiwi conojel i je re ire.
acc	Xak quin tz'onoj chawe yet, at wachalal (chi lic at wachi'il che in chac), che a to chi qui chomarsaxic quib chiquiwach, man ique che queb lic xe chacun wu' chu paxsaxic u tzijol i 'elbal chi sak.
acc	Ique-le je chacun-nak ku' yoj junam ru' i ma Cleménte, xak i juban chic chi je kachi'il che i chac-i. Conojel ique-le, tz'ibtal chic qui bi chupam i wuj re i Dios pa tz'ibtal wi qui bi conojel ni'pa
acc	Queje ile caka tz'onoj che, man 'utz qui 'an na che iwib pacha ca majaw chiwe yix chi ix re chic i Kajwal. Queje ile, lic ca quicot ire iwu', wach i qui 'ano. Xak ni'pa tak i chom ca 'anic, yix quix
acc	Yix ix 'o chic che i Crísto, rumal-i que'el chiwe pacha 'antal chic i retal circuncision que i aj Israel winak che i ch'acul. Xui-ri, i retal chi 'antal chiwe rumal i Crísto n-che ti ch'acul cojtal
acc	wi, are che i nojbal, che i c'ux, cojtal wi. I mal laj tak i nojbal re ujer ya 'elsam chic chiwe rumal i Crísto. Are i retal-le chi u 'anom ire chiwe.
acc	I pixbanic chique i je c'ulanic, chique i nimak i ch'utik, chique i je mocom, i je patronYix chi ix ixokib, we 'o iwachijil, chi ya iwib piqui'ab; mas ca majaw ile man iwuc'am u bi i Kajwal.
acc	Keta'am ile, man are xka bij u tzij i Dios chiwe, n-are ti to' ka chi' yoj xbin i 'utz laj tzij-le, 'o u cho'ab u Tewal i Dios ku', are xka bij chiwe. Xak lic jiquil ka c'ux che, chi ni'pa i xka bij,
acc	Rumal-i, lic xwaj retamaxic wach u 'anom u cubibal i c'ux yix. Are n-xin ch'ij ta chic, xin tak bi a-Timotéo iwu' chi retamaxic. Xin ch'ob yin mokxa xix u min itzel chupam i n-'us taj, xak i ka chac
acc	Xui-ri, yix chi ix kachalal, ya iweta'am chic ile, ix n-ta chic pa 'ekumal; rumal-i i u c'unic i 'ij-le, n-co'on ta 'uri chiwe pacha u c'unic jun ili'om chi n-xi ch'ob ti u c'unic; iweta'am chi lic
acc	Lic iweta'am wach i qui 'an na we quix terej chirij wach i xka 'an yoj; lic xoj chacunic, n-to' ta xka c'ayo are oj 'o wi iwu'.
acc	'O jujun n-xqui 'an ta cas che, wach i 'utz xu bij i qui c'ux, rumal-i xe sachic n-que tijin ta chic chu cojic i sak laj tzij.
acc	Wach i mer usuc' i tzij chi ka cojomLic cwaj yin, we' na cat 'e wila; xui-ri, mokxa quin baytajic, rumal-i quin tak bi i wuj-i chawe,
acc	Ni'pa i beyomab waral chuwach i jyub ta'aj, cha bij chique miqui coj qui 'ij quib, xak miqui cuba qui c'ux che ubitakque, man ile n-ca najtin taj. Are i chiqui 'ana, chiqui cuba qui c'ux che i Dios
acc	Cha c'unsaj cha c'ux i tzij re i 'elbal chi sak chi quin tijin yin chu paxsaxic, chi i Jesucrísto xwalij che i camic, chi xak are i u muk u xiquin can i mam David chi koy'em te u c'unic.
acc	I Dios, chi Tolke, are xu rik i 'ij chi 'ax u ch'icom wi, xu 'alijinsaj u tzij chake, wach u ch'obom; are 'uri xu ya chinkul quin 'e chu bixquil i tzij-le.
acc	Miqui ch'ach'a jun chic, xak miqui tzucuj ch'o'oj; xui-ri, chiqui 'ana che quib chi 'utz qui c'ux chique i winak, xak chiqui 'ana i chom chique conojel.
acc	Yet, we lic in awachi'il chi c'ax quin a na'o, cha 'ana i pawor-i chwe: cha c'ulaj i a-Onésimo awu'; cha 'ana che pacha yin quin a c'ulaj.
acc	Ronojel wach i 'olic, a yom piqui'ab.(Queje ile tz'ibtal canok.)Chi caka ta wi chi ronojel ni'pa 'olic, i Dios u yom piqui'ab i winak; n-ta xak 'antalic we n-ca ya' ta piqui'ab. Katzij, maja na ca
acc	Maka 'an yoj 'ut pacha xqui 'an ique, chi xqui kelo wach xu bij i Dios chique. I Dios xu sujuj i uxlanem chique ujer, xak u sujum jun ka uxlanem yoj. Xui-ri, chi 'ana cwent mokxa 'o jujun chiwe chi
acc	Rumal-i, chaka maja bi ka be; choj q'uiyok c'a coj o'on na achiab. Ya iweta'am chic i nabe c'utunic che i Jesucrísto; chix ic'aw chuwach i nabe tak tzij-le; chi nawsaj mas iwib puwi tak ile. Maka
acc	camulij chic u bixquil i 'ax keta'am wi. Ya ujer tan xiwo'taj can u 'onquil tak i n-ta co'on-re chiwe. Ya ujer tan ix nawnak chic chi 'o u chac qui cuba i c'ux che i Dios.
acc	Are i mam Levi-le, are qui mam i aj cojol qui q'uexel i winak ujer. Je are ique chi xqui c'ut u tzij u pixab i Dios chique i aj Israel winak. Péro i qui chac ique, n-xtiqui ta chi qui yijbaxic i
acc	winak chuwach i Dios. We ta 'utz xelic, n-tu chac 'uri ca c'un jun chic chi coj u yijba oj 'utz chuwach i Dios. Xui-ri, xc'un chic jun, i u patan ire queje pacha u patan i mam Melquisedec. Ire n-are
acc	We xu bij i Dios chi 'o chic jun trat c'ac', 'alaj 'uri chi ya xa 'elab i nabe trat. Ni'pa tak i ca tijin u 'elabic, chi n-kas ta 'utz chic, we' 'uri ca sachic.
acc	We tene are u quiq'uel chicop xtiqui chi qui suc'baxic i winak, ya tz'akatnak tene chic 'uri, xa julaj tene-ri xqui 'ano. I winak chi quiqui sujuj chicop chuwach i Dios, we tene xresaj i qui mac,
acc	Cha c'un chi c'ux wach iwilom ujer, are c'a te xi coj i sak laj tzij; nim i c'ax xpe chiwij, xui-ri xi ch'ijo ru' u cowil i c'ux.
acc	Xo'on panok, xak i u kajaw u chuch i a-Moises xqui 'alijinsaj u cubibal qui c'ux che i Dios. Che tak i 'ij-le, xel jun tzij rumal i 'atol tzij, chi je ni'pa i ral tak alabom que alaxic, que camsaxic.
acc	Are xalax i a-Moises, xquil u kajaw u chuch chi lic chom laj ac'al. Lic cul qui c'ux che i Dios chi que u to na; rumal-i, n-xqui xij ta quib che i 'atbal tzij-le. Ique, oxib ic' xcuwaj i ac'al-le.
acc	Man waral chuwach i jyub ta'aj, n-ta jun ka tinimit chi n-ca sach tu wach. Are i caka tzucuj, are i ka tinimit chi ca c'un na.
acc	I ma Santiágo cu bij wach i ka patan chuwach i DiosIx wachalal, ma sach pi c'ux, 'o u chac lic chi ya i xiquin chu tayic wach ca bix chiwe; mix c'achir tan chi ch'awic, xak mi ya che chi we' ca pe i
acc	Chawila 'ut: i mam Abraham xu c'utu chi 'o u cubibal u c'ux rumal wach i xu 'ano. Queje ile xu tz'akatsaj u cubibal u c'ux ru' wach i xu 'ano.
acc	Chi tejebsaj iwib ru' i Dios, xak ire ca tejeb 'uri iwu' yix. Yix chi ix ajmac, chiwo'taj can i n-'us taj. Yix chi qui bij chi c'ax qui na i Dios, péro xak c'ax qui na i to' re u wach i jyub ta'aj,
acc	I NABE WUJ U TZ'IBAMI SAN PEDROYin in a-Pédro, in rapóstol i Jesucrísto chi quin tz'ibaj i wuj-i chiwe yix chi naj ix 'o wi che i tinimit yix. Ix jachernak bi pa jyub Pónto, pa jyub Galácia, pa
acc	Keta'am ile, man queje iri tz'ibtal chupam u wuj i Dios:Chitape', pin tinimit Sion, quin coj jun,pacha quin coj jun abaj nim u chac re u cubibal ja,are i jun-le, in chom yin, lic naj u 'ij.Pachin i
acc	Mu min rib chu 'onquil i n-'us taj, xa are chu 'ana i 'utz.Chu tzucuj i módo chi chom 'ol cu' conojel; lic chu ya rib chu 'onquil.
acc	Rumal-i yix, we quix tijin chu 'onquil i 'utz, y we cu ya i Dios chiwe chi qui tij i c'ax rumal, chi ch'ija, xak mi mayij u 'onquil i 'utz; xa chi ya mas iwib pu'ab i Dios chi ix 'anawnak, man ire
acc	I ma Pédro xrilo are xocsax i nim laj u 'ij u chomal i JesucrístoKa bim chiwe wach i u winakiric i Kajwal Jesucrísto, xak wach i nim laj u cho'ab. Are xka c'ut ile chiwe, n-to' ta xka nojij u
acc	Nabe 'o u chac chiwetamaj iri: are ca pe i q'uisbal tak 'ij, que c'un i aj yo'yanel re wach i cojom yix, xak to' quiqui 'an qui rayijbal ique chi n-'us taj.
acc	Xui-ri, we jun ca tijin chu 'onquil wach cu bij i Dios, ca 'alijin 'uri chi tz'akatnak i c'axnabal u c'ux che i Dios. We queje ile caka 'ano, keta'am 'uri chi oj 'o che i Dios.
acc	Rumal-i ni'pa i que q'uiji pu'ab i Jesucrísto, quiqui mayij que macunic. Jun, we c'a ca macunic, 'alaj 'uri chi nu rikom ti Jesucrísto, xak n-reta'am tu wach.
acc	Mi jun 'ilawnak u wach i Dios; xui-ri, we c'ax caka na kib chakawach, ca 'alijin 'uri chi 'o i Dios ku', xak i c'axnabal c'uxij chi ca pe ru' ire ca tijin che u chac pa ka c'ux.
acc	I qui módo i je aj c'utunel re i n-usuc' tajIx wachalal chi quix waj, in ch'obom te yin, quin tz'ibaj bi jun wuj chiwe chirij usuc' i 'elbal chi sak chi u 'anom i Dios chwe yin, xak chiwe yix; queje
acc	ile xwaj te yin quin tz'ibaj chiwe. Xui-ri wo'or cwil yin 'o u chac junwi quin tz'ibaj chiwe. Mas 'o u chac quin bij chiwe, chi 'ana pen u chajixic i sak laj tzij chi c'ut-tal can chiwe ujer, man
acc	'utz n-ta jun ca yojowic. I tzij-le chi i cubam i c'ux che, are i tzij chi yatal can chique i je re i Dios; n-ta chic mas tzij puwi ile.
acc	Cu bij i Kajwal: “Yin in u xebal ronojel i 'olic, xak yin in q'uisbal-re. In pacha i queb tz'ib A y Z.” Queje ile cu bij i Kajwal Dios chi 'atz u cho'ab, ire chi 'ax 'o wi c'a chu xebal 'ij sak,
acc	I u tzij i Crísto chique i cristian aj TiatíraXak cha tz'ibaj i tzij-i che i aj c'amol u tzam i jutzobaj re i Dios chila pa tinimit Tiatíra; cha bij chique: “Iri are u tzij u C'ojol i Dios chi u
acc	Queje ile quin bij chiwe, man yin 'is que in yajo, y que in jec' ru' qui lo'xic conojel ni'pa i c'ax que in na'o. Rumal 'uri, chi 'ana che iwib ix re chic i Dios ronojel i c'ux; chi jalwachij i
acc	Te'uri xin takej, y xwil jun caway, sak rij. 'O jun, cul chirij, 'o jun c'akbal ch'ab pu 'ab. Xak xya' jun coron che pacha ca 'ani che i aj ch'acanel ch'o'oj. Te'uri, xa 'e chi ch'o'oj chi cu ch'ac
acc	Are rumal 'uri je 'o chuwach i chom laj u cubibal i Dios, xak quiqui 'an qui patan chirij. Chi pa'ij chi cha'ab quiqui 'an qui patan pa chom laj rachoch i Dios; xak ire, chi cul pa chom laj u
acc	Te'uri xe o'tax bi i cajib ángel, camsabal que i winak. I ángel-le, are qui wach je yijbam na che i 'ij-le. Xe o'tax bi chu camsaxic laj nic'aj chique i winak.
acc	Are 'uri juntir xpe jun nim laj ucabrakan; ni'pa i ja pa tinimit, xe wulij nubi jun tant che i lajuj. Je wukub mil i winak xe cam na rumal i ucabrakan-le. Ni'pa i winak xe canajic, lic xqui xij ni
acc	Xak xya' che chi cu 'an ni ch'o'oj chiquij ni'pa i je re i Dios, xak xya' che chi ca tiqui na chique. Xak yatal che chi cu 'an ni 'atbal tzij piquiwi ronojel tak tinimit, ronojel tak jyub, ronojel
acc	Te'uri i jun-le xric'awsaj u jos puwi ulew, y xu mol i úva re u wach i jyub ta'aj. Te'uri xu c'ak bi chupam jun nim laj yitz'bal-re. I pacha cosech-le, xak i yitz'bal-re, are i tojpen chi ca pe ru'
acc	Xak xtzak li nimak tak sakbach chicaj piquiwi i winak; i ralil jun, colo 'o jun quintal che. I winak xa c'ax xe ch'aw chirij i Dios rumal i sakbach-le; man ile jun tojpen lic nim.
acc	N-ta chic ca lo'ow i qui óro, i qui pláta, i cuwaj chi chom pakalic, tak i qui bak. N-ta chic ca lo'ow i c'ul 'o cu' chi chom, pakalic, xak 'antal che i ch'ich', xak che i mármol.
acc	Chix petok, chol i tija qui ti'ijlal i 'atol tzij, qui ti'ijlal i caj'atzil i soldádo, qui ti'ijlal i achiab chi 'o u cowil qui c'ux. Chi tija qui ti'ijlal i caway junam ru' qui ti'ijlal i cajaw.
acc	Chol i tija qui ti'ijlal conojel, n-ta co'ono we 'o cajaw, o we n-ta cajaw; n-ta co'ono we je nimak o we je ch'utik —xu bij i ángel chique i tz'iquin.
acc	I chirij chuwach, 'is cojtal tapia che, lic nim, lic naj u wi. Xak 'o cablajuj uchibe che i tapia-le, xak je cablajuj ángel quiqui chajij i cablajuj uchibe-le. Chi qui jujunal i uchibe 'o jujun tzij
acc	Xui-ri, n-que oc tubi ni'pa i lic n-'us ti qui c'aslemal; xa que canaj chi sak; xak queje ique chi quiqui 'an i 'itz, xak queje ique chi quiqui 'an i n-ch'am taj ru' qui ch'acul; xak queje ique chi
acc	quiqui 'an i camic; xak queje ique chi quiqui coj u 'ij tak ile chi xa ril 'antalic; xak queje ique chi c'ax quiqui na i t'oronic, y xa t'oronic quiqui 'ano. Ique-le 'is n-que oc tubic.
