pbb	DYUS YUWE SAN MATEO FI'JNIJesucristo ji'j nyafiiteywe'shtyi pta'shni<TS3>(Lc. 3.23-38)Jesucristo ji'j nyafiiteywe'sh quimteva tyãatycu pta'shi' ayte'. Jesucristo' Abrahan David ji'cj yu'.
pbb	Judá quiwete Belen chjamb tyã'wẽ maa chjambteva jytjaacue ãjmeecuesame'.Tyãa pa'gatey Belen chjambuj teech npiitstjẽ'jsa casejrra Andy nasa Israelwe'shtyi jype'jwa'jsa' jĩ'c.
pbb	Jesus ya'bautisãyni<TS3>(Mr. 1.9-11; Lc. 3.21-22)Naapcachja' Jesusa' Galilea quiweju yujrra Jordan yu'wala pucate Juan ũsnite pa'cj, Juan yu'te bautisãycajn.
pbb	Tjã'j vitste Jesus caapiya'jniNasa wala cuj casejte uyrra', Jesusa' tyajy tyjityjnisawe'shtyi tjã'tjec pe'jna u'j. Atsa' tyãawe'sha' tyajy tashte utyaate',
pbb	Ptamusa' tyuteewa'jme'<TS3>(Mt. 19.9; Mr. 10.11-12; Lc. 16.18)Tyã'wẽy nyafiitey na'jĩna pta'shni'sva iiwẽse'jne'cue: Maava nyu yacj tyuteetsrra', tyãa tyuteni's etste fi'jrra nviitwa'ja'
pbb	Ewmeete wetecajmén, meen nwe'we.Tyãa pa'gatey indy yuurráa quĩjteva jyuca ãjawa'jsang, sa' bagachteva indy yuurráa jycaajna nes yuuwa'jsang.
pbb	Tyã'wẽ we'weni's Jesusa' wẽse'jrra', wala cuj yajcycu, sa' na'jĩnac we'we tyãa yacj yuusatyi':—‍Isatj we'we', Israelwe'sh jyucaysa mteewe'sh yujva tyã'wẽ andy we'weterráa catyjina
pbb	Macue tjẽysateva Dyus Nchi'c Nasa Yuusa' naa quiwete pcaltyi peltunãyya' ãjawa'jsa' naa pa'ga caajiyu'j ya'vatj ãchja'.Tyajũ' ẽseya' ãjasame's na'wẽc we'we:—‍Quiiterra, iindy deeni's
pbb	Sa' Jesusa' tyãa nasaty tjengrra', tyãawe'shtyi peeygãjc tyã'wẽ ñusna chjãchjameecuẽ piisháa namu ji'pjmeesa na'wẽ ũspa'ga.
pbb	Cacuerrá's icjsa's ũucjwa'jme'. Tyãawe'sha' ũus yu'sa' icjya' ãjameetyna. Wejyva cacue pety ũus yã'jrra infiernote caajya' ãjawa'jsa's wejy ũucjwa'ja'.
pbb	Naa ensu nasatyi' ¿ma'wẽ caaja'nda'tje wejy ewqui? Nava tyãawe'sha' luuch le'chcuẽ na'wẽsata': luuchrráaty plaasasu pweesa'jya' cachrra', tyãawe'sh namicuty na'jĩna sus we'we':
pbb	Jesus njĩ'j vite' tyajy nyacjwe'sh<TS3>(Mr. 3.31-35; Lc. 8.19-21)Jesus tyã'wẽ nasaty we'wena ũsiyna, njĩ'j vite' nyacjwe'sh tyãa yacj we'weya' pa'jrra ecate ũsu'ty.
pbb	Pedro we'werra' na'jĩc:—‍Andytju jĩ'ng na' tyãa dyijrra', andyva tyã'wẽy ĩcj cajcuesu chindarráa yujya' ãjacajn mcaaj jĩte',
pbb	Atsa' teech u'y Canaanuwe'sh tyãa quiwete pa'jrra u'psa' Jesus tashte pa'cj pytjaa we'wena:—‍David ji'j, ũ'cue's meen peeygãj. Ũ'cue niisa's ech iiyamute', iiméj wala pytjaa yuuna ũsa'
pbb	Pedro' jiyuc Jesusa' Dyus tashu yuusaateva<TS3>(Mr. 8.27-30; Lc. 9.18-21)Jycaajsa Filipo vitni chjamb Cesarea ja'ndasu pa'jrra', Jesusa' na'jĩnac pẽjy tyãa yacj u'jusawe'shtyi:—‍Dyus Nchi'c
pbb	—‍Andy nchi'ca's meen peeygãj, wẽechpa'jrra iiméj seena' pytjaa yuuna ũsa'. Maa enteya' ipycjẽva cjẽje'c, sa' yu'cjẽva cjẽje'c.
pbb	Isatj we'we': I'cue'sha' yuwetyi's naa quiwete pjeu'tje', cieluteva Dyus dyi'pte pjeu'jni yuutyna. Nava i'cue'sha' yuwetyi's pjeu'jmeete', cieluteva Dyus dyi'pte pjeu'jnimée yuutyna.
pbb	Luuchcuẽty Jesus bendecĩyni<TS3>(Mr. 10.13-16; Lc. 18.15-17)Tyajũ' Jesus tashte luuchcuẽ nuypa'jty, luuch dyictjesu peequinzerra Dyus cusete neewe'wecajn. Nava Jesus yacj u'jusawe'sha' ũuscha
pbb	mjĩi namu' na'jĩnac pas: Namicu, indy yacj ewmée yũutsmeetj. Andya' teen uta mjĩini's ãj ducje'nja jĩna indy yacj puuty we'wete', ewna ¿jĩmeengá'?
pbb	Atsa' nasa' yatste u'jsa vite' e'ste yuusa tyãawe'sh jyucaysa na'jĩnaty sus we'wena u'jue':—‍Dyus caajnisa wala yuj jytujtjesa yuja' jycaajsa David ji'j. Dyusa's wechaaga wala ew yũupa'ga
pbb	Uusaawe'sh qui' ĩtyi yuuwa'ja'sva pẽyni<TS3>(Mr. 12.18-27; Lc. 20.27-40)Tyãa entey saduceowe'sh maaíi yu' Jesusa's tjengya' pa'jty. Nasa' uuyã'jrra' peena yu' ĩtyi yuuwa'jsameeta' jĩna
pbb	Jesusa' Jerusalena's tjengrra ũ'neni<TS3>(Lc. 13.34-35)Jerusalente nasa, i'cue'sha' Dyus jycaajnisa tyajy yuwe's pta'shsawe'shtyi icje'i'cue, maaíityi' cuet wãatatajna. Manz usva pcjacjrra nwe'we
pbb	Sa' ũ'na u'prra', na'wẽc we'we:—‍Isatj we'we', i'cue'sh yacj u'jusa teechsa' andya's atsesawe'sh cusete ducjya'va' jĩte',
pbb	Tyã'wẽ tundutspcachja', Jesus yacj pi'cyna u'jusa teechsa' cchilla's jycuutyi'jrra sacerdote npiitstjẽ'ja's selpisáa tjũ'wẽ's spẽ'tjcu.
pbb	Tyã'wẽ yũute', sacerdotewe'sha' tyãa vyu's pcjacjrra na'wẽty puuty we'we:—‍Naa vyu's ofrenda cajate acjya' ãjame'nja'w. Tyã'wẽme', nasa's quiicje'jni vyua' naa pa'ga jĩrra',
pbb	Tyã'jĩte', u'jrra pendaní cafyte wala ew apjrra tyãa apjni cajcuete sello qui'ptyi, sa' jypa'yacy tjengna ũswa'jsa soldauwe'sh tyajty.
pbb	Atsa' yu'ju casejetsrra', uycu cielu pjaateetste. Naapcachja' Espiritu' tumb chijme na'wẽsa tyajy cajcuecjẽ quĩjatstec uy.
pbb	Teech pitstjẽ'j wã'jy weete ãtsã'sa's Jesus nuycatyjini<TS3>(Mt. 8.1-4; Lc. 5.12-16)Tyãn ensu' teech pitstjẽ'j wã'jy wee seena' canzhsate ãtsã'sa Jesus tashte peejyũcuerra
pbb	Jesusa' na'wẽc pas:—‍I'cue'sha' Dyus librute iilẽeymeevá'cue Davida' ¿quĩjga yuu? tyãa yacj pi'cyna u'jusawe'sh yacj teech ente' wẽerra'.
pbb	Quim yujva ewterraj yu' ncuusa'jya' ãjãmeetyna, yat namu cjuẽ'ya's tundmeerra yu'. Atsa' tyã'wẽ tundrra yuurráa ncuusa'jya' ãjãtyna.
pbb	Atsa' tyãa soldau' carcelna u'jrra', Juan tyjicja's spẽ'tjrra, plaatute acjrra jyũna cũjcu'ga tyãa cna'sa's ũsya'. Atsa' tyãa yu' jypa'garra', tyajy njĩ'ja'scu'ga ducj.
pbb	tyãa nasa wala cshavyte teechsa' Jesusa's na'jĩnac pta'sh:—‍Andy nchi'ca's ech luucu vit-sa iiyamute' we'weya' ãjã'tsme' tyã'snatj ayte nuypa'j.
pbb	Tyã'wẽy iindy yafyva pcalte cweete'jpchãj yuutste', mcuutyi'j. E'nz yafy yacj infiernote cjẽe na'wẽ', wejyva teech yafy yacjrráava Dyus jycaajna ũsnite u'cani wejy ewna.
pbb	Jesusa' tyãawe'shtyi tjengrra' na'wẽc we'we:—‍Naa quiwete nasa' Dyus ũsnite u'ca wẽerra tyãawe'sh cacuejurráa pa'pchurra' ãjãmeetyna. Nava Dyusna pi'cyrra yu', tjẽymée ãjãtyna.
pbb	Atsa' tyãawe'sha' wala wechana vyu ducjya' neeyũuty. Tyajũ' Judasa' ¿ma'wẽ yũurra Jesusa's atsesawe'sh cusete ducjequi'tj? sũjna wala yajcycu.
pbb	Tyajũ' tecj usva tyãawe'shtyi tjengna cũjrra', Jesusa' na'jĩc:—‍Ãchj yuurrá' jycaaseya' mdejyujíiwe. Nava ãchja' pejca en ãjc, Dyus Nchi'c Nasa Yuusa's ewmeesawe'sh cusete ducjwa'j.
pbb	Tyajũ' cluus tashuy uycjẽwsa' dyictjety caawũjnaty weech we'we':—‍Dyuus yata's indya' pẽtyrra tecj ente' qui' quiisu'nja ¿jĩ'tsmeengá'?
pbb	Jesus fiy yuurra vyaani<TS3>(Lc. 24.13-35)Tyãa entey Jesusa' qui' vyaac fiy yuurra, tyãa yacj u'jusawe'sh e'nzsa dyi'tje u'juetste.
pbb	Tyajũ' Zacariasa' casejrra', we'weya' ãjãmeerra', cuseju vijyarrarráac cjiyu'ju'. Atsa' tyã'wẽ yũute', dyuus yat dyiite quĩja' uyyujne' sũjũ'ty nasa yu'. Sa' Zacariasa' tyã'wẽesa
pbb	Atsa' Jesusa' nasa cyte ũssaty na'jĩc:—‍I'cue'sh ¿ma'jĩqui'cue? Sapatu jycaase enteva, pu'chte ¿ewmañ? meerra' ¿pu'chwa'jmeemañ? Nasa's nwe'wete ¿ewmañ? meerra' nwe'wemeete ¿ewmañ?
pbb	Teech ejemplo caaja'nda'jrra' na'wẽc pta'sh:—‍¿Yafy ji'pjmeesa' viteva tyã'wẽysa's dyi'tje pe'jna u'jya' ãjãma'c? ¿E'nzíi cafycjẽ cjẽemeema'ty?
pbb	Atsa' e'nz jycaajnisa' Jesus tashte pa'jrra' tyã'wẽy pẽjytyi:—‍Juan Bautista' cue'shtyi' caacj indya's paapẽjyya': ¿Cristo naa quiwete quĩiwa'jsa ũsu'c tyãa dyijngá', meerra' vite
pbb	Atsa' Jesusa' na'wẽc we'we tyãa u'ya's:—‍Andy peltunaĩna sũjrrane'cue andy tashte utyáa naa pa'ga ewte yã'ji'cue neeyũu na' ãchja' wẽt wech wecha me'jwe jĩc.
pbb	Tyajũ' Jesusa' tyãa echa's pẽjycu:—‍¿Quĩj yaasenga? jĩte':—‍Legion yaasetj jĩnac pas.Tyãa pitstjẽ'j ũuste wala cuj ech cjẽerra ũsu'ty, tyãasac legion yaasetj jĩna pas.
pbb	Sa' na'jĩc:—‍Isa mjĩiwa'ja' wala yuj ũsa', nava mjĩisa yu' cujmeeta'. Atsa' mjĩi namu's pytjaa we'wena mpẽjywe nasa mjĩiwa'jsa tyajy mjĩitewe'sh.
pbb	Andya's echtjẽ'j pu'chmée, Dyus pu'chtetj ech luucu vit-saty nasaa ũusuj cutyi'ji'. Isa ew jiyuvats yu', i'cue'shtyi Dyus jycaajwa'j en ãjc tyãa pa'ga tyã'wẽ yũutstju.
pbb	¿Ma'wẽ yuurra nus pa'jna qui' sec ya'vateva jiisatja'w jĩna ũuste yu' iiwejch i'cue yajcyna fi'nze'? Sa' jiisarra' ¿ma'wẽtecue naa ensu' quĩj yũutsteva tyã's yu' jiyu'tsmée?
pbb	Nava tyã' na'wẽ pasuna: Na'jĩyã'tj na', i'cue'shtyi' jiimeetj majũwe'shne'cue nava. Andy tashu me'jwe, i'cue'sha' jyucay ewmée yũusarráa i'cue jĩna.
pbb	Atsa' selpisá' u'jrra qui' shawendna pa'jrra': Iindy jycaajni's cytey yuutj, atsa' pa'jty. Nava cachwa'j yu' nee ũsiyrráata' jĩte',
pbb	Tyajũ' ũus yajcyya' cachrra naa sũjc: Andy yu' ayte wẽerra uuya'vatj, naapcachja' andy tata yatte mjĩisa piuna' quĩj yujva wẽemée ũstyna maanzcuẽerrava.
pbb	Atsa' Jesusa' na'jĩc fariseowe'shtyi':—‍I'cue'sha' naa quiwete nasaa dyi'pte yu' wala ewsa na'wẽ fi'nze'i'cue. Nava Dyusa' i'cue'sh ũus yaacynityi' jyuca jiia'. Naa quiwete nasarráa
pbb	Jesusa' tyãawe'shtyi' na'wẽc jycaaj:—‍I'cue'sh cacuety sacerdotewe'shtyi tywesya' me'jwe jĩna jycaatje', tyãawe'sha' dyi'tje u'juetstyi yu', naapcachja' tyãa wã'jy we' naa dundte jyuca
pbb	Dyusa' ¿tyã'wẽyrráa pu'chmeema'c tyajy tyjityjnisatyi'? Tyã'wẽ cus ma'c yuu en ma'c yuu nava pytjaa we'wena nes yuute' pu'chya' jytjẽeyuumeena.
pbb	Atsa' naa quiwete nasane'ta jycaaj jĩte', cue'shtyi cuet wãatatajrra icjetyna, nasa' jyucaysa Juana's ew jiita' Dyus yuwe pta'shsateva. Tyãasa cue'shtyi' tyã'wẽ yũutyna jĩ'ty.
pbb	tyãa pa'gatey tyãawe'sha' Dyus angeleswe'sh na'wẽsa yã'tja', sa' Dyus luuch yã'tja' na' ĩtyĩ yuuyã'jrra' peena yu' uuwa'jsameeta'.
pbb	Sa' cytee pa'jrra', yat namu's na'jĩne'cue: Cue'shtyi jype'jsa' pẽjyya'c caaj: Pascua fiestate tyãa yacj u'jusawe'sh yacj ũ'wa'j ¿mtee piesa pjeu'jni ũsna? jĩcaja'c jĩne'cue.
pbb	Atsa' tyãawe'sh we'werra':—‍¿Quĩjya' jwee vite testigo peejiicytja'w? Cue'sh tjũ'wẽju yuutja'w tyajy we'weni's wẽsẽ'j jĩ'ty.
pbb	Sa' wala ũucjna ma'wẽ yũuwa'ja's yuuva jiimeety ũsu', naapcachja' e'nz pitstjẽ'jty ropa zhichcue zmeena' chijmesa atjrra tyãawe'sh pucate vyaa.
pbb	Atsa' cytee pcjaacjena u'psa yu' e'nzsa Emausu shawendsaty pta'shtyi na'jĩna:—‍Isa, cue'shtyi jype'jsa' qui' ĩtyĩ yuuyujga atsa' Simonva uyca jĩte',
pbb	Tyajũ' judiuwe'sha' iiweech we'wena na'jĩty:—‍Naa dyuus yata's cuarenta y seis añutety tyajna jyã'j, atsa' indya' ¿tecj enterráa tyajya' ewuundyijíima'ng?
pbb	Isatj we'we': Ptsumée ĩtyi fi'nzewa'j en pa'jana jĩ'tj tyãa ena' ãchjíia'. Atsa' uusaawe'sha' Dyus Nchi'c we'weni's wẽse'jrra cytey yuusá' ĩtyi fi'nzewa'ja's ji'pjutyna.
pbb	Tyã'wẽ cielujũ quĩjrrava peecy andy ũus yaacynirrá's cytey yuuya' yuwe'tsmeetj. Andy Tata ma'wẽ yũucaatje' tyã'srráanatj cytey yuuya' yuwé'.
pbb	Simon Pedro' na'wẽc pas:—‍Cue'sha' ¿quim yacj u'juecytja'w? Indy yuurráa ptsumée ĩtyĩ fi'nzewa'ja's pta'shna ũsngu atsa'.
pbb	Naa pitstjẽ'ja' majuwe'shteva jiitja'w, atsa' isa Dyus caajni Cristo dyijvatsa', tyã'sa' tyãa quiwejuwe'sha' jĩni yuumeena jĩnaty we'we'.
pbb	Uysaarrava Dyus yu's jiimeesaTyajũ' Jesusa' tyãa pitstjẽ'ja's neeuni's jiyurra', qui' puuty uyrra' na'wẽc pẽjy:—‍¿Dyus Nchi'c quimteva jiingá'? jĩte',
pbb	Atsa' judiuwe'sha' tyajy tashte pcjaacjerra na'wẽty pẽjy:—‍¿Bagachpcach cue'shtyi caypumba'jna ũsya'vanga? Indya' Dyus tashu yuusa Cristorra', teejwend mpeeta'sh jĩte',
pbb	Andya' jiitj, indya' bagachteva andya's pasu'ng. Nava tyã'jĩna ãatetj wechá', ayte nasa ũsta' tyãawe'sh wẽse'jrra', andya'sa' Dyus caajni yuj yu'ne' sũjcajn.
pbb	Atsa' Jesus pucate ij u'psa' tupjirra na'jĩnac paapẽjy:—‍Jype'jsa, mpeeta'sh ¿quim indya's tyã'wẽ ajtserra ducjwa'jsana? jĩte',
pbb	Naa quiwetewe'sha' tyãa Espiritu's uyya' ãjameerra' jiyuya'va ãjameetyna, tyãasa jypa'gaya'va ãjameetyna. Nava i'cue'sha' jii yã'ji'cue, tyãa Espiritu i'cue'sh yacj ũsteva, sa' bagachteva
pbb	I'cue'sh cjuẽ'y andya's tyjityjmeei'cue, wejyva andytju i'cue'shtyi tyjityj. Sa' i'cue'sh mteeva u'jrra Dyus dyi'pte selpiina fi'nzecajntju neewe'we', atsa' i'cue'sh tyã'wẽ Dyus dyi'pte selpiina
pbb	Tyã'wẽ jiyuwẽena ũsni's Jesusa' jiyurra' pta'shcu:—‍Andy Tata tashna u'jwa'j ãjatsa', atsa' andya's uymeene'cue. Nava vite encjẽ' qui' uyuune'cue jĩnatj we'we atsa' ¿tyã'sna vá'cue
pbb	Jesusa' na'jĩnac pas:—‍Andya' ãaterrarráa iiwe'wetj nasa jyucaysa dyi'pte, judiuwe'sh pcjaacjenisu vite' dyuus yatte judiuwe'sh jyucaysa cshavyte Dyus yuwe's caapiya'jna. Andya' paatste yu'
pbb	Atsa' Pilato' na'jĩc:—‍¿Andya's quĩj yuurranga pasu'tsmée? ¿Jiimeevá'nga? andya' cluuste fyutscajn jycaajya'va ãjawa'jsatj, sa' tyã'wẽy caatyjweete'jya'va ãjawa'jsatj jĩte',
pbb	Tyajũ' Jose' Nicodemo yacj Jesus cacue's jyũna u'jrra', yaptyi tyãa yu'tse ca'ndnisa yacj, judiuwe'sh ma'wẽne'ta uusáa cacuety pendá' tyã'wẽytyi yũu.
pbb	Tyajũ' tyãa seena' susni's wẽse'jrra', nasa jyucaysa pcjaacjety. Sa' tyã'wẽ teechsa na'wẽrraj tyãawe'sh we'weni yuweju we'weni's jiyurra', wala cuj yajcyna neeyũuty
pbb	Israelwe'sh jyucaysa ew mjiyuwe: Naa Jesusa's i'cue'sha' cluuste caafyutsu'ji'cue tyã'snac Dyusa' Cristo jycaajwa'jsa vit.
pbb	Tyã'wẽ yũupa'ga Dyus tashte shawendrra i'cue'sh pcalpa'ga perdon mpẽjywe tyãa pcaltyi cjũcjni yuuya'. Tyã'wẽ yũurra' wechana ũswa'j ena's ji'pjune'cue,
pbb	Dyus yuwe's ũucjmée pta'shwa'ja's pẽyniTyajũ' Pedrowe'sha' tyjweeteníi yuurra', u'jty tyãawe'shtyi pi'cyna u'jusawe'sh tashna. Cyte pa'jrra', jyuca pta'shtyi judiuty jycaajsawe'sh ma'wẽ
pbb	Jerusalen peecu'jsuwe'shva nasa seena' wala pa'jty, tyãawe'sh ãtsa'saty pe'jrra vite' ech iiyamunisatyva pe'jrra, sa' jyucay nuycatyjinity neeyũ'.
pbb	Atsa' cue'sha' Dyus yuwe's caapiya'jwa'jrrá's tjengu'nja'w, Dyus yacj pu'vitumée puuty we'wena jĩte', jyucaysa tyã'wẽ yũuwa'ja's yajcytyi.
pbb	Cielurráa andy jycaajna ũswa'ja',Atsa' quiwe' andy chinda tyajwa'jrráa vitnisa'.Tyã'wẽte', ¿ma'wẽ andy ũswa'j yat tyajaqui'cue naa quiwete?¿Teech ajte andy jycaasewa'j andy vitnimeesa
pbb	na'jĩna:—‍I'cue'sh tyã'wẽ ãjani's andynava majwe, cyaj andyva dyictjesu peequinzeterráa maava Dyus Espiritu's jypa'gatyna jĩte',
pbb	Pedro tyãawe'sh yacj u'jrra cyte pa'tje', pe'jna u'jty uusáa ũsniga. Atsa' viudawe'sh jyucaysa ũ'nena pcjaacjerra pta'shtyi Dorcas nee ĩtyiy cmiisa umrra peesnity.
pbb	Atsa' qui' we'wec tyãa angela':—‍Iindy jytundni's ya'jytundrra, pelgatyi's mpaatj jĩte', Pedro' tyã'wẽy yũuc. Tyajũ' tyãa angela' qui' we'wec:—‍Atyja's jycaatsrra myuj andy e'stey
pbb	Pablowe'sh Pisidia quiwesu pecũjniPablo vite' tyãa yacj pi'cyna u'jusa yã'jrra barcote cjẽerra Pafos chjambu casejty Panfilia quiwete Perge chjambte pa'jya'. Nava Juan Marcos yu' Perge chjambte
pbb	Cyte pcjaacjeni ptsuute', judiuwe'sh wala cujsa vite' judiu ji'jmeerrava judiuwe'sh caapiya'jni's jypa'gasa Dyus yuwe's wala ew nwẽese'jrra', Pablowe'sh caapiya'jni's nwẽese'jsaty yuu. Atsa'
pbb	Derbe chjambte pa'jrra', Dyus yuwe ewte nviitwa'jsa's pta'shrra nasaty wala cnaytyi Dyus jĩi. Tyã'wẽ yũurraty shawend Listra, Iconio, Antioquía chjambsu iipa'j.
pbb	Tyãawe'sh yacj carta na'jĩna fi'jrra caajty:Jesus jycaajnisawe'sh vite' ancianowe'sh wechana yuwe cajatstja'w ayte ũssa yacjtjẽ'jwe'sh jyucaysa yã'jrra judiu ji'jmée vite nasa Antioquíate
pbb	Tyajũ qui' u'jrra', Filipos chjambte pa'jrra manz en ũsu'tja'w. Tyãa chjamba' romanowe'sh iiyamunisa wala jytujtjesa yu'c Macedonia quiwete.
pbb	Pablo' jycaase ensu' tecj qui'supcachcu Dyus libru ma'wẽne' we'we' tyã'sna caapiya'jna ũsu' judiuwe'sh pcjaacjeni yatte.
pbb	Tyã'wẽ uurrava qui' ĩtyi yuuc jĩni's wẽse'jrra', maaíi yu' weechtyi, naapcachja' vite we'werra':—‍Vite encjẽ qui' pta'shine'nga, tyagach qui' wẽse'je'nja'w jĩ'ty.
pbb	Jesusa' Dyus tashuj yuusa Cristo yuj yu'c, i'cue'sh ũytjasni tyã'sna i'cue judiuwe'sh jypumba jĩnac pta'shi', Dyus librute ma'wẽ fi'jni ũsna tyãa yacj caaja'nda'jna.
pbb	Judiuwe'sh atsepa'ga tyacue wala ñuswa'j en pa'tjeva, Jesucristo's een isa selpiina bagachteva i'cue'shtyi ũ'ne pety cjacj pu'chna nestju yu' quim yujnava iiwejch we'wemée.
pbb	Tyã' cue'shtyi puuty uyrra', Pablo jytundni's pẽjyrra peequíirráa chinda pety cuse yacj ya'jytundrra na'wẽc we'we:—‍Dyus Espiritu' pta'shi'c, Jerusalente judiuwe'sha' naa jytundni namu's
pbb	Pablo' sacerdote npiitstjẽ'jwe'sh vite' judiu ntjẽ'jsawe'sh pcjaacjesaty tjengrra', na'wẽc we'we:—‍Yacjtjẽ'jwe'sh, andya' ãchpcach Dyus dyi'pte jypumbatj sũjwa'j yu'sa' ji'pjmeetj
pbb	—‍Judiuwe'sha' andya's ewmeesa' jĩnaty pãatyjĩ'cje' tyã'sa' jycaajsa Agripa iindy dyi'pte ãate pta'shwa'ja's ji'pjurra' wala wecha'tj.
pbb	Agripa' na'wẽc we'we Festo's:—‍Tyã'wẽ tyãaíi Cesar paapẽyni wejy ewna jĩmeevatsa', naa pitstjẽ'ja's tyjweteya' ewna jĩc.
pbb	Naapcachja' barcote tjengsawe'sha' barco yatscjẽ vite tsam walaty ĩcjcjẽ acjetstja'w jĩnarráa barco le'chcuẽ's ĩcjcjẽ spaaquitstyi yu', tyãate cjẽerra casejna u'j wẽerra.
pbb	Romate pa'jna'va, soldau cpiitana' vite preesutyi' ducjcu cyte carcelte tjengsa npiitstjẽ'ja's, nava Pablo yu'sa' vite yatte fiic tyaj teech soldau tjengwa'jsa tyajrra.
pbb	Tyãa pa'gatey leya's jiipa'garráa ewte ya'neeyũ'tsme', atsa' macue leya's jiimeerrava ley jycaajnity caavya'ja'jsa yuurráa yuuwemée yuuwa'jsata'.
pbb	Ũusujrráa Dyusa's yaacypa'ga Dyus puuty we'weni' cytey yuuniAyteva Abrahana' na'wẽrráac yuu tyã'sna miiyajcywe: Abrahan vite' tyajy ji'jwe'sh jĩi Dyusa' puuty we'wec naa quiwe's jyuca
pbb	tyãawe'shrrarráa yamuwa'ja's. Nava Abrahana' leya's yaacypa'garráa tyã'wẽ Dyusa' yamuwa'ja's puuty we'weme', naasáa Abrahana' ũusuj yuurráac Dyusa's jyuca yajcy, tyãa pa'ga yuurráac ewngu
pbb	Adan ewmée yũunisa' jyucaysatycu ewmeecjẽ vitna pa'j, naapcachja' Jesucristo ew yũunisa' nasa jyucaysatycu yuuwemée ewsa vit.
pbb	I'cue'shva tyã'wẽy Cristo tashte utyaasá' uusáa na'wẽsai'cue, atsa' leya' uusa's jycaajya' ãjawa'jsame'. Atsa' ãchja' i'cue'sha' Cristo uurra qui' ĩtyi yuuc tyajy nasai'cue, Dyus yuurráana
pbb	Nava i'cue'sha' Dyus Espiritu's ũuste ji'pjrra', ewmée yũuya' yaacyni's nwẽese'je'tsmeei'cue, naasáa Dyus Espiriturrá's i'cue nwẽese'je'. Atsa' Dyus Espiritu's ũuste ji'pjmeesa' Cristo
pbb	meerra' infiernojuwe'sh seena'sa ma'ty yuu, nava Dyus peeygãanijũ' quĩj yujva tyujndeya' ãjameena, tyãa pa'gatey cue'shtyi jype'jsa Cristo Jesus nwe'wenisa yã'tja'w naa pa'ga.
pbb	Yuuwemeesa yuuya' Cristorrá's jypa'ganiÃchja' na'wẽ yũuni's miiyajcywe: Judiu ji'jmée vite nasa' yuuwemeesa yuuwa'ja's pacuesameerrava, Cristo's ũuste wa'lmée jypa'gasa yuupa'garráa
pbb	Dyusa' peeygãjrra tyjityjcu. Nava ew yũuna fi'nzepa'ga tyã'wẽ tyjityjme', naasáa peeygãjrra yuurráac ewmeesateva tyjityj. Atsa' ew yũuna fi'nzepa'garráa Dyusa' tyjityjvatsa', Dyusa'
pbb	Dyus leya' na'wẽc jycaaja': Ptamsayã'ja' vite yacj canzh pcal yuuwa'jme'. Nasa icjwa'jme'. Pesweewa'jme'. Vitety ĩshiina nuywe'wewa'jme'. Vitee jĩity cusa'j wẽena fi'nzewa'jme' jĩ'c. Atsa'
pbb	Cue'sha' teechsa na'wẽrraj vite nasaty pu'chna wẽt caafi'nze'jwa'j ji'ptja'w ewrráa yũuna, tyãawe'sha' Dyus yacj jweeíirráa chjãchja fi'nzeya' ãjacajn.
pbb	Corinto chjambte yacjtjẽ'jwe'shtyi wechana fi'jatstju, tyã'wẽy yacjtjẽ'j Sostenesva yuwe wechaacaja'c. I'cue'sha' Cristo Jesus yacj tyutemée fi'nzeya' utyaapa'ga Dyus luuchi'cue. Majũwe'shva
pbb	cue'shtyi jype'jsa Jesucristo yasena cysussa ũstyna tyãawe'sh yã'jrra ja'ndarraj tyajy tashte yuurráa fi'nzecajncu Dyusa' pa'ya. Tyãa Jesucristo' cue'sh jyucaysaty jype'jsa'.
pbb	Cristo cluuscjẽ uuc tyajy caapiya'jni's pta'shniYacjtjẽ'jwe'sh, andya' Dyus yuwe's caajiyu'jya' cytee pa'jrra', jiisa we'weni seena' zhichcuesa yacj pta'shna pa'jmeetj.
pbb	Nava tyãa yatte mjĩisa' ipyte chjavywa'jsa yacj váa mjĩina atsa' jyuca chjavyte', mjĩipa'ga dewenimée yuuna. Naasáa cytee mjĩisa yuurráa ewte neeyũuna, tyãa ipy walajũ ũpjna casejsa
pbb	Peecy njĩ'j npaasa yacj íirráa nyu na'wẽ fi'nzesaTeech i'cue'sh yacj pcjaacjesa' peecy njĩ'j npaasa yacjíirráa nyu na'wẽ fi'nzena ũsa' jĩnic ya'jiyu'. Tyã'wẽ fi'nzeni' pcal iiméj wala
pbb	Ma'wẽ yujva nyumeesa yacj canzh pcal yuuwa'jme'. Pcal ma'wẽsava ũsta', nava peecy cacue yacj yu' meec pcal yu'. Nava ptammeerra canzh pcal yuuna fi'nzesa' tyajy cacue's íirráac suwu', pcalte
pbb	Nava ptamunisa' pcalme', atsa' cna'sa ma'c ptamuuya' yajcy nava tyãava pcalme'. Nava ptamusa' naa quiwete ñuswa'j tjẽysa's pejca ji'pjutyna, atsa' tyãatytju ji'pjumeevatsa' sũju' andya'.
pbb	Ma'wẽta Jesucristo jycaajnisawe'shva tyãawe'sh nyuuty pe'jrra sã'jĩni fi'nze' vite' Jesus nyacj, Pedrowe'shva, atsa' andyrráa ¿quĩj yũurra tyã'wẽy yũuya' ãjamée yuuqui'tj?
pbb	Tyã'wẽy maa u'yva dyictje's ya'patjmée orãyna Dyus yuwe's pta'shna ũsrra', tyajy nmi'a's weechsa yuuni'. Tyã'wẽ ya'patjmeete', dycjasa's cwaaca'jni na'wẽsa'.
pbb	Dyusna selpiiwa'ja's Dyus Espiritu' nasa iisa fiyfiyrraj ũsniNa'wẽ Dyus Espiritu' nasa iisa fiyfiyrraj Dyusa's selpiiya' ãjawa'ja's ũsu'c tyã'sna pta'shya'vatj, atsa' yacjtjẽ'jwe'sh jypa'yacy
pbb	Selpiiya' ãjawa'j maarraj wejy tjaacue peejysatyna tyãaty mpaacuewe. Nava andya' tyãate jweeíirráa tjaacue peejysa's pta'shya'vatj.
pbb	Scuutyj ñiñ ma'c yuu meerra' fytũu ñiñ ma'c yuu nava uujte' tyãa ñiñíirráa ãate cãawa'jsame', tyãa ñiñte ũusrráa buchawa'jsa'.
pbb	Tyã'wẽ andy caapiya'jni's ew jiisai'cue tyãa pa'ga andya' e'nz us pa'jya' yuwe'nja sũjna yaacynitj ji'pju' i'cue'sh yacj wechana puuty uyya'.
pbb	Tyãasatja'w cue'sha' bagachteva ũucjmée Dyusrrá's chjãchja yaaqui'. Macue cue'sh cacuete chjãchjasa yu' ptsuuna u'juetsteva, Dyus yacj wechana fi'nzewa'j yu' jweeíirráac een isa chjãchja
pbb	isasarrá's pta'shna, Dyus pu'chni's caavya'ja'jna. Sa' atsewe'wesaty paswa'j ma'c yuu meerra' pcyuutste paswa'j ma'c yuu nava quĩjteva ewrráa paswa'ja'srráatj yajcyna fi'nze'.
pbb	Tyã'sna we'werrac Dyus librute na'jĩ':Ji'pjmeesaty wa'lmée wechana pu'chsa's tyã'wẽ ew yũupa'ga,Dyusa' peejymée ũsna nes yuuna jĩ'c.
pbb	Andya' we'weya' yu' ãjãtsmeene'tjca, nava andy ũuste yu' wala jiitj. Tyãasa íirráatj andya' i'cue'shtyi' ãate caajiyu'ju' andy jiyuni's bagachteva.
pbb	Ma'wẽne' yuu cacue ji'pj ma'c jyũna u'jni yuu, meerra' ji'pjmée ma'c jyũna u'jni yuu tyãa yu'sa' jiimeetj, Dyusrráa jiia'.
pbb	Tyã'wẽteva tyãa entey cue'sh cshavyte u'caty cue'shva yacjtjẽ'jwe'shtja'w jĩna ĩshiisa. Tyãawe'sh yu' Tito's caacircuncidaĩ'j wẽety. Cue'sh tyã'wẽ yũumeerrava, Cristo Jesus yacj
pbb	Tyã'wẽ leya's jyucamée nwẽese'pja'ga iiméj seena' yuuwesatja'w yu', tyãa pa'ga Cristoc cue'sh iiméj seena' yuuwesa pa'gate uu, ley castigãyni cue'shtyi nwe'weya'. Tyã'wẽ iiméj seena'
pbb	yuuwesa's castigãyni uuwa'ja's na'wẽc pta'shi' Dyus librute: Iiméj seena' yuuwesa's maava fytũucjẽ a'cyrra icjni yuuna jĩ'c.
pbb	I'cue'shtyi' circuncidãycajmeníi ley jycaajnijũ nwe'wenisa yã'ji'cue yuu. Nava tyã'jĩte', ãchja' leya' we'wewa'j ji'pjmeena sũjrra peecy ma'wẽva ewmée yũuna fi'nzewa'jme', wejyva vitety
pbb	Ãchja' naajũ' peena yu' quimva cuch yuuni peejymeetj. Cuch yuucajmeníi andya' Jesusa's selpisaatj, tyãa pa'ga pcyuuni cacuete sñal ji'ptju.
pbb	Cristo peeygãani iiméj seena' walasaTyã'wẽ Jesucristo Tata' nwe'wewa'ja's pjeu'jrra cytey yuupa'gatj andya' tyã'sa' peejyũcuerra wechana neewe'we',
pbb	Tyã'wẽrráa yũumée, Dyus Espiritu's pi'cyrra Dyus yacj yuurráa bagachteva puuty we'wena meswe, chjãchja fi'nzewa'ja's pẽjyna. Sa' Dyus yacj puuty we'wewa'ja's bagachte yujva pechcanamée
pbb	Sa' tyãa e'nz u'ytyi's yu'cypejcajn indyna neewe'wetstju, andy yacj mjĩi pu'chna u'jusang naa pa'ga. Tyãa e'nz u'ywe'sha' nyafíia' andy yacj Dyus yuwe's wala pta'sh pu'chtyi, Clemente vite' andy
pbb	yacj mjĩi pu'chsawe'sh yã'jrra. Atsa' tyãawe'sh yase' fi'jni yã'j ũsta' bagachte yujva uuwa'jmée ĩtyĩ fi'nzewa'j librute.
pbb	Tyãa pa'ga i'cue'sha' Cristo jĩiyã'jrra', tyajy jycaajni yuurrá's jyuca cytey yuuna ewrráa fi'nzerra Dyus yacj fi'nzewa'ja's jweeíirráa ew piyaane'cue.
pbb	Cristo's ũuste jypa'ganijũyã'ja', circuncidãyni na'wẽ yã'ji'cue neeyũ'. Nava peecy cacuetewe'shna circuncidaĩ'ty tyãamée, i'cue'sh ewmée yũuna fi'nzenijũ Cristo nwe'wenisa
pbb	Yattewe'sh maa yacjva jyuca ya'nwẽese'jna fi'nzeniNyuuwe'sha' i'cue'sh nmi'ty nwẽese'jwa'j ji'pji'cue. Cristo's jiiyã'jrra', zhichcue fi'nzewa'ja'.
pbb	Atsa' cue'sha' Dyus yuwe nwe'wewa'jsa's pta'shitsrra' yuwejurráa we'wemeetja'w, wejyva pta'shwa'ja's Dyus Espiritu pu'chte', tyã' ĩshiinimeena sũjnatja'w pta'sh. I'cue'sha' peecy jii i'cue
pbb	Tyãa pa'gatj andya' i'cue'sh pytjaa ñusni's peeygãaweete wantaĩmeerra pẽjyya' caaj Jesucristo yacj ma'wẽ fi'nzetsteva jiyuya', tyã'wẽme' echtjẽ'ja' pejca ewmeete cweete'jeváana atsa'
pbb	Nava Cristo quĩiwa'ja's jiimée chji'ndyte yu' ũsmeei'cue, tyãa pa'ga i'cue'sh jypa'yacymée ũsiyna Cristo' cpajcymeena peswée na'wẽ.
pbb	Cue'sh ewte neeyũuwa'ja's quim yujnava caajiyu'jnimeec ũsu'Indy yacj puuty uyya' dund yuwe'nja sũju'tj, nava meerra' jytjẽeyuuvá'nja sũjrra naa carta's fi'jatstju,
pbb	Naa quiwete ji'pjsatyi' mwe'we, ji'pjuwa'jrrá's pa'pchuna iiwejch yajcyna fi'nzecajmén. Tyã'wẽme' ji'pjunirrá's yaacyni' wala cyulsata', wejyva Dyusa'srráa yaaquityna, tyãa pa'gatey tyã'
pbb	Ãchja' Jesucristo' jycaajsa David ji'j uurrava qui' ĩtyi yuuc tyã'sna myajcy. Andya' tyã'snatj pta'shi' ewte nviitwa'jsa' jĩna.
pbb	Quim yujtyva atsewe'wewa'j ji'pjmeeta', puii jypacuena fi'nzewa'jsameeta' wejyva ũusuj jyuca ewrráa yaacywa'ja's ji'pjuwa'jsata' nasa jyucaysaty peeygãjna.
pbb	Indya' andya's namicu na'wẽ dyij yaaquitsrra', Onesimo's miipa'ga, andy pa'jvats ma'wẽ wechana jypa'gaqui'ng tyã'wẽ yajcyna miipa'ga.
pbb	Quĩjva jyuca tyãarrarrá's nwẽese'jwa'ja's vitngu jĩ'c.Dyusa' tyã'wẽ jyuca tyãarrarrá's nwẽese'jwa'ja's vit yã'jrra', quĩj yujva nwẽese'jwa'jsamée yu' nvijtme'. Tyã'wẽteva
pbb	Tyãa pa'ga wala jypa'yaquiga. Tyã'wẽme', i'cue'shva maaíi yu' iviituvá'cue Dyus yacj jycaasena ũswa'tje pa'jwa'ja's ji'pjrrava.
pbb	Tyãa pa'ga Cristo caapiya'jni nyafyte tjẽymeecuesaty pta'shtja'w tyãa yacjrráa fi'nzemée, jweeíirráa wala piyana u'jwa'j ji'ptja'w, shiingna fi'nzeya'mée. Nyafyte caapiya'jnisa yacjrráa yu'
pbb	Ley nviitnisa Aaron ji'j leviwe'shrráa tyã'wẽ nasa pcalsaty Dyus tashte cuutya'jya' ãjavatsa', vite caajwa'j peejymeene' yu', Melquisedecva ma'wẽga Aaron ji'tjewe'shmée yu' tyã'wẽysa.
pbb	Dyusa' qui' vite u'se puuty we'wewa'j ji'ptju jĩrra', yatsíiwe'sha' selpiime' jĩrrane' tyã'jĩ'. Atsa' selpimée yuuna pa'jsa' scjẽwwa'jsana.
pbb	Tyãa leya' nasaty pcal ji'pjmeesa vit-ya' ãjasaavatsa', na'wẽ pcalpa'ga maanzcuẽe usva tajcy icjna nestyi yu' tyã'wẽ yũuna nes yuuwa'j peejymeene' yu'. Tyãa pa'gatey pcalpa'ga tee dyi'j
pbb	Nava tyã'wẽ yũuya'mée i'cue'sha' nyafiitey fi'nzeni's miiyajcywe: nyafyrraj Dyus yuwe's jypa'gatsrra', wala pytjaa yuui'cue tyacue wala tjẽysa pa'tjeva.
pbb	Moises neywe'shva Dyusa' nwe'wena sũjwa'ja's ũuste ew jiirraty tecj a'te uta Moisesa's sũtj, luucha' wala zhichcue yu'ne' tyãa pa'ga. Macue Egipto quiwete jycaajsa yu' icj caatjeva icjmeeta'.
pbb	Cue'sha' nyafíi ũsni yata's nvijtrra, chjamb bagachte yujva ptsuwa'jsamée ũsna tyã'sna pacuena ũstja'w, naa quiwete' bagachte yujva ptsuwa'jsamée chjamb ji'pjmeetja'w naa pa'ga.
pbb	Dyus yuwe ma'wẽ jycaatje' cytey yuusaarráa Dyus yacj fi'nzesa'Tyãa pa'ga andy yacjtjẽ'jwe'sh quĩjva pta'shni ewsa yu'sa' bagachteva wa'lmée jypa'gaya'rráa meswe. Nava we'wewa'j yu'sa' ũus
pbb	Ãchja' ¿jiyungá'? Abrahana' ãate caavya'ja'cj Dyusna yaacyni's sa' yuwejurráa Dyusna yaaqui'tj jĩmée, Dyusa's ũusuj jyuca yajcyrra ãate caavya'ja'cj.
pbb	Dyus tashte mutyaawe, atsa' tyãava i'cue'sh yacj utyaana. Pcalsawe'sh, ewmée yũuni cusety miiyaatewe. Tyã'wẽy Dyusa'srráa yajcymée e'nz jwend yaacysa i'cue'sh ũusa's miiyaatewe.
pbb	SAN PEDRO CARTA NYAFYTE FI'JNIVite quiwesu u'p-ya' u'jsaty Pedro fi'jniAndya' Jesucristo jycaajnisa Pedro yaasetj. Naa carta's fi'jatstju vite quiwesu u'p-ya' u'jsawe'shtyi, Ponto, Galacia,
pbb	Tyã'sna we'werrac Dyus librute na'jĩ':Yat tyaajwa'j cuet tyjityjnisa iiméj ewsa nviitutstju Sion judiuwe'sh quiwete,Atsa' tyã'sa' maava jypa'gasa' jypumbasáa yuumeena jĩ'c.
pbb	Tyã'wẽ Dyus jytjãasnite ñuswa'j en ji'pjurra', ñusmée fi'nzewa'ja' peecy ũustyi Dyus cusete neewe'wena. Tyãac cue'shtyi taqui'j na' tyãaíirráa nwe'wena.
pbb	Jesucristo tyacue seena' walasa's uysáaCue'shtyi jype'jsa Jesucristo quĩjteva jyuca ãjasa shawendna quĩiwa'ja's pta'shtja'w tyã' ũus yajcyrra ĩshiinisameec yu'. Tyãa pa'gatey cue'sh yafyju
pbb	Na'wẽ yũuwa'ja's cjuẽ'y mpa'yajcywe. Nmej en yuutste', nasa casejetyna tyãawe'sh cacue pcal yũu wẽenirrá's nwẽese'jrra Dyus jĩi yu'sa' atsesa.
pbb	Maava Dyus jycaajnity cytey nwẽese'jena tyã' Dyus peeygãani's ũuste jyuca ji'pjsarra tyã'wẽ yuuna. Tyã'wẽ yuurráa Dyus yacj fi'nzena ũsne'tca'w sũjwa'ja's ya'ji'pjuna.
pbb	Tyãa pa'ga maava Jesucristo yacj fi'nzesa' pcalte fi'nze'tsme'. Atsa' maava pcalte fi'nzesa' Jesucristo's iiuymeena, sa' tyãa ma'wẽsateva jiimeesarra tyã'wẽ yuuna.
pbb	Quim yujva Dyusa's uysa yu' meetyna. Nava cue'sha' puuty ya'peeygãjna fi'nze'nja'w atsa' tyã'wẽ yũute', Dyusa' cue'sh ũuste nes yuuna, ats yuurráa cue'shva tyãa na'wẽy ew peeygãasa
pbb	Ĩshiina fiy caapiya'jsa ũsta'Cue'shtyi na'wẽ Dyus nwe'wec tyã'srráana wejy ãate caapiya'jna fi'jya'vatj yu' i'cue'shtyi. Nava tyã'wẽ yũumée fiy yu'cypejwa'cj casej tyã'sna wejy dund
pbb	fi'jatstju i'cue'shtyi neewe'wena, na'wẽ Jesucristo's ũuste jypa'garra nwẽese'jwa'ja's caapiya'jni yuuc tyã'sa' jypa'gayã'jrra', wej yujva yu'ptjejcajmen.
pbb	Cue'shtyi nwe'wesa' ma'wẽ yũuwa'ja'sva ãjãwa'jsa we'werra': Andya' naa quiwe meetey ũsyã'tj yu', sa' bagachteva nes yuuwa'jsatj ptsuwa'jsamée jĩ'c. Tyã' nyafíiva tyãac yu', sa' ãchva
pbb	Tiatira chjambtewe'shtyi pta'shniDyus luuch Tiatira chjambtewe'shtyi jype'jsa Dyus angela's na'jĩna mfi'j: Dyus Nchi'c yafy ipy beeni na'wẽsa ji'pjsa tyajy chinda tsam na'wẽ cuentetesa ji'pjsa
pbb	Andy peeygãanisatyi's juuna'tj we'wena yu'cypeje' jyucaysaty. Tyã'wẽ Dyus yacj chjãchja fi'nzeya', pcala's nvijtrra Dyus tashte mishawendwe.
pbb	Atsa' tyã'wẽ wẽse'jrra', tjengrra uytju teech jimba chijmesa's, cytee a'jsa yu' cusete ũpanisa arco yaasesa'scu ji'pju'. Tyajũ' tyã'sa' teech coronac ũsni yuu, atsa' tyãa yu' quĩjteva
pbb	Tyãasa Dyus jycaajna ũsni tashte ũsta', en ma'c yuu meerra' cus ma'c yuu nava bagachteva selpiina nes yuuwa'jsata'. Atsa' cytee jycaajna u'psa yacj ũssa' quĩjte yujva peejymée fi'nzetyna.
pbb	Tyajũ' tyãa angeleswe'shtyi'sa' tyjwetenity yuu, nasa naa quiwetewe'shtyi puupyãjn ãatuw icjcajn. Tyã'wẽ yũuwa'jsa ne'ta pjeu'jni ũsu', quĩj ora, maa ente, quĩj a'te, maa añute tyã'wẽ
pbb	Tyã'wẽ yuutspcachja', seena' wala ejnd u'jrra tyãa chjamba's ma'wẽ yu' suwrra ejy jyũna u'cj, atsa' siete mil nasaty uu tyãa ejnd u'pja'ga. Tyã'wẽ yũute', nasa neeyũusa' iiméj seena'
pbb	Sa' Dyus luuchtyi ajtserra guerra'sva vit caajnic yuu cnaypcach. Tyãasac naa quiwete jyucaysawe'shtyi jycaajwa'jsa yuu, nasa ma'wẽsava maa chjambuwe'shva fiyfiy we'wesava jyucaysaty.
pbb	Dyus angela' naa quiwete uva's jyuca ujnderra pcjacjcu, sa' teech ajterrarráac jyuca ãsh cytee cu'sya'. Tyãa yu' Dyus castigo' na'wẽ seena' yuuwa'jsa' jĩnisac yu'.
pbb	Naapcachja' cielujũ cuetumba nasaa cajcuecjẽ ũshity seena' walasa pajnz arroba ãj dujsa. Atsa' tyã'wẽ seena' yũute', nasa yu' jweeíirráaty Dyusa's atsewe'we', tyã'wẽ castigo seena'sa's
pbb	vyuu bej, vyuu chijme, cuet zhichcue wala pa'gasa, tela zhichcuesa iiméj pa'gasa, fytũu wẽt putasá, marfil zhichcuesa, fytũu ewsa wala pa'gasa, bronce yaasesa, hierro yaasesa, marmól yaasesa,
pbb	Sa' ũ'wene'cue uusaawe'sh chich, jycaajsawe'sh ma'c yuu, npiitstjẽ'jwe'sh ma'c yuu, nasa iiméj jytujtjesa ma'c yuu, jimba uuniisa ma'c yuu, jimbate a'jsa uusaawe'sh ma'ty yuu, patron ji'pjsa ma'c
pbb	yuu meerra' patron ji'pjmeesa ma'c yuu, le'chcuesa ma'c yuu walasa ma'c yuu nava tyãaty jyuca pcjacjrra mẽ'we jĩnac we'we.
pbb	Sa' tyãa chjamb peecu'j yu' cuetrrarráac upjni yu', wala ẽete jyu'j umnisa, sa' doce vitycu ji'pju'. Sa' tyãa vity iisa teech angeltyi ũsu'. Tyãa vitysu yu' Israel ji'j docesawe'sh yasety
pbb	Nava canzh ewmeesawe'sh, dyijyuuna fi'nzesa, canzh pcal yũuna fi'nzesa, nasa icjsa, Dyus ĩtyĩmeesaty neewe'wesa, quĩjteva jyuca ĩshĩiwa'jrrá's yajcyna fi'nzesa tyã'wẽ yũusawe'sha' u'caya'
