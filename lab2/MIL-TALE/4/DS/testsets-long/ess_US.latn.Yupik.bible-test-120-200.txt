ess	<font color=teal>Pinilghiit Ungipat Jesus Christ‑ameng Ayuqelghiit Matthew‑m Igaqegkii</font>Sivunghi Jesus Christ‑amUkunguut nengllugutet, sivunghi Jesus Christ‑am. Tagikaaguq David‑em
ess	‘Elpek Bethlehem, Judah‑melnguq,igleghutisteyaggiitneng Judah‑m ukavantelleghpigaanghituten,qayughllak elpeneng taginaqnguuq igleghutista,igleghutiyaghqaq yumneng Israel‑eghmiineng.’”
ess	Jesus Apeghtughilghii QemimiJesus‑em esghaghluki yulghuteghllaget maligullghiit, qemimun mayughluni aqumegkaq. Maligsaaghtemi takulaghaasatni,
ess	Pellghututesnanilleq“Nagaquqaqaghsi whaten pilleq,‘Kitum alngunak nuliini pegtekumigu, igangllaannakanga kelgutusighqameng pegsimaniluku.’
ess	Nanghiiqullengestegpenaamta,iwernga yugulikut taagken Seghleghmeng.Ataneghpagulleq, aghtughyaghqaanghilleq, nighughqelleq,elpek pikaten quunperugllak. Amen.’
ess	Jesus‑em nagalluku saghiighayukaq, enkaam yuget maligullghiit ellminun pikii, “Ipa ungipaatamsi, nallaasigatunga kitumeng alngunak Israel‑eghmiimeng, uutun yugtun ugpeqineghtutkalghiimeng.
ess	Liigikesnaqamsi Ighnegha Yugem seghevutilleghqalgutanga seghleghqelleghmeng nunami whani.” Enkaam uniiqaq yuuk pikaa, “Makelluten, allighan tuguluku, aglaa!”
ess	Esghaghluki yulghuteghllaget nangllegyagutkii, qayughllak seghleliighngaghllaget, kayutngunateng; penniighestun penniighnightengilngughestun.
ess	“Enkaam alikegpenaki yuget tuqutikayuget yugusighhiinaghmeng iwernga tuqutinaanghitut unguvasimeng. Itupill alikiteggu Kiyaghneq, qayughllak hell‑mi naafqiiyaghqaaguq tamaghhaagkeneng
ess	“Maaten kiyaghlleghhit yuget samun uspunnaqsingi? Taghnughhaaghestun ayuqut aqumuulluteng akilpegaghvigni, naghaalgutmeggnun akilghuullghiit whaten,
ess	Jesus‑em Naangallu AnglegutangilluPaninang Jesus‑em aleghquumaluki yuget, Jesus‑em naangallu anglegutangillu kaalluteng manughami aleghqughyukaat.
ess	Taawanguq Canaan‑eghmii aghnaq. Jesus takukaa akilghuumaghmi, “Kaay Ataneq, Ighnegha David‑em, nangllegyaguteqeghtinga! Panika tughneghaam iitghumaa, seghleghwaaghuuq.”
ess	Peter‑em Jesus, Christ‑angunikangaTaagken Jesus kaasami tunganganun Caesarea Philippi‑em, aaptekii maligsaaghteni, “Yuget kinanguniiqatgu Ighnegha Yugem?”
ess	Pikaa, “Ataneq, ighneqa nangllegyagutaghtigu! Sayugpagtalguuq, elngaatall ikfiqnguuq. Awen kenghegnun uullghaghtaquq nalighmeng meghquutaquq.
ess	“Ipa ungipaatamsi, sangwaa alngunak asightekufsigu nunami whani, asighsaghqaaguq qilagmillu. Sangwaa alngunak itemuskufsigu nunami whani, itemusaghqaaguq qilagmillu.
ess	Jesus‑llu TaghnughhaatluTaagken taghnughhaat tagitkiit Jesus‑mun saafluki yughaatkesqelluki. Taawanginaq maligsaaghtet ineghtekiit tagitistengit taghnughhaat.
ess	Iwernga yugem pikaa ataasiq, ‘Nagataghten, ilakumtaamni, puughhneghitamken. Itagnaqegkaqan qepghaghnaluten ataasimun denarius‑mun.
ess	Yulghuteghlaget Jesus‑em sivunganilnguutlu kingunganilnguutlu akilghuutkat,“Usuqnaghhalek Ighnegha David‑em!Kiyaghneghem quyasligu tagilghii aatghakun Atanghem!Usuqilleq qilagmelngughmun!”
ess	Sadducees‑et Anagniilqavigighnaqutkegkangat JesusTawani aghneghmi Sadducees‑et aapsaghtuqaat Jesus. Tamaakunguut ugpeqingigalnguut tuqukat unguvaghtekayugutangi.
ess	Jesus‑em Piniqellgha Jerusalem‑emun“Kaay, Jerusalem, Jerusalem! Tuququqaqaten uuknaliqistet, milughpagaataghlukillu tuququqaten kayagtekanka elpenun. Uglaapiglluku qerngughsugaqsaghanka yugten
ess	Chief priest‑et saghnatkelluki manit pikat, “Liilightuusamnni ukut manit kanaghsaghqaanghitut manilghutaanun Temple‑em qayughllak llivikuusaqegkaagut tuqutusighqaaluteng yugmun.”
ess	Enkaam lliveghmun aglaghluteng maghqalluku nalluniiqaat uyghak qelpeghhnayukatgu. Taagken qelghutkaat pilluwaghtenun kelengakesqelluku.
ess	Paaptaayeneghmeng taaqsatni Jesus‑em tawaninginaq esghaqii qilaget qelpelghiit, Agleghnalghiiklu Taghneghak ukilghiik ellminun dove‑etun ayuqlutek.
ess	Jesus‑em Naallghuskanga Yuuk Leprosy‑lekYuuk leprosy‑lek tagiluni Jesus‑mun manungakun segesqughlluni nangllegsipiglluni pikaa, “Piyukelqegkuvgu naallghutaghtinga ukmangiightesqellunga.”
ess	“Kina alngunak iteghnaanghituq iknaqelghiim yugem mangteghaanun wayaghteghnaluki saghyangi. Sivukluku iknaqelghii yuuk asighqaghlluku, taagken wayaghteghlleqii saghyangi.
ess	Jesus‑em allameng saaftekakek yugem iiskek. Maatenllaam yuuk esghaannaqeghllagyalghiimi, qemall esghaasagunneqigtuq whateghlluwaaq.
ess	Yulghuteghllaget akulngitneng yugem kiimsiqaa, “Apeghtughista, ighneqa tagisaghaqa elpenun, qayughllak ilumikun tughneghalguuq. Taam tughneghaam akuzisigataa.
ess	Iyegpek seghleghqestekangaten, ipugnaken! Pinighataghaghnayaghtuten Ataneghpagullghanun Kiyaghneghem iitquvek inglupigaghmeng iiskelluten, inglugtun iyelguluten hell‑mun miluutelleghqaghpeneng.
ess	Apeghtughikayugem Liilightuusaneng Jesus pikaa, “Apeghtughista, elqughaghtan! Ipanguuq taana pillghen, Ataneq taananginaghhaaguq Kiyaghneq, alla avangituq kiyaghneghmeng iwerngaqun ellnga.
ess	Tawaten piyisteng elngaatall efquqegkaat, akeqegkaatlu manililleqniluku. Enkaam Judas pilleghqangnaqutkegkaq uveghpagunnaluku.
ess	Pingayiitkun takuluki pikii, “Taawa qavaawaqetsii, meghnaaliiqetsii? Tawatenꞌngam! Taawa aflu kaatuq, Ighnegha Yugem uveghpagusaghqaaghtuq seghleghqestenun.
ess	Yuget naghughlleghhiit naasquteng ufsugusimiita legasiighwaatkegkaat Jesus, “Seghleghhalek, elpek! Temple‑a naafqelluku nekefsaghqaqngukuvgu pingayut aghneghet atughluki,
ess	Jesus‑em Aliighvikegkek Maalghuk MaligsaaghtekTaam kingunganeng Jesus‑em allanguluni aliighvikegkakek maalghuk maligsaaghtegni, navek pimalukek.
ess	Nighuguuq Gentile‑enun liigikestilghii Kiyaghneghmeng,ellnga apalluqluku yugten Israel‑eghmiit quulvallengeghllagllequt.”
ess	Tughneghaam seghleghqesnaqutkegkaa 40 aghneq. Tamaani aghneghni Jesus neghumangilnguq. Taakut aghneghet kingungitneng iyataghllakaq.
ess	Ilangita yuget tagitkaat ellnganun uniiqaq yuuk allighaakun. Mangteghamun itghutfigkameng ivaghikat, Jesus‑em manungakun llinaluku.
ess	Taagken Jesus‑em pikii, “Aaptaghllamsi, Liilightuusamta sasqinkut Sabbath‑mi? Pinitun pisqinkuut nalighmeng seghletun? Yugulighisqinkuut unguvalleghmeng nalighmeng tuqutisqinkut?”
ess	Taagken Jesus‑em ungipaghaatkii; “Ayaakam yugem maghyaghqughlleqaguu ayaakaq yuuk? Maghyaghququmigu laagwaaghmun kalefkagtaallequk.
ess	Yugek kaallutek Jesus pikaak, “John‑em Paaptaayestem kevgaqiinkung aaptesqelluten whaten, ‘Elpengwaa taginaqnikaat, nalighmeng sighimakeltegguu kina alla tagiyaghqaq?’”
ess	Taagken Jesus‑em aaptekaa, “Kinanguzin?” Kiimsiqaa, “Aatqaqa, ‘Uglaghllak!’” qayughllak tughneghalghuteghllaget iteghukaqegkangat.
ess	Pikii, “Uglalghiim yugem ugpeqsugaqiit Pinilghiit Ungipat. Tamaakunguut usputngalghiit nunivagseghanun unataghyaqleggiinaaghtekat. Taawanginaq palapigtut qepghaghtet. Enkaangam yughaghtek
ess	Iwernga Kiyaghneghem aghtughyaghqaanghillghakun aanesquungukuma tughneghaghneng, taawa taam ipapighqaa Ataneghpagullgha Kiyaghneghem kaasimaaq elpesinun.”
ess	Enkaangam aghneghni maaten kiyaghlleghhiit aghyuughyaghqaagut apalluqluki sivunghita tuququqaqegkangit qamaglluki uuknaliqistet nunam ulimayuwhaallghaneng,
ess	Liisimakisighwaalghiini elpesi! Nunamllu qilagamllu nekegnegha esghaneghpesigu, eslam natetulanga liisimakaqaghsi. Sanganꞌngam liisimaksunghisteki maaten sangwaat sallghet sameng pisiitangi?
ess	Iwernga pilaataghlleqiisi, ‘Ungipaatamsi, nallukamsi, nallukaqallu naken pingutsi. Iqillaghaatek whangamneng elpesi seghletun pisteni!’
ess	Qenwatlu liisaaghaqaq, ‘Paneghniqumalunga maani, qamaglluteng atama akileghtughluteng qepghaghtengi neghaqut kepsuulluteng, masisu siiptiigaqut!
ess	Iwernga Jesus‑em pikii, “Elpesi pinighsugningllaghaqusi yuget esghaamanghitni, iwernga Kiyaghneghem liisimakiisi ipa natetulesi ilugpesigun. Sangwaat yuget megnukegkiit satngunghitut Kiyaghneghem
ess	Esghaghyamiki pikii, “Aglaghtek priest‑enun yuvghiighesqellusi.” Igleghsimaluteng naallghutkat, ukmangiitkat leprosy‑meggneng.
ess	Kiyaghneghem nallghusaasaghqaqii nakmikegkani yughalghiit aghneghtuumaan, unugtuumaan. Kiyaghneq sukangisigatuq kiimsighilleghminun.
ess	Taagken nekevghallghiit tawani, pikii, ‘Tuguluku ellnganeng gold‑a coin‑a tuuniteggu qepghaghtemun qulaghyak coin‑elegmun.’
ess	Iwernga, ‘Yugneng pingunikumteggu’, qamaglluteng yuget milughpagaataghlleqiinkut, qayughllak ugpeqngukangat John uuknaliqistenguniluku.”
ess	Tawani unguvalleghmi yaqulgestun ayuqsaghqaagut tuqunaanghitut. Avaqutaqii Kiyaghneghem, qayughllak tuqulleghmeng unguvaghtekaagut.
ess	enkaam mangtegham yuga pinakesek, ‘Apeghtughistem aaptaaten, malighsaaghtekullghiini natungaawa neghvigkaghput Passover‑mun?’
ess	Tawaninginaq Andrew anglegutminun Simon‑mun aglaghluni pikaa, “Naalkumaaghpung Messiah.” (“Messiah” whaten pisiiguq, “Christ‑a”.)
ess	Ipa piimsi, pilleghqaq uka taginguuq, whaa kaasimaaq, tuqukat nagaqughlleqaat menga Ighneghan Kiyaghneghem. Tamaakut nagaquullghiit unguvallequt,
ess	Simon Peter‑em kiimsiqaa, “Ataneq, kitumunꞌngam pilleqesta? Elpek akuzitegpek aapghaqaa naten allgeghutelleghqaq kenlengilngughmeng unguvalleghmeng.
ess	Iwernga whangkuta liisimakaghput taana yuuk naken pingutanga. Christ‑apik tagikan, kitum alngunak nalluksaghqaqaa naken pingutanga.”
ess	Jesus‑em kiimsiqii, “Ipa ungipaatamsi, kina alngunak seghleghqengngalghii, seghleghqelleghmun qepghaghtelaaghestun ayuquq.
ess	Jesus‑em Akuzitkegkanga AyaangalleqJesus‑em nagaquqaa ayaangayalghii yuuk aanesimaniluku synagogue‑meng. Enkaam ivaghluku naalkesamigu pikaa, “Ugpeqsigu Ighnegha Yugem?”
ess	Liisimakaqa quunpeng nagaqughaqaghpenga. Iwernga tawaten piinga yuget uvitemnilnguut apalluqluki, ugpeqesqelluku elpenun kayagtekaatka.”
ess	Taakuk Kayutek Taghneghaaguk apeghtughlleqiisi Kiyaghneghem ipapillghaneng. Nunam yugan tuguklighnaanghitaa qayughllak esghiigalkanga talwa nallukegkanga. Iwernga elpesi liisimakaghsi qayughllak
ess	Elpesi nakmikumangitaghpesinga, whanga nakmikegkaqamsi, qepghaqalitamsillu. Enkaam aghulaqlusi piitesqughtek, piitesqulleghsi nagneghasqesuwaqa. Tawaten pikufsi Atam tuunelleqiisi sameng alngunak
ess	Jesus‑em liisimakegkangi aapsukangat enkaam pikii, “Elpesineng aapqughwaaghusiqestegguu sameng pitka whaten pillemkun, ‘Qantaghaqun esghaghnanighlleqaghpesinga iwernga mulugpenasi
ess	Jesus‑em kiimsiqaa, “Yugtuqami akuziiqunga. Quunpeng apeghtughiiqunga qamaglluteng Jews‑et qerngughutfigitni, synagogue‑ni, Temple‑millu. Sangwaa alngunak aksaqluku akuzitkigataqa.
ess	Pilate‑em aaptekaa, “Aleghqughyunghisingaa? Liisimakenghisiguu itemutesqennayaqemken, nalighmeng qaquuriisqennayaqemken?”
ess	Taakuk yugek aghulaqulluku Jesus‑em yugusii tepengllaghqumaan iimgutkaak qiipaghaghqun. (Tawaten Jews‑et lliivghaqegkangit yuget tuqukat.)
ess	Nagaquusameng sulugllagmeng uplegutkiit ugpeqat qerngughfigitnun. Kaasalghiimeng nakumiistun ugpeqat akuziteghllaguftut repall kukriqutkegkiit.
ess	“Ungipaataghllamsi qamagllusi Israel‑eghmiini, Kiyaghneghem ipapestaaq nakmikegkaqaa Jesus Atanghulukullu Christ‑angulukullu. Taananguuq Jesus qaquuraqaghsi!”
ess	Tamaaken apalluqluku avuteghqellusi, seghleghqennanighlusi qiivitek Kiyaghneghmun. Ugpeqiteggu Ataneq enkaam sangiglleqii seghleghqellesi.
ess	Ugpeqat Yughalghiit TetugnanighnalutengPeter‑enkuk John‑enkuk aanesistek aglaqak ugpeqaalgutmegnun. Ungipaqak chief priest‑etlu siivanlleghetlu pillghitneng.
ess	Enkaam Jerusalem‑emun qantaghanlengughneng nunaneng tagilaghaatkaq yulghun Jerusalem‑emun. Qinuyugtiitengllu tamaakutlu tughneghalget ilumegteggun tagitkiit apostle‑enun, enkaam qamaglluteng
ess	Sivunemta nulaghllallghit apalluqluki umiilgem peghqiniqulluki ikfiqestekii sivuneput, talwa taghnughhaghhiit aanutestaqluki pikii tuqusqelluki.
ess	Enkaam apostle‑ek pikakek, “Tukfighiighllanga aghtughyaghqaanghilleghmeng whangallu saaftekumki yuget allgeghutesqelluki Agleghnalghiigneng Taghneghagneng.”
ess	Peter‑em yataaghqelluni maligtekakek. Kaasan qemtamun mayuutkaat. Legan iteghtuq ugingighat qiyamaghmeng kanglluqaghlluku kelguvikegkaat aatkaneng Dorcas‑em ulimaaghaneng.
ess	Taagken yaqulgem pikaa, “Pilugugluten kaamgegken aatikek.” Peter pisqellghatun pikaq. Yaqulgem pilaataqaa, “Qaasligken aallukek maligtinga.”
ess	Paul‑enkut Antioch‑ellghiit Pisidia‑melngughmunPaul‑enkut igleghalgutkullghiit angyaghpagkun igleghtekat Paphos‑meng, Perga‑mun Pamphylia‑melngughmun. Tamaanlluki John Mark‑em
ess	Aanleghaasameng Jews‑elghutetlu, Gentile‑elghutetlu maniguutkayuget Kiyaghneghmun Jews‑estun, maligutkat Paul‑enkugnun Barnabas‑enkugnun. Apostle‑ek kayemegkiik kiyaghtekestiisqelluki
ess	Paul‑enkuk Barnabas‑enkuk Uteghnillghak Antioch‑mun Syria‑melngughmunPaul‑enkuk Barnabas‑enkuk ungipaqikak Pinilghiineng Ungipaneng Derbe‑mi enkaam uglaq maligsaaghtengughtekaq. Taagken
ess	Elkegnekun tuyuqiit latat whaten igaqegkat:“Whangkuta apostle‑enillu Elder‑enillu lataaqukut Gentile‑enun ugpeqaalgutemnnun Antioch‑melngughnun, Syria‑melngughnun,
ess	Taagken quutkun kaatukut neghllagmun Philippi‑mun Macedonia‑melngughmun Rome‑eghmiit nelikiitnun. Qafsinat aghneghet tamaantukut.
ess	Paul piiqelleghmitun synagogue‑mun pikaq. Pingayuni Sabbath‑eni Paul‑em liigikesnaqutkegkii yuget Christ‑ameng Akuzitetgun Igaqegkatgun.
ess	Nagalluku Paul‑em aapqanga yuuk unguvaghtesimaniluku tuqulleghmeng, ilangita legasiighwaatkegkaat, iwernga ilangita pikaat Paul, “Wataqaaghaq nagasuwaghput alla apeghnaqegkuvgu.”
ess	Qepghaatkaqaqa Ataneq qusevegtepigllunga, qunituumaghmallu qaywa Jews‑et seghleliighqeghllagngaatngallu, tuqunnaqutkeghngaatngallu.
ess	Whangkunnun tagiluni Paul‑em tafsinga iikluku asighqelluki iteganillu iiggenillu piinkut, “Agleghnalghiik Taghneghak piik, ‘Jerusalem‑emi tafsim uum yumanga Jews‑et asighqesaghqaqaat,
ess	Paul‑em qiivluki agghistet pikii, “Jew‑lgutemni, aghneghmun whavek kenlanga seghleghyugutangitunga kiyaghtellemni Kiyaghneghmun.”
ess	Tawani pilleghmi Felix neghyunguyalghii Paul‑mun manililleqniluni pegtekumigu. Tamaaken apalluqluku tagsiqlighaqegkanga mulutegpenaan aleghquunnalutek.
ess	“Umiilegmi Agrippa‑mi, aghneghmi whani elngaatall aneghneghtunga sivugpeni mesighaghnaqelghiinga Jews‑et anaggutelqennikangitneng,
ess	Angyaghpagem yulaaghi anagnaqegkat sivuyaga angyaghpagem uyghiitelighnaqesighwaaghutkelluku, angyaghhaq meghmun ateghtekaat.
ess	Tamaakut nagataghesnalghiit Liilightuusaminun, Kiyaghneghem nallghusiigatii elqughutngalleghminun. Iwernga qaatkullghiit Liilightuusaminun nallghughqaqii elqughutngalleghminun.
ess	Kiyaghneghem Akequsaa Tamaghhaanun Ayuquq UgpeqillelegnunKiyaghneghem akeqegkaqii Abraham‑enkut kingunqullghiit iingunaghhaan nuna ellngitnun pagilleqniluku. Akequsaqellghitaa taana Abraham‑emun
ess	qayughllak qaatkegkangi Liilightuusat. Itupill Kiyaghneghem akeqegkaqaa qayughllak ugpeqegkanga enkaam Kiyaghneghem tugukliqaqaa elqughutngaluku.
ess	Apalluqluku Adam‑em ataasiq seghleghqellgha, Kiyaghneghem nanqigtekaqii qamaglluki yuget aghyuughyaghqaaluki. Tawateghpigaq apalluqluku Christ‑am ataasiq elqughutngalghii pillgha Kiyaghneghem
ess	Ugpeqaalgutemni, elpesillu itemumaasi Liilightuusaneng qayughllak tuqukaagusi Christ‑ami. Tamaaken apalluqluku Christ‑am pikiisi. Ellnganguuq Kiyaghneghem unguvaghtekaa tuqulleghmeng, whangkunnun
ess	Iwernga elpesi igleqataqngunghitiisi yugusighpesi piyukellghan. Igleqataqngwiisi Kiyaghneghem Taghneghagkenka, qayughllak ipa kiyaghtengngulghii ilugpesini. Christ‑am Taghneghakek
ess	Talwa sangwaat qulemnni nalighmeng asimnni. Ulimaaghmi iqitestiyaghqaqraggiituq whangkunneng Kiyaghneghem piniqellghaneng Christ Jesus‑kun Atanemteggun.
ess	Israel‑eghmiit UgpenghitellghatSamengꞌngam pilleqesta? Gentile‑et, ellmeggneng nallghusaghnaqutkumangitut Kiyaghneghmun, iwernga Kiyaghneghem nallghusaqaqii elqughutngalleghminun apalluqluku
ess	Kiyaghneq nakmiighumakumi nangllegyulleghmikun, taawa nakmikellghitii pinitun pillghitgun. Tawaten nakmikumakumiki, taawa nakmikellghitii nangllegyulleghmikun.
ess	Igaqngaat Liilightuusani whaten,“Gelgaghniighpenang, Yugtaghpenang, Teglegpenang, Qiliiqetiqegpenang.”Qaatkelleqaten taakut qelghusat, alngunaklu qelghusat, qaatkegkuvgu una
ess	Taagken Kiyaghneghem piyukelqegkagu, elpesinun pillequnga quyallelighllaglunga, enkaam pinighyuuggneqigllequnga laalighfikumalusi.
ess	Lataaqunga Kiyaghneghem ugpeghtengitnun Corinth‑melngughnun, Kiyaghneghem aaftekaanun yuknalusi Christ Jesus‑kun. Nakmikegkaqiisillu pelungitesqellusi maligullusi yulghuteghllagnun
ess	Paul‑em Ungipaqillgha Corinth‑eghmiinunUgpeqaalgutemni, ungipaqiyaghtughaqngama elpesinun, atuqumangitanka akuzitet liigikepagningilkesi. Peghqilleghllamkun ungipaqiyunghitunga Kiyaghneghem
ess	Iwernga ilangan yugem qepghaqaa iflayaghqaaguq kumaquni, akileghtusangnaanghituqlu. Naqamenraq ellnga yugulillengyaghqaaguq, katam tawaten keneghmeng aanelghiistun.
ess	Anagngalghii AtuqutelleqNagaqughaqaqa nalighpesinguq atami nulighha nulighqelghiistun ayuqaa. Seghlepiglleghhiimeng seghleghqengnguuq talwa ugpeqaanghilnguut atuqesnayanghitaat taana seghleghqelleq.
ess	<sup>(18-20)</sup> Liisimakenghistegguu yugusisi Kiyaghneghem Temple‑kegkangi, Agleghnalghiim Taghneghagkenka kiyaghfigi? Kiyaghneghem tuunegkaqiisi Agleghnalghiigneng Taghneghaghmineng, enkaam
ess	maaten Kiyaghneghem piliitkaqiisi. Elpesineng pikenghitusi. Tamaaken apalluqluku sex‑kun seghleghqegpenasi. Sex‑kun seghleghqegkufsi, nukeggnaghqelghiistun Kiyaghneghem Temple‑nga pilleqaghsi.
ess	Ilangi seghleghqellghet tawatenneghitut. Kiyaghneghem tukfiqaqiisi akitupiglluku. Tamaaken apalluqluku quulvaghteggu Kiyaghneq yugusighpesigun.
ess	Iwernga nulightuquvek seghleghqengngunghituten. Ugiighumangilnguq ugiiqumi, seghleghqengngunghituq. Iwernga nulightuqufsi, aghnatlu ugiiqumeng piyaqliighataghaghyaghqaagusi whani kiyaghtaalleghmi.
ess	Navek pinemtung kelqepagningitestegnekii ugpeqat nuliipung ilangistun apostle‑et, Atanghem anglegutangistunllu, Peter‑etunllu?
ess	Enkaam aghnaq nasqughiitighpenani yughaqumi nalighmeng ungipaqumi Kiyaghneghem ungipaaneng, quulvaghyaghqaqenghitaa naasquutilghii. Tawaten pikumi qigughwaaqastun meqesluni ayuqellequq.
ess	Iwernga piyukiteki aangataghalghiit Agleghnalghiim Taghnegham tunusii.Whaa maaten apeghnaqaqa pinighataghalghii taakuneng.
ess	Piitutmeng allanguluni angliiquq. Piitesiighaneghpeni, piitutesquvegaghhaq peghwaaqan nunakun, wheat‑kaghqaq nalighmeng sanguyaghqaq.
ess	qayughllak megnunalghii, aangelghii qepghalleghqaqa Ataneghmun piiqeftuq. Maanllequnga qaywa uglapiglleghhiim anguyaksaghngaatnga.
ess	Qayughllak ipapighqutkegkaqaqa qamaglluku tamaana, sivuklunga elpesinun laalighhnalunga pikaayaghtunga, quyastellengnayukafsi malghughqengngaan.
ess	Kiyaghtaalleq UgpeqilleghqunEnkaam iilqayugigatukut. Qaywa yugusiput kayaalikestaghyaghngaata, taghneghaput nutaghtengnguut aghhutanga tamaghhaan.
ess	Qepghaatngwaaghput Kiyaghneq ungipaqellemteggun ipapilleq. Atuqaqaghput Kiyaghneghem aghtughyaghqaanghillgha, elqughutngalleqlu guututkelluku aghenqignemnnunllu saghumignemnnunllu.
ess	Ungipaatamsi tuunikaagut tuunyaghqaghtutalmegestun, talwa tuuniighataghaqaagut. Tawaten pikaagut qayughllak ellngit tuuniyulghiit. Kitum alngunak pisqumangitii.
ess	Liisimakaqa taana yuuk Kiyaghneghem mayuutqaghtekaqaa Paradise‑mun. Nallukngwaaghaqa yuuk yugusiminitutanga nalighmeng yugusimineng aanꞌngakaatanga, iwernga Kiyaghneghem liisimakaa.
ess	Iwernga ilangi ugpeqasighwaaghet aksaqluku ilatut whangkunnun riirnginaluku itemngalleghput Christ Jesus‑kun. Qepghaghtelaaghughhneqigtesqelluta piinkut Liilightuusaanun.
ess	Enkaam Kiyaghneghem nanqigtekaqiinkut aghyuughnaluta apalluqluki Liilightuusat, iwernga Christ‑am naveghqellikaqiinkut nanqiglleghqamnneng tugulleghmikun aghyuulleghqaghput. Qayughllak Akuzitet
ess	Qaywa qinuyulleghma seghleliightesaghngaaghmisi ukavaghsimangitaghpesinga nalighmeng ighsakumangitaghpesinga. Yeghlegi, upughataghpesinga nikimqun Kiyaghneghem yaqulgatun, nalighmeng Christ
ess	Ugpeqaalgutemni, Kiyaghneghem tagsiqaqiisi itemngalleghmun Christ‑akun. Taawanginaq atuqegpenaan itemngalleghsi atughyaghqaaluki seghleghqengngalghiit piyukellghi yugusim. Itupill qepghaateki ilasi
ess	Whaken kenlekluku kitum alngunak alla seghleliightestefqaama pilinga qayughllak yugusimnilnguut maamellghet kelgutngwaat qephaghtelaaghulqa Jesus‑mun.
ess	Iiwleng yughaghtek Taghnegham maghyaghquutellghakun. Atuqluki allaaghhiinaat yughallghet, aapniighteklu Kiyaghneghmun. Tamaaken apalluqluku kelengalusi, iilqayugpenasi. Iiwleng yughaatkelluki
ess	Qepghalgutemni Syzygus, elpeklu kayuusiitaghtikek aghnak taakuk taaqesqellukek aghivanneghmeng. Elkegkenka qevuullutek qepghalgusiqaqiinkut Clement‑lu ilangillu qepghalgutenka, qamaglluta
ess	ungipaqinguluta Pinilghiineng Ungipaneng yulghuteghllagnun. Qepghalgutma qamaglluteng aatghit igaqngaat Igaakun Unguvallghem. Tawantut igani aatghit qamaglluteng kenlengilngughmeng unguvallengegkat.
ess	Taagken kiyaghsaghqaaghllequsi Atanghem piyukellghatun, iiwleng atuqaqelleqaghsi sangwaa efqughnalghii ellngani. Tawaten kiyaghtelleghpesini allaaghhiinaq pinilghii qepghaghlleqaghsi enkaam wata
ess	Ilatngalleghpesigun Christ‑amun circumcise‑ekaagusi. Circumcise‑elleghsi yuget pistellghitaat, iwernga Christ‑am pistekaqaa. Enkaam itemutkaqiisi aghtughyaghqaanghillghaneng yugusighpesi
ess	qayughllak Pinilghiineng Ungipaneng tagitaqngamsi, akuziteraaghinaghteggun pimangitukut, iwernga aghtughyaghqaanghilleghqunllu, Agleghnalghiignekunllu Taghneghagnekun pikaagukut. Enkaam ugpeqasi
ess	Pinilghiit Ungipat ipangutangi. Liisimakaghsillu naten kiyaghtekaatfut elpesinilluta, tawaten kayusiinnalusi kiyaghtekaagukut.
ess	Tamaaken apalluqluku aghtughyagusama nuqenneghmeng, kayagtekaqaqa Timothy elpesinun liigiknaluku ugpeqilleghsi natetaqutanga. Pengkaqamsi qayughllak Tughneghaam nanghiiqumanayukangisi
ess	Iwernga elpesi ugpeqaalgutemnni, mamlegllagmenneghitusi enkaam Aghneghan Aghneghem waakenghillghaghhnaanghitiisi tegleghniightetun.
ess	Ugpeqikestaa Christ‑akun atuqluku liisimakegkan elqughutngalghii. Ilangita yuget atuqigatiit liisimakegkateng elqughutngalghiit enkaam naafqaqiit ugpeqilleteng katam angyaghpagiillghiistun.
ess	Naten Ugpeqat KiyaghtelleghqiitSunanguq qantaghaqun elpenun pilanga, iwernga maaten elpenun latatkanka tamaakut apeghtuusat.
ess	Qukaayugtesnanighqi tamaakut aklungilnguut nunami whani, talwa sighimasnanighqi aklungingitgun nalluneqnalghiitgun. Iwernga sighimasqiki Kiyaghneghqun. Ellngan ighlegutegpenaamta tuunaqiinkut sameng
ess	Neqamikluku Kiyaghneghem unguvaghtestekaqaa Jesus Christ‑a tuqulleghmeng, kingunqaa David‑em. Tamaakunguut ungipaqaqegkenka apenemki Pinilghiit Ungipat.
ess	Enkaam pilleghqaghlluwaaghmini Kiyaghneghem liitestekaqaa taana kenlengilnguq unguvalleq ungipamikun. Whangamnun neghyukutkaqaa ungipani enkaam ungipaqaqaqa qelghutellghatun Kiyaghneghem
ess	Ungipaatiki kina alngunak seghletun akuzitkefqaan, aaghtiiraafqaan pisqelluku. Itupill nekeggmetulluki, qusevegngatulluki pisqelluki tamanganun.
ess	igleghutistengllaqaqanllu samun tamaghhaanun.”Tawanillu Akuzitni Igaqegkani igaqngaaq, Kiyaghneghem ulimaaqaa yuuk “igleghutistenguluku samun tamaghhaanun.” Taana whaten pisiiguq sangwaa
ess	Kiyaghneghem Akequsaa MeghnaalilleqKiyaghneghem akequsaa yugnun aghuliituq iitghesqelluki meghnaalivigminun. Iwernga alingelta luuraq nalighsi nuughhunnayukan iteghpenani meghnaaliviganun.
ess	Enkaam liitelteki apeghtuusat angtaniitkanun ugpeqanun ayuqelghiit. Liitngwaaqaqasi apeghtuusuwhaaqat Christ‑ameng ayuqelghiit enkaangam liinneqigsaghqaqenghitasi. Liitngwaaghumaasi
ess	atuqsaghqaafqiita pinaluki tamaakut tuqumun ayuqelghiit. Liinneqigsaghqaqenghitaghsillu ugpeqilleghmeng ayuqelghii Kiyaghneghqun,
ess	Jesus Melchizedek‑etun AyuquqLiilightuusani igaqngaaq priest‑et kingunqesaghqaqii Levi‑em. Ellngita Liilightuusat apeghtuutkaqiit yugnun, iwernga qepghaqaat Kiyaghneghmun nuughhutkaaguq.
ess	Kiyaghneghem akuzitkaqngamigu akequsaghraghaq, sivuliq akequsaq atuunanightestekaqaa. Enkaam sangwaa alngunak atuunanighluni aghyughluni mulugpenani aviighullequq.
ess	Yuget maniguutestengi Kiyaghneghem ukmangipiigumakumeng seghleghqelleghmeggneng, seghleghninanighnayaghtut. Enkaam aghqutkinanighnayaghtut.
ess	Neqamikegkesi tamaakut aghneghet sivunghani liisuwhaaghaqngafsigu ipapilleq Christ‑ameng ayuqelghii. Aghuliitkaagusi ataasiighmellusi qaywa ikfiqeghllaghngaaghpesi.
ess	Ugpeqilleghqun Moses‑em angayuqagkenka iighaghtuqaqaak pingayut tanqit allgellghan kingunganeng. Esghaqangak yuukegtepiglleghii, alingumangilnguuklu qaatkunneghisaghqaalutek umiilgem
ess	Nagatelleqlu QaatkutelleqluPiniqegkamni ugpeqaalgutemni, neqamikluku una: tamaghhaghmi nagasukestaghluni piyaghqaaguq, akuziighaghtafqaamillu sakraagaghaghtafqaamillu,
ess	Liigiksiguu? Ugpeqilleqlu aneghneghqilleqlu qerngaagmek qepghaqayuguuk. Tamaaken apalluqluku Abraham‑em ugpeqillgha iighwightekaqaa aneghneghqelleghqun.
ess	Qantaghalliighaghtek Kiyaghneghmun, Kiyaghneq qantaghalliighaghllequq elpesinun. Seghleghqesteni, uughtughtek! Elpesi ataasiightellghilngughni, ukmangighteki ilusi qaamkut.
ess	<font color=teal>Peter‑em Sivuliit Latangi</font>Ukut latat Peter‑meng pinguut apostle‑nganeng Jesus Christ‑am, Kiyaghneghem nakmikegkiitnun yugnun aghulaquutestekat Pontus‑mun,
ess	Igaqegkaalghii Akuzitni Igaqegkani whaten,“Zion‑mi nekegtaqaqa megnunalghii uyghak;kangigham uyghakaa nakmikegkaqa.Kina alngunak ugpeqilghii ellnganeng kayngumiqnaanghituq.”
ess	Enkaangam tamaakut ikfiqelghiit apalluqluku Kiyaghneghem piyukellgha, elqughulluteng pillequt, neghyukulleqiitlu unguvasiteng ataasiighmelngughmun Ulimaghistemun.
ess	Esghaatkat Christ‑am NighughqellghanengAtuqumangitaput peghqiniqutngwaaghluki ungipaghaatengllaqat aapghaqngamtekek elpesinun aghtughyaghqaanghillghallu tagillghallu Atanemta Jesus Christ‑am.
ess	Liigikngwaaghyaghqaqaghsi una: kingulighni aghneghni legasiighwaghtelguyaghqaaguq; tamaakunguut malighqutaqngalghiit seghleghnun piyukegkameggnun. Legasiighwaatkelleqaat Kiyaghneghem akequsaa,
ess	Iwernga kitum alngunak qaatkegkumiki Kiyaghneghem akuzitangi, piniqillgha Kiyaghneghmun ipapestaaq iighwiqaaguq, tawaten ipapighqutkesaghqaqaghput ellnganitulvut.
ess	Kina alngunak Christ‑ami kiyaghlleghhii seghleghqumanginaghnaangituq. Kina alngunak seghleghqumanginaqumi, liigikumangitaallu nallukaqaallu Christ‑a.
ess	Kitum alngunak esghiigatngwaaghaa Kiyaghneq; piniquskumta Kiyaghneq kiyaghtengnguuq ilumnni, piniqellghallu iighwighyaghqaaguq ilumnni.
ess	Jude‑em Aapqangi ApeghtughistesighwaaghetPiniqegkamni, latayupigtaqamsi yugulillemnneng. Iwernga nagaqughyamki apeghtughistesighwaaghet elpesinilnguut, apeghyukaqa elpesinun simighaqa. Liisimakasi
ess	Kiyaghneghem kayagtekaqii Apostle‑etlu ilangillu yuget apeghtiisqelluta ugpeqsaghqamnneng. Enkaam kitum alngunak allangughsaghqaqenghitiit ellngita apeghtughillghit. Tamaaken apalluqluku
ess	latanguunga qevuullusi kipullginaaghesqelluki apeghtughistesighwaaghet. Apeghtughistegpenaki ipangunghilngughneng apeghtuusiitneng.
ess	“Whanga Alpha‑nguungallu Omega‑nguungallu,” piiq Ataneq Kiyaghneq, Aghtughyaghqaanghiteghllak. Ellnganguuq kiyaghlleghhii maaten, ellnganguuq kiyaghlleghhii sivunghani, ellnganguuq
ess	Latat Yughaghvigitnun Ugpeqat Thyatira‑mi“Latagu yaqulek igleghutilghii ugpeqaneng qerngughutkayuget yughaghvigani Thyatira‑m.Una ungipaq Ighneghaneng Kiyaghneghem pinguuq. Iiskek kumaghuuguk
ess	Tamaakut piniqegkanka nallghusaghaqanka, aghyuughaqankallu. Enkaam sagiqneghughtek, avuteghqellusi seghleghqennanightek.
ess	Taagken esghaghaqa qatelghii kuuni. Igleghutistenga ughluvelguftuq, qaghpalitaatlu. Ellnganguuq kayaalqiikaq anguyagmineng, enkaam aanuq kayaalqiimanginaghnaluni.
ess	Tamaaken apalluqluku nekevghatnguut sivugkeni Kiyaghneghem umiilgusiin aqumutagkeni.Manigughaqaat aghneghtuumaan unugtuumaan Temple‑ngani.Aqumgalghiim umiilgusigni aqumutagni azigutighlleqii
ess	Enkaam estamat yaqulget itemutkii. Yataaghqegkaaftut taamun aflumun, aghneghmun, tanqimun, ayumiqulleghmunllu tuquqiisqelluki pingayughqellghi yuget.
ess	Tawani pilleghmi qevuutepiglluni nuna ufsuguteghllagtuq; qulaghqellgha neghllagem naavuq. Enkaam seven thousand yuuk tuququghaa nunam ufsugutelleghllagan. Tamaakut yuget yaywaasekat
ess	Aghtughyaghqaanghillelitaa pilluwiisqelluki Kiyaghneghem yugi, kayaalqesqellukillu. Igleghusaghqaaghtestii qamaglluki ramket, yuget, ulut, nunataanilnguutlu yuget.
ess	Enkaam yagulgem pakregmelnguq savini saqipgutaa nunamun, kepughii grapes‑et nunam vine‑nganeng. Taagken miluqutaqii grapes‑em qageghquusighllaganun. Taananguuq Kiyaghneghem sakritfigllaga.
ess	Kaftekragrugllaget 100 uqigtutkavzilghiit qilagameng ifkaquutut yugnun. Enkaam tamaakut yuget sanguughteghllagaat Kiyaghneq apalluqluki kaftekragrugllaget. Taana seghleliilleghllak seghlepigulghii.
ess	Babylon‑mi akilpegaghtet akikaqsaqangit gold‑et, silver‑et, akitughllaget uyghaget, pearl‑etlu; akikaqsaqangitlu qiipaghaghqat ulimaaghet linen‑meng, silk‑meng, qiipaghaghqatlu
ess	iqeghtaqelghiit esnegyaaghet, kavirrakegtatlu. Akikaqsaqangitlu tepkegtepiglleghhiit unaghsit, ulimaaghet naangquneng, akitughllagneng unaghsineng, siiluneng, savikenghaagneng, marble‑enengllu.
ess	Tagitek, neghyaghtughteki kemegkwaaghit umiilget, pilluwaghtet umiilgit, pilluwaghtetlu. Neghyaghtughteki kemegkwaaghit kuunit, kuunikun igleghtestet, qamagllukillu yuget, qepghaghtelaaghet,
ess	Uusqaghllagmeng mingllutelek, qula maalghuk siipneqluku amigllalgaataq. Qula maalghuk siipneqluku yaqulget amigllagniteftut. Ataasikaghtaghmeng amigllaget igaqfikngaftut ateghmeng qula maalghuk
ess	Iwernga neghllagem eslataanilnguut qikmiigut, alignalghiinguut, nengughtegpenateng atuqistenguut, yugtaghtenguut, kiyaghnengllaqanun maniguutestenguut, iqlengiqsuneghtuut, iqlengiqumanginaghaqutlu.
