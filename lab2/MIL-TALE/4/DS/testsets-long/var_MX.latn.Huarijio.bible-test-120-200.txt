var	Kúíraa. Neee Maateo tewaniamea, piiripi puuu Eesusi Riosie Weratiamee weratiamepua tiame, oosa mariki aampa ooka Eesusi ajawaria ahjama. Iꞌwa iyotemane Eesusi Riosie Weratiameo, aatana ehkoriami
var	tetejimarisichi oꞌinia eenamekopua, aatia tiiachipa puuua Auranitaru tetejimarikopua Raawitaru tiame, ehkoriami mochiriame tiꞌtijoerichiopua. Oꞌinemane iꞌka iyosi aamowichio.
var	’Tísia kaawe yorapuame Riosieopua, Riosichi ahpo katewekamea, taꞌiria mochipuawichio kuꞌikamea, puuukamera Riosi tatanara tewapuamekapa.
var	Yooma neꞌnepasaapa eemea iꞌka maꞌmasitari masitiao, itapiti taakerawachitia machima eemea puꞌkao, kaꞌkaruma enesoo, ki kaꞌkaruma enesoo puꞌka masitiao.
var	Ihji ooka reemoikamea wahjipame wetemajiwachi ohjoeme senawato puuyakamea, weeru sisinakokaopua, chaachapakapua Eesusio:
var	—Ki kokoriamea ki nakiyamepua ahpo sauteniameo; kokoriamerakamerapua, ahpo sautewa nakiyamea. Neeea, tatakoriame ahjama koayamepua, puuukamerakopapua ahpo tatakoriria sautepuameo.
var	Teꞌta yawichi peereirachi uꞌupapuame eemea wenejika, noomina teꞌteriapa eemea ahjama. Waika chaachapameri eemea noꞌo nehpupakao, waꞌakachi, teꞌta yaꞌyawichi tetewachi. Eepi waꞌa
var	Waani Paatoria yeetaeka kahtiaiopua perekarichio, Eesusi inisia inamukapaopua, ookapi ahpo masitia uhjurariapua Eesusi iinatukemichioo.
var	Nape neeea aamo chaanemapua puꞌka aamo nokayawichioo, teꞌta Riosi katewemiachiopua taawechio, Riosia amochio ki nuꞌuti kokosari amochi teewemiitepua, epeche ki Sooroma Oomora mochiwachiopua
var	Níniwe ehkoriami mochiriamea kateweniachi taawechio, Oonasi cheeria pichikekamea, Riosichi aamo wenejimapua, ki noꞌo pichikiopa Riosi paajutewaopua. Pichiwa aamo chaaniamenia, neeea aamo nayewiaa
var	Waꞌa iikaopua ihji tiꞌtijoea, Isaia iyoterichi cheeriachitia ikiyamepua, ehkoriami Riosi nayewaturachi cheeriachitia; Riosia Isaiachi naewakaopua, cheeriaipua:
var	—Paamira, ariwatonapa waꞌasi, mehka kiꞌtiachi mochiwachi iꞌwao. ¿Ki kaawe ohjoare tiꞌtijoeapa nonoraputia, aapoe kooame iꞌyamichiopua mochiwachiamio?
var	Ihji naꞌarari itapiti, tijoe iikachi oꞌinia machenakamea ihjipua: ki kaaweruma eꞌraniamera, tijoe koꞌinarewa, suwepori nokinarewa, ooweru ikotuwa eraniame, ichikonarewa, wihtunarewa eraniame,
var	Ihjia yooma ahsepari poposatioiopua. Koꞌkotiame soparakamea, oowisani weeweruma waari pochiwatiapua, yooma chiꞌwapameopua soparakame.
var	Waꞌa cheeriopua aamoo noꞌoo, Peero teewa aamo yahchiame neeea, eꞌpe, cheeka chaniwame. Peero aamo teewame neeea, puꞌka aamo noochi simiyame cheeriao, eꞌpechitia pewatiamekopa. Puꞌka
var	eꞌpechio neeea, yooma noochi paparakame waꞌa mochiwama neeea, noꞌo tewekachi tiopachio, ki teteiwame pusieopua. Waꞌa noꞌo tiopachi mochikame tiꞌtijoeo ooweruopua tiameo, aaataai ki noꞌo
var	—Pichiwa chaachapame puuua, Eeria pahcha enameriko tuuakao, puuupua, iintomerikoo tiꞌtijoeri Riosichi teꞌterepuame katewemeria.
var	—Tísia pichiwa ihjia: Aaata ki iꞌka kuitachitia tiiamea apochio, kaꞌchi iika pakimeri puuua tewekachio, noꞌo Noono yeꞌkarichiopua.
var	Waikao teekoraa tísia tesiwa chiiopa puꞌkao, tesiwe eꞌrepakaopua puꞌkao, yooma choꞌweriatapua wikiriarao. Waꞌa ikisaopua waꞌatia toariatapua noꞌramichioo.
var	—Toowa puꞌka kukuchio noochi eꞌenamichio. Kaꞌte waꞌine puꞌkao, puꞌka kukuchi tiiamekopua noꞌo Noono yeꞌkarichi muimeria, puuu kukuchi ahpo noonoo ihta chiiaoi ikanati
var	Tewekachi ahpo natewataka itapiti iintomo tuuyamea, Riosi yasirachi ahpo natewatai chiiamepua tiameo, waꞌa ikisaopua tiame, waꞌa Riosi yasirachi kahtiameopua tiame, Apoe Riosichi.
var	’Waika taawechiamio amochitia noochi paparakameopua, tísia nekamuchepuame puuua, yomatiame iꞌka wehjoarichi mochikameeopua; puꞌkaopua chapisaoi tísia naꞌara kokosa yorapuamepua, ahkasioi
var	Senawato yuꞌki wawasora eenakaopua, yooma siꞌripurepua. Waꞌachitia noꞌo enamio taawechiopua, waꞌachitia senawato enameripua; waꞌa teeka enameri neeea, neee Tijoe Tijoetukamea.
var	—Noꞌo enamiaa iꞌka waꞌachitarichitia teeremeripua. Piie taawe aaata teekoraa, aaata ahpo tekipanatia ahpo toomi tekipanamichio toowesa simiriataipua wahka, seenu weeechi.
var	noꞌo ki machiwachi oiyoio, kiisi noꞌo asipuriopua aamo taꞌpechio; noꞌo wisasori nakiyoio kiisi noꞌo kiꞌyariopa; noꞌo kokorioiopua kiisi noꞌo neesetoriopa, noꞌo karichi kahtioio
var	Waꞌa chaanetiapa teeme masiteraa, waꞌa siimpatiapua waikao. Waꞌa eꞌenasaopua teemea, yooma iintokapua chaaneretiao, waꞌa yoratiapu kooameai.
var	Ehjepao Eesusia masitera ahjamao, Eꞌsemaní tewaniachi eꞌenatiapua. Waꞌa asisaapua Eesusia, taamo chaanekapua ahpo masiterao:
var	Nape waꞌa noꞌo iintosoopua, ¿achini ikitapu Ehkoriami Iyoterichi chiia, noꞌo Noono tewekachi kahtiameopua, ikipo tuuria?
var	Kurusichi chuchasaopa soꞌsontaroa, Eesusi wisasoriwao ahpo newitowa teꞌekapua puꞌkao, aaatakamera newitokamea, ahjama itipimichiopua, ehkoriami Riosi naꞌnayewatura teꞌta chaachapariachitia,
var	Waꞌa tiiachipa neeea ehpe oꞌinia tiiame, yomatiame iꞌka wehjoarichi aamo uhjuraninia, yooma noochi paparakameopua tiame nuurewaka, yomachiami siimpaka masitesimichiopua tiame, iꞌka Riosi
var	kaaweruma tuuyewariopua. Yooma puꞌka aamo masitesiao, noꞌo masitewara enepatemitiapua, noꞌo Noonochi paparaka paatosipuapua, noochiopua tiame Taanarachio, Riosiwarichioopua tiame.
var	—Asikame waꞌasiopua noꞌo Noonoo, uhjuramio tuuriaa. Asikamepa aamo mochikachio, Riosi yeꞌkarichi muitemerio. Pukaepa toaka mochipuapua waꞌasi puꞌka aamo ki kaꞌkaruma nokayaopua
var	waꞌasi, ohso kaawe Riosikamera kaaweruma tuuyewarira pichikeka mochitopuapua, puꞌkakamera yooraka mochitosaa eemea, newipatepuamepua tewekachi Noonoeo.
var	—¿Achinikai aamo masitaria puꞌka ki kaꞌkaruma tiꞌtijoeri ahjama koayamepua, puꞌka teꞌta yawichiwichio koparoame ahjama, wahjachi tiꞌtijoeriopua tiameo, ki kaꞌkaruma nokayame
var	nape epeche ahpo erakoaeopua iꞌka weeechi iintuamechi itapitio, ahpo siꞌripuamepua, tahpitika erakoamekapa puuua, toomichio. Puuua yooma ihtaoi iniwaeka mochinariamepua. Yooma ihji waꞌa tiame
var	Waikaopu tijoea, ahpo petechi noꞌrasaopua, yomachi Reekapori weeechiami mochiwachi oirepua tuukao, yooma ihta itapiti ahpo Eesusie, kaawe iintoretiaopua. Waikao mochiwachiami ohjoemea, tísia
var	Nape Eesusia waikao puꞌkao, utewame chaanerepu puꞌkao, kiisi ahpo tuupuaichiopua waꞌa ahpo iintoriao, aaataoi. Waikao Eesusia, puꞌka kutewe ahjatesaopua, koꞌkotenurarepua puꞌkao.
var	—¿Aatia ehpe taawechiami mochikame tiꞌtijoeria, Riosi peenia ihsiwache ahpo tetewitejeramepua, noꞌooche akana oꞌinia eename maꞌchitame? Nape neeea aamoo, maꞌchiame chiiamepua
var	—Waanitaru Paatoamekata muuua, chaachaparepua. Wahjachi tiꞌtijoeria, Eeriataru aamo maayamepua, nape epeche wahjachia chaachapamepua, piirechi ahka aaatakatamua, ehkoriami Riosi nayewatukame
var	—¿Achinikai chaachapani iꞌisaeri iyoteri tiꞌtijoea, Ehkoriami Iyoterichio, Eeriakamera enamio tuukaopua pahchao, keꞌchu Riosie Weratiame yawichituka yasipoiopua?
var	—Puꞌka waꞌa tiame naꞌarari maꞌchipaniamea, teꞌta Riosichi paparaka maꞌchipaniamepua, teꞌta apoe Riosi utewarie. Apoea, apoe ahpo eꞌra ihsiamepua.
var	Nape puuu aamo noꞌo ahjamina mochipuao, piiripio noꞌo oenao, piirea noꞌo ahjaminaoi, ki neeekamera iintomeripua puꞌkao; Apoe noꞌo Noono tewekachi iintomeripua puꞌkao, apoe teꞌta apochi
var	—Ejeꞌe, ¿kaawe tetewamemua puꞌka kaario, kai waapisi ajakamekoo? Nape puuua waꞌa tiiaio, kiisi itipimerikaitepua piiripioi tehte, raampata maaniameo. Yooma wehchi yasipamiitepua waꞌa
var	Waikaopua Eesusio mukimichioo, kurusichi chucharetupua. Waꞌa noonowisaa soontaroa Eesusi wisasoriwao, ahpo newitopua teꞌerepua Eesusi wisasoriwichioo, naneꞌrenariapapua aaatakamera newitoka
var	Uurea weeechi teꞌta yawichikoipua Eeroreo, waꞌa yasariaipu piiripi tijoe neeseriosi,  isaeri tiopachi neesetoame. Ihji tijoea Sakaria tewaniame eneriaipua, Aawiasi tewaniamechi pirenaturichi
var	Siimeóni kajukoiopua nayewakao, waꞌachi eenare Aanaai waꞌao, puꞌka tetewakaopua kuitao, cheriwema kiꞌyarepua Riosio, yooma inamuachiopua waꞌao. Waikao iꞌka kuitachi simiyame nayewerepua
var	yooma waꞌa ahpo tetewaka waꞌa tiopachi ajakameopua, puꞌka kuita koomika weeriáío. Waikao puꞌka nayewaria inamukamea, puꞌka kuita maaerepua ahpo newipatemerio, rooma soontarowarachi
var	Waania naewatuka oiyaiopua, kiisi kaawe iintorio tuurepua Eeroreo, rooma yawichiopua Eerusareni, puꞌka Eeroreo ahpo pooni uupira ahjama kahtiopa, Eroria tewaniame. Waania, muuwaeme tiame ki kaawe
var	Nape Eesusia tísia resipakapa sautiaio, poanachi siisimiriaipua ooruchi, ahpo Noono tewekachi kahtiame ahjama nayewámia, resipunariaapua tiameopua kuꞌitapioi.
var	Ehjepao Eesusia ahpo ajawawa kajusaapa, ahjama tekiyaiopua waꞌa yeepoo, ki ookapi tewarepua tiꞌtijoerio, waꞌa Eesusi keepumia napawikame, ahpo kokoriame sautekepuaichio eneriapua tiameo. Puuu
var	tiꞌtijoeri napawikamea, yomachi ahkaoi eꞌenakame enerepua: Uurea weeechiami, Eerusareni muuwarichi oꞌinia eꞌenakame, Tiiro weruma mochiwachi oꞌinia eꞌenakame, Siironi weruma mochiwachi
var	Waikao waꞌa iintokame tetewakamea, ki nuꞌuti iintoriame eꞌreparepua Eesusio. Waꞌa iikapaopua, tísia kaaweruma nayewarepua Riosio, chaachapaka:
var	waꞌachi eenare piiripi oowitiame suweporichi tehkieme, Eesusi waꞌa eenario tuuo inamukapa. Puuu oowitiame, piire riimeta sewajuya iꞌtoka eenarepua.
var	Wahjachi iimoria eꞌpeekachi ruhjiriataipua, waitiame chuhkuachi weee. Puuuai yaupakai, ikanati wakipariatapua tiame, iꞌka weee samiyao, ki tehpe eꞌoka wakipariopa.
var	Amori mukuyo tuurepua ahpo maarao, puꞌka ahpo maarara oosa mariki aampa ooka paamuame, puuuche ahpo iinueka. Waikao waꞌa simiyoio Eesusio, ki ookapi naꞌnaritorepua, tahchiame weritokaopua
var	Piie taaweo Eesusie teꞌta maꞌmasiteniamea, nekakome chaachapariaipua ahpoo, aatanakamera epeche ahpo weruma teeremeriko nayewakao.
var	—Ki kuꞌichi iꞌipapuachio, nape tekipanamea paikapipua. Utewa itanekepuapua, iꞌipapuame Teekorao, aamo uhjuramichiopua, ahpo tehkichio.
var	—Paamira, taamo masitemitia taamooi, Waanichitia ahpo masiterao masiteria, achini cheeka nayeweniamepua, teꞌpa kahtiame Noꞌnoo.
var	’Satanasia, aaata weeechi ohjoemekatepua, ahpo karichio ki ookapi aataeka tísia utewaeme, ahpo iinueka kahtiao kaawe neesetoka. Waꞌa tiiapa puuu aaata tijoea, kaꞌchi iika ichikoneme tiiamepua,
var	—Aa, ¿ki pahtekakosa inamukame eemea, ahpo teeko kaarira inatiame noꞌo aamo nayeweriao? ¿Ki yooma aaatachitiapua amochitia noochi paparameopua, itapiti yoramichio noꞌo toowewa nuurewaopua,
var	ahkasi tewekachi noꞌo noꞌrasoopua eenechi noꞌo eenachisiopua? Waꞌachitia aaata paamira iꞌwa weeechi ahpo taꞌpechi mochikame kianiame ahpo seekaere kaawe neesetomichioo, mehka weeechi
var	simisoo, waꞌachitia neeeai tewekachi noꞌrasaa, yooma aaata noochi paparameo, yooma napati ahpo inateka mochitomichio toimania puꞌkao, noꞌo kariwao.
var	Nape puꞌka echiwa inatiamea, chaaneriatapua echakameo: “Toimitiao pehji. Itapitioi yahcheka kaawe yoramane wejikekao, taaketaoipu waꞌa yoratiaa.
var	Tewisapaopua iꞌkao, ¿ki yooma ahpo kaawe eꞌria tuuyetarepua, ahpo tísia kaawe eꞌraopua, ahpo wekateria tewariapao? Iꞌka oowitiame kaawe eꞌreka tetewamea chaachapamiipua: “¡Kaawechupena
var	Teekoraa waꞌa tiame inamukapaopua puꞌkao, paaesa iinatukeriatapua puꞌkao: “¿Achini iikai noꞌo ichikuame muuua? Yooma naneꞌriamenia aamoé noꞌo ichikokenioo. Yooma ihtetaripapua noꞌo
var	tomiwa aamo maꞌchipariaopua, yooma kehkisasaapua, noꞌo iyotaperichi toapuapua, noꞌo naneꞌremichiopua. Ki tekipanamerimua waꞌasio noochio.”
var	Iꞌwaoipua taamo pejanao, káii waapisi akipame teeresi poꞌipua waata, aaataai kaꞌchi iika uꞌmatometepua waꞌapoo, waꞌaponaoi aaataai kaꞌchi iika uꞌmatometepua.”
var	Weesa eenakame eneriaipua, puꞌka peerei tijoechio, nape ihjia ahpo waꞌinariataipua, ki ikanati katewenareka. Nape puuu tijoe peereiraa, ki toaniapa senepi ejenakao, erapariatapua puꞌka
var	Waikao ki maꞌchiriamea, ikanati maꞌchireparepua puichio. Waꞌa iikapa puuua, waꞌapi oꞌinia naꞌnaritorepua Eesusio, tisiwa kaaweruma nayewasika Riosio. Waikao yooma tiꞌtijoeria waꞌa
var	Waꞌa iintosaapua, waꞌa masitesirepua waikao tiopachi, senepi taawechi. Waikao oꞌinia neeseriosi paꞌpamiratuamea, iyoteri tiꞌtijoea tiamea, wahjachi tiꞌtijoe waꞌa mochiwarichi
var	paꞌpamiratuamea tiameai, iꞌyasirepua waikao, aachin teeka ahpo merimiaopua Eesusio, waꞌasi werapapuawichiopua Eesusi masitiao.
var	Riosia waꞌa cheekao, wahjipariamekoiopa ahjameko tuuriamepua pehjio, Riosia ahjakame Riosiwarakapa. Waꞌa teesoo Riosia, eenechi oijenatemeripua yooma ahpo ijinuwao, tiꞌtijoeo ooweruopua tiameo,
var	—Pirenapi tiꞌtijoeritukamea, pirenachi tiꞌtijoeritukame ahjama nasiwasimeri puuua; pirenapi yawichiwachio, pirenachi yawichiwachi ahjama, ahpo chapisimeripua nasiwasikao;
var	—Noꞌnoo, noꞌo cheriwepua muuua iꞌka tísia noꞌo aiwamiao, waꞌa tiame erasaamua noochio; nape ki noꞌo chiiachitia iintojeraninia noꞌoo, aamo teꞌta eꞌrachitia iintojeraninia noꞌoo.
var	Yooma waꞌa eꞌenakamea neꞌnemiao, yooma iꞌka iikame tetewikamea, noꞌwapaiopua, ahpo moripa chonisirepua, kiisi kaawe noonowiretio, erasikaopua.
var	39-40 ¿Ki neeekosapua naaju? Neꞌnesao naaju noꞌo sekachio, noꞌo tarachiopua tiame. Noochi ihchepaka, neꞌneo. Tijoe neeea, ki naayuri. Naayuria, ki noꞌoka tiiame weerewaeme puuua.
var	Nape muuwaeme tiꞌtijoeria ki waꞌa erakoka tetewarepua puꞌka teꞌta Pahtewari Tajayameo iꞌka weeechi eenakameo. Nape teꞌta apoe iꞌwa wehjoarichi eenakamea, kaawe uuka ahpo tetewikameo,
var	Pukaepa pukachi paparakamea, tewayamepua pukachio, ki wahjiamesi ahjaniame, nape ki pukachi paparakamea, kiisi tewayamepua pukachio, ki wahjiame ahjaniameo, ohsotia puuua, Riosi kokosario, apochi
var	Nape Waanio noꞌo aatanako maꞌchitariao, ki aaata weeechi tijoee pichiwataniame nakiyamenia noꞌo aatanakoo. Oowera waꞌa chiiamenia Waani cheeriao, puꞌka noꞌo maꞌchitatiamechi noochi
var	Puuupua teꞌta kooame tepoona eenamea tewekachi, ki puuuka tiamepua maana koiꞌra taamo ehkoriamio koꞌkaria, puꞌkao koꞌkakaio wahjipatiame; nape iꞌka kooame koꞌkakamea, mukukai,
var	Eemea siimpanariaa siimpapuapua. Neeea iꞌwa itipimapua pehjio, ki asiyapa pehjio, noꞌoo teꞌta maꞌchiame oimichioopua pehjio.
var	—¿Aatana aaata epeche tiiame iintotamarepua ki ihjichitia, iꞌka eee tiiame ki maaenari yoorakao? ¿Ki ihjijuare Riosie Weratiamea?
var	—¿Ki muuuju tiame Arirea tijoe, puuuchitia? Neꞌneo amoe, iꞌka Ehkoriami Iyoterichio ki waꞌa chiio, aawataai puuu Riosi naꞌnayewaturao, ki Arirea puuyakamekopua.
var	Noꞌo Noonochi simiyame tetewitenia nayewani neeea, nape aamo noonoa piirechipua, puꞌka aamo noono aamo chaanesia yorasina eemeai.
var	Iꞌka waꞌa tiame nayewekai Eesusia puꞌka paꞌparisero paꞌpamiratuameo, nape puuu paꞌpariseroa, kiisi pahteka inamukapua Eesusio, ahpo apochi paparapuame nayeweka chiioiopua puꞌkao.
var	Noꞌo ehpeo ki nakika tetewikamea, noꞌo chiiaoi tiameo, puꞌka wahjipachi taawechi waꞌasi, enemera noꞌo chiia aamo wenejiao, aamo teꞌtia kateweniachio.
var	Eemea iꞌka pichiwari noꞌo cheemiao, inataka keepupuapua: Noꞌo uhjurakame kaawe uuka tetewamea, noꞌo kaawe uuka tetewamepua tiame; noꞌo kaawe uuka tetewamea, noꞌo uhjurakame kaawe
var	Naneꞌrepapuapua noꞌo cheeria: “Yoorewa naewakao, ki epeche yooreka tetewiniame tekipanameraa, ahpo teekorachitiaopua.” Kaawe uuka tetewipuame enesaa noꞌo masiteriao, kaawe uuka tetewipuame
var	Aaata oowitiame saumeria, iiyana eꞌrame puuua ahpo saumiachi asiyoopua, kokosa aiwamiapa puuua, nape puꞌka sauniame aiwari uꞌmatosoopa, yooma natekepamepua puꞌkao, waꞌa ikisaapa kaawe
var	Neeea noꞌo ahjariao, ki aamo puuyanamichio itaninia iꞌka wehjoarichio, ohso kaawe aamo inatejeraninia, iꞌka weeechi ki kaꞌkaruma noonoraopua, kaꞌchi yoramichiopua puꞌkao.
var	Waikao Siimoni Peeroa, ahpo merimachetaeka maꞌchipaka, nakachi meteka tehpunekapua ahjamina, puꞌka Marakoo tewaniameopua, teꞌta neꞌneseriosi weripateriaopua.
var	Piari taaa cherayoio, pukeri asitoa teemea suuwerachio, waꞌa weeriame tetewaka teemea aaatao.Ki machikai teemea pukerio, nape Eesusikai teereriapua, puuu aaataa.
var	paikapi toomi ahpowichio katewesaopua, ki ahsieme iꞌyetorepua Eesusi ajawariaopua, puꞌka nehjitiame toomio. Ihji Ananiaa, waꞌa eenakaopua yooma Eesusi ajawaria ajakachio, wehchi toꞌweparepua
var	Nape Puhku Puhjetiame napawikari tewaniachi teꞌteriamea Eerusareni oꞌinia eꞌenakamea, kiisi puꞌsereka tetewarepua Teiwa masitiao. Pukaepa Teiwa masitiao, oꞌinerepua Teiwa chiia kaꞌitakao.
var	Yooma puuua Aasia weeechiami oꞌinia eꞌenakame enerepua, Siirene tewaniame mochiwachi, Arejanti mochiwachi tiame, waꞌa ikisa Seerisia mochiwachi.
var	Iꞌka kohjao paika meecha iꞌtoiopua, akisuwe neerochi toiretupua apoe yeeyeraeo, aaatae teipuaichiopua puꞌkao. Waikao waꞌa eenaka, yawichi maaaraa, neerochi poꞌyame tewakaopua itapitichi
var	Nape Sauroa simiterepua puꞌka Eesusichi paparameo, tesiwa yorasika, yooma taꞌpechi pakisika puuyachasika puꞌkao, tiꞌtijoeoipua ooweru tiame chapisaopua, perekarichi toamia.
var	Piie taawechi Koonerioo, ahpo taꞌpechi kahtioiopua arikiri waanamio, ahpo kahtiachi eename tetewarepua aaata, tepoena eename Riosi kuꞌiwari. Ihji tewekachi eenakamea Koonerio kahtiachio,
var	Waikao Peeroa muinurarepua yooreko, waꞌa cheꞌrepamichiopua puꞌkao. Puꞌka meereopua piari yasisisaapua, ahjama simirepua waikao, wahjachi yeeka tiame, waꞌapi mochikame Oope, Eesusichi
var	Peeroa waꞌa tiiame kaawe iintatioopa, paatonurerepua waikao, Eesusi Riosie Weratiamechi paparaka, puꞌkao Eesusichi paparame tetewipuawichiopua. Waikao yoomahka waꞌa eꞌenakamea Koonerio
var	taꞌperachio, Peeroo, paikapi taaweoi utewa yoorarepua waꞌa itipimichioo, Koonerio taꞌperachio. Waikao Peeroa, waꞌa ikirepua.
var	Puꞌka taawechiamio, waꞌa Antiokía eꞌenariaipua ookapi tiꞌtijoe, Eerusareni oꞌinia eꞌenakame, Riosi naꞌnayewatura eneriapua tiame.
var	Waikao Peeroa pakisaapua, sekae ihchitarepua puꞌkao, ahpo keepupuawichiopua kuꞌitapioi. Waikao Peeroa oꞌinerepua nayewakao, yooma aꞌchi tiame ahpo ikiria, aꞌchi teeka ahpo
var	maꞌchiparetiaopua perekarichio, ahpo Noono tewekachi kahtiameopua. Saantiao tuuyenurerepua tiame ahpo ikiriao, wahjachi pichikiame tiame poponiwari. Waꞌa machenasaapa, pirenachi akiparepua.
var	Ihji taamo Riosiwaa, puuu waꞌapipua iꞌka taamo ehkoriami noonoriwa uuka tetewikamea, ihji waꞌapi iintokamepua muuwepatekaopua Eejito mochikoiopua. Ihji waꞌapi Riosi iintokamepua tiameo, taamo
var	—Eemea noochitia Riosichi poponiwa, noꞌoo naneꞌriame eemeapa, ki ehpesi oꞌinia noꞌo weratiamekopua Riosieo, ki isaeri tiꞌtijoerichi noꞌo nayewatumichiokoopua, iꞌka Eesusichi simiyame
var	Teemea Riosi Riosiwarieo aamo chaanenariamepua, puꞌka wahjachi aamo utewa chaachapariaopua, siichitepuwa yoramichioopua aamo newipariwichioo, puꞌkao teemea ki aamo yorajeramepua waꞌasio. Aamo
var	Aamo ahjama ihsiai teetomeri neeea, aamo naꞌara yoranioopua, anachaka aamo teetomichiopua. Iꞌwa muuwarichi noꞌo mochitiaa, ki ookapikaitepua noochi paparameripua pehjio.
var	Waꞌa inisiopa iꞌka tijoeo, taamo tehkiwaa teere wichitoamepua, taamoo nehjaka yowiyao. Waꞌa cheeka oiwamea, ki teesa naꞌitu tiiamepua taamo tehkiwawichioo. Simitesoopua iꞌka waꞌa
var	cheesikao, taamo tehkiwao wekameripua waꞌasio. Waꞌa ikitioo, puuu Atemisa riosirewaai kiisi iyoripuamepua waꞌasio waikao; ihji Atemisa tiopara peenia tiiaai, wekameripua puꞌsereniamea tiame,
var	Waꞌa paꞌwechi nokisiaiopua, Chipire weeechi pawenasipa, tetewisika uꞌmatotiapua, Chipire weee pawenasipao, owemina toaka. Waꞌa teetokao teemea, Siiria weeechi ajasitiapua Tiiro mochiwachi,
var	—¡Iꞌisaeri tiꞌtíjoee, taamo kuꞌisa eemea, chapipuapu ihji tijoeee! Ihjikapu tijoea, yomachi oika sewina tiiame masitiame, puꞌka Moisetaru nuurari chiiao, natepuka naewamekapua puꞌkao,
var	puꞌka tiꞌtijoe Moise nuurari yooreka mochikameo, ki yoorenuriapua puꞌkao. Ehpeo ahkasi iꞌwa taamo napawikarichi eenakamepua, kiisi yooremia iꞌwaoi, rieko tiꞌtijoe uꞌpakao.
var	Puuua waꞌa eenakao, noꞌo chaanekapua yachapatekao: “Sauro noꞌo Riosichi pooniwa, maꞌchiriame itipisa.” Waꞌache cheesoche, maꞌchirepakania puichio, kawiyame tetewipakania waikao Anania
var	Waikao Anania apoe teꞌta iꞌisaeri neeseriosi yawichia, waꞌapi Paoro chokichi ajakameo piiripio, chuꞌwachi wewenurekapua Paoroo, seeka matakae.
var	Nape kaꞌte pichikemitiapua puꞌkao, oowera waꞌa chaachapamekapu puuua, ohsotia puuua pooechi puuemio tuuyapua, keꞌchu asiyoi merimia. Puuu waꞌa chaachapakamea, uꞌmatoame ooka weerewakapua,
var	Muuua iinatukesaa, naneꞌremamua noꞌoo, ki tehpe simiyamekopua noꞌo Eerusareni eenariao, oosa mariki aampa ooka taawe iꞌtoamekopua noꞌoo, Riosichi paparamia eenarioiopua Eerusarenio.
var	Waikao Ehtoa, yooma neneku peereiniame inamusaapua, kihta weruma aꞌchi tiiamekoipua Paoroo, nape kaawe itipinariapa iꞌisaeri paꞌpamuratuamechio, oowera iinatukekapua Paoroo:
var	Neeea noochio epeche kaawe eꞌramepua, aamo tetewachi noꞌo nehpumiapao, epeche machiyamekopua iꞌisaerio, aachin tiiamekopua puꞌka nokiwao, ihta taamo peereitaoipua tiame iꞌisaerio. Pukaepa
var	Puuu Paoro kiꞌkitiame tetewikamea, mukimeri puuyeka mochikaipua, tísia ahpo aꞌpopakaopua. Nape tehpe puuyenioi kaꞌchi iikopa puꞌkao, sewina erapakapua waikao, “aaata riosikoipu naaju”,
var	Eemea Riosi nuurari iinuekapao, machiyamekapa Riosi pichiwa chiiao, teꞌta maꞌmasitari erakoamepua, puꞌka kihta machiyameopua Riosichi simiyameo, nuꞌunti kukuchichitia teꞌtiameo, ahpoo kaawe
var	Nape taamo teꞌterewa Riosichio, ki waꞌatepua. Taamo kaawe teꞌteremichio Riosichio, kihta tekipanakekai, oowera Riosichi paparakaiopua.
var	Iꞌka weeechio aaataai ki mukinariamepua aaata nehpupariwichioo; seenekachi waꞌa iintotare aaataa, nape ki teesa teꞌta nakiyame enesaa; aaata waꞌachi iintotariamepua tiameo, nape aaata tísia
var	Eenechi ki kaawe noonowisaa eemea, aamo ki kaawe nokaya teekorepamapua eenechio. Aaata aamo teekorepakameo, puꞌka yooreka yasitomerimua. Puꞌka tatakori teekorepasaamua, puꞌkakamera yorakeka
var	yasitomeripua; muuua waikao puꞌka tatakori aamo teekorepakamea, teꞌta wahjipaniachi iꞌtomeripua, nape ki teesa seꞌwi Riosi kahtiachiopua, ki seenampasi. Nape Riosikamera teekorepasoo, teꞌta
var	nape noꞌo piirechi yooreminao, noꞌo weemera yooreminawa ahjama nasiwamepua. Puuu piire yooremina kahtiamea, noꞌo kaaweruma yooremina eꞌrario chapisa, noꞌo tatakorichi panisunariamepua.
var	Naneꞌriame teemea Riosikamerakopua tamochi kaawe ihsiao, yooma taamo Riosi nakika mochikameo, yooma ahpo nakiyachitia mochimichio, paaekamepua.
var	Pukaepa Ehkoriami Iyoterichio, Riosia chaanerepua Araonio: “Neee ihsikame aamo yawichi yahchakao, amochi tetewitenariapa noꞌo utewario, yomatiame weeechiopua, naneꞌremichiopua noꞌoo,
var	Neeea puꞌka aaata Eesusi tewaniame ki machiwachi pehji oiyapa nayewatukao, kaꞌchi iika siime teerekamenia aamo neꞌnemiao, ki ehpesi oꞌinia waꞌa siimo eꞌraka weritoai.
var	Aamo Riosichi kaawe teꞌtereka mochitoao, ahkaoi yomachiami naneꞌreniame eemea. Waꞌa aamo teꞌteriopa neeea tísia kaawe eꞌramepua. Neeea aamoo, waꞌapi aamo teꞌteretojerame neeea, tísia
var	Pukachipa ki aaata ahpo oisa eꞌremetepua, aaata paikapi apochi poanataka iꞌtonarekaopua, waꞌa tiiame inataniamea, tiꞌtijoeche inata puuua, ki Riosi. Yoomahka teeme Riosichi simiyame
var	nayewatuamea, napati teeme waꞌachitia kekechuma tiiaremichio ajawatiamepua Riosieo, napati taamo kuꞌitomichiopua aamo masitekao, yooma Riosi chiiao, kaawe pahteka inamumichiopua.
var	Waꞌa teesoo puꞌka ki kaaweruma rewarurao, maꞌchipapuapua puꞌkao, ki nuꞌuti mehtaka amochi naꞌatamerikopua. Aamo maꞌchipasoopua puꞌkao, piipakame itipima eemea waikao, weemera paatusie
var	ki rewarurae takaritaniamechitia, Semejenato pahkochi koiꞌwameopua. Eemea takari ki rewaruraemekatepua, Riosie Weratiame aamo pejana mukuriopua aamo tatakoriria piipatekao. Puuu Eesusi Riosie
var	Weratiame meritiamea, poꞌwa enekamepua Semejenato pahkokoiopua, puꞌka iintoria inatepasiwa nokisiame teemea, ahkasi ehpe taawechiami ihtoriwa, teetoachiopua.
var	Oowitiame ki neewikamea, Eesusi Paamirachiche simiyame neesetomeri puuua, Riosikamera kaawe erateka. Nape aaata ooitiame neewisaapa, ki Eesusi Paamirache kaawe eratemeripua, ahpo kuuna tiame kaawe
var	Teemea amochi echakameai tiamea, Riosi kaaweruma tuuyewario, ¿ki kaawe eꞌraka taamo kuꞌipuame maaena eemea taamo koꞌkomiao?
var	Yooma ihta tatakori iintonarewaa, waꞌapi teerekamepua ehkoriami oꞌiniao. Nape piiripikoi puuua, ki iinuemepua ki newitowao. Aaata puꞌka tatakori ahpo paꞌpanisusoopua, Riosi waapi kahtiamepua,
var	Teemea tiameo, weeka kaꞌkaruma aꞌchitiame yoramichio ajawatiamepua, puuu yooma ajawatiamea, apoe Paamirawichio nookemichio ajawatiamepua.
var	Noꞌo iinuekaoi yooma aaata tesiwa tiiame ihko nehjakainia, noꞌo weerewaoi Riosiwichio kosoka manarikainia, kihtawichio nateyame enemii noꞌo iintoriaa, kiisi iinueme enesaania aaata nakirewaopua
var	Eeme Riosichi poponiwaa pipiniwaa tiamea, aamo nanapawiachiopua, aamo ahjaewa iꞌka seesenu mochiwachiami nayewaniameo, paꞌpamura inatachitia kaawe inatapuapua, ki kukuchi nuꞌnunti inatari
var	inatachitia. Nape aamo Riosichi teꞌterewachiope, kukuchi nuꞌnuntichitia teeremete eemea, ki itapiti tatakorichi inatame tiiamechitia pehji.
var	Neeea Eesusie noꞌo weratiameo, ki teꞌta noꞌo weruma tiiamerako eꞌramenia, kiisikoi, Eesusie weratiame noꞌo tewapuame maayamenia, pukeri oꞌiniaopua neeea, naꞌara yoramia naanarika
var	Yooma ihta weerewaa, ki ahpo waꞌachi teꞌtiamepua. Weerewaa iintunapua: tijoe weerewa, animari weerewara, tuchiki weerewara, soꞌchi weerewara tiame.
var	Seenekachi aamo ahjama itipimane kuꞌitapi, seenekachi ahkasi tuurawio uꞌmatoachisi. Waꞌatiao eemea noꞌo kuꞌinaresao, noꞌo kuꞌipamapua ahka noꞌo simiyachiwichioo.
var	Aamoo aamo napawitiachio, senepi Riosichi aamo papasoopua taamowichio, epeche enema eeme cheriwema kiꞌyameopua Riosichio, Riosio taamoo, tísia kaawe iintorio tuuopua.
var	Kiꞌtepua aaataai wahjachia, ki iyorika tetewamekapapua iꞌka Riosichi tehkio, kiisi kaaweruma inataka nokisiamepua, toomichiche inataka masitiame, ahpo seꞌwi masitiao toomichi nehjapa. Nape
var	teemea kaaweruma inataka nokisiamepua iꞌka Riosi tuuyewario, iyorika teetoka iꞌka kaaweruma tuuyewario, teꞌta Riosie taamo nuureniachitia, teꞌta Eesusi Riosie Weratiame, seekarewarachitia.
var	Waꞌa tiiachio, taamo eepi wahjipame teetowachi teetoiopua, Eesusichi simiyame aamo nayewatukao, eeme Eesusichi paparasiamea, Riosie kiasiniamepua weemera ahjario, ki seenampasi ahjapuameopua.
var	Iꞌka noꞌo chiiao neeea, kihta nekaka aamo chaaniame neeea, ohsotia neeea, tísia aamo nakiyapa aamo kaaweruma tuuyeka chiiamenia. Teemea aamowichioo, ahkasi mukiwachisi maapori tiiachioi
var	Taamo Noono Riosio, cheriwema kiataria naaju, yooma ihta taamowichio iintorioopua, yooma aachin teeka eenariawichioopua iꞌka weeechiopua, Riosikai tamochi tiꞌtijoechi tijoetuka. Puꞌka iintoriao
var	teemea, ahkasi kiisi ahsepari iinueme teemea, aachin teeka taamo teꞌta tísia cheriwema kiamiao, ahkasi ki nuꞌunti tiiame iintoriopaopua Riosio, taamowichioo.
var	Neeea noꞌo teetoao, waꞌapi teetonariame neeea, puꞌka taamochitia nokisiame erakoameopua Riosichio, ki ihta iinuemichiopua taamoo, ki kaawe nokayo tuukao, iꞌka Riosichi masitiao, taamo
var	Neeea yooma noꞌo ahjama Riosichi poponichitia mochikameo, pipinichitia tiame, iꞌka iyosi iyotesa aamo uhjuriamenia, yooma Kaarasia weeechiami mochikameopua tiꞌtiopachi.
var	Waꞌa tiiachipa puuu waꞌapi Riosi ihsiriopua taamo naꞌpa ajawakao, Peeroo, siichitepuwa nokiwamechi uhjurakapua puꞌkao, noꞌoo, ki siichitepuwa nokiwamechi tiꞌtijoerichi uhjuratiania.
var	Pukachi simiyame noꞌo maꞌchitanariaa, ihjipua: Riosia Aurani ahjama katewiaio, ahpo iintokemo tuuriao, teꞌta pichiwa waꞌa iintomo tuurepua, kiisi wehchi wichiteka. Pukaepa Riosi Aurani
var	cheeriaa, kaꞌchitia taawechi sewinatatiamepua Riosi nuurarieoi, naao siento piire weerewa aampa oosa mariki paaumpari neipami, eenakameaipua nuurari, Moise Riosie kiaretiaa.
var	Wahjachi kaawe nayeweniamea, kaawerumapua kaawerumao, nape kaaweruma inataka chaachapatiame enesoo. Neeea mehka kahtiaio, senepi taawechi waꞌa tiiame kaawe eꞌraka aamo nayewenariamenia nayewiao,
var	Noꞌoo siichitepuwachi simiyame noꞌo masitiame enesoopua pukeri noꞌo oꞌineriachi oꞌinia, tiꞌtijoeri Riosie kaawe tetewipuawichoo, ki noꞌo nekamuchemii iꞌisaeri tiꞌtijoeria; puꞌka
var	siichitepuwachi simiyame noꞌo masitiame enesoo, puuu Riosie Weratiame taamowichio mukuriamechi simiyame noꞌo masitiaa, ki eina teeremiipua iꞌisaeri siichitepuwachi simiyame masitiamewichioo.
var	Teemea Riosie Weratiamechi kaawe teꞌteriamea, siichitepuwa nokiwamea ki siichitepuwa nokiwameopua tiameo, kihta nateyamepua waꞌasio, taamowichioo; taamowichio teꞌta nateyameraa, weemera
var	Nape Riosia puꞌkao, ki ahpo ahjama mochime teꞌtererioipua, puꞌkao tísia tatakorikamekoiopua, ki nuꞌuti nakiwari iinuemekapapua taamo tiꞌtijoerichio, ki nuꞌuti taamo tesiwa eꞌrekamepua,
var	Pukaepa teemea ehpeo, taamoe waꞌapi iinueme teemea Riosi ahjama taamo nayewamiao, ahjachi oowe erakoka, kihta seeweka tiame, Riosi ahpo Taanarachi iintoriopa, Riosi Taanarao ki nuꞌuti taamowichio
var	Waꞌa teꞌteretomete teemea, taamo pirena waꞌachitia erakowa teeremichiopua, taamo Noono Riosi Taanarachi paparaniameo. Waꞌachi erakoame teꞌterepasaapa teemea Eesusichi paparaniameo,
var	Eemea tukapachi simiyameo, kaꞌte waꞌachi nokisimitiapua, puuu tukapachi nokiwamea, kihta kaaweruma machenamepua; ohso kaawe eemea puꞌkao, terika tuuyepuapua puꞌkao, ahpo tukapachi nokayao,
var	Naneꞌremitia eemea, puhku tekipanameo ki puhkuchitia tekipanameopua tiameo, waꞌachitia kaawe yorapuamekopua Riosieo, yooma aaata ahkasi kaawe ahpo tekipanariachitiao.
var	Yooma iꞌwa yawichikarichi soꞌsontaroa, ki soꞌsontaroaapua tiame, naneꞌriamepua iꞌwa noꞌo peereso kahtiaoopua, Riosie Weratiame naewatuapa iꞌwa yachatiamekoopua.
var	Neeea noꞌo Riosichi poponiwa pipiniwa tiamée, ki noꞌo sewina erapameko chiiamenia noꞌo Eesusichi paparaniamechio; nape yomatiame teꞌta natakepakache yasitoaonia, noꞌo pukeri oꞌiniao ki
var	Waꞌachitia aamo teepotenapua tiameo, wahjachi iꞌwa Rooma mochiwachi mochikame, waꞌachitia Eesusi Riosie Weratiamechi paparame, ookapi puuua, iꞌwa Rooma yawichikarichi tekipanamea, aamo
var	Aamo teepotena tiame Epajarasi tewaniame, aamo ohjoekachi oꞌinia eenakame tiame. Ihjiai Eesusi Riosie Weratiamewichioo, tísia tekipanaka yasitoamepua. Ihjia aamowichioo, tísia itaka yasitoamepua
var	Riosichio, aamoopua Riosichio, epeche kaawe teꞌteretoka mochitomichiopua, yooma ihta Riosi teꞌta nakiyachitia, yooma wahjachi aamo yorakeka mochitowachio.
var	Eeme Tesaronika mochikame Eesusichi paparamea, Uurea weeechi tiopachi mochikamechitia ikitiamepua. Puuu Uurea tiopachi mochikamea, ahpo waꞌapi weeechi mochikame iꞌisaerie, tísia aiwetetiame
var	Eemea kaawe aamo neesetoka mochitopuapua, ki aaata aamo eina chaachapamichiopua aamo kuꞌipuawichioo; ohso kaawe, aamoe tekipanaka iꞌyapuapua aamo koꞌkomiao, teꞌta aamo noꞌo
var	Neeea Riosio, aamo teꞌta cheriweka piipatekameo, waꞌapi teꞌtiame piipatetiame aamo teꞌteretojeraninia Riosio, ahkasi Riosie Weratiame eenachisiopua, kihta ki kaaweruma aamo
var	Riosia ki ahpo pichiwarikamera pichikeriopao, puꞌka naꞌarari wihtukikamera pichikeriopao, ki reesisemeripua puꞌkao, ahpo Taana Eesusi yeꞌkarichi mochimichioopua, puꞌkao tísia
var	Ookapi waꞌa mochikame maꞌmasitaria, kihta pichiwari teꞌteriamepua Riosichi simiyame ahpo masitiao, tisiwa seꞌwi wewekakamepua, Riosikamera teꞌta ahpo nokijeratowaopua.
var	Puuu tiꞌtijoeri wistuki masitiamea, nenewiwao kiisi kaawe tiiameko chaachapamepua, nape Riosia ki waꞌa chiiamepua. Puuu waꞌa chaachapamea tiameo, ihta kooameoi taamo waꞌinamepua
var	koꞌkopuawichioo iyoripua tuukao. Nape teeme Riosi chiia machiyamea, naneꞌriame teemea kihta iyoripuamekopua ihta kooamekoio, yooma kooameo Riosi apoe iintoriopua taamo kiꞌyakao, yooma kaaweruma
var	kooame, yooma ihta kooame pukeri naayachi enepatiaio. Pukaepa teemea, ihta kooame Riosie kiatiameo, kihta iyorika koayamepua, cheriwema kiasache Riosio, kaawe koꞌkopuamepua.
var	Ehpeo neeea aamo Timoteoo, tiopachi paꞌpamiratuame ajawaniame aamo nayewemane. Yooma tiopachi paꞌpamiratuame kaawe yoorameopua ahpo tekipanao, epeche kaawe eꞌreka teteipuamepua puꞌkao, Riosi
var	Ookapi Riosichi paparame tiꞌtijoea ooweru tiamea, puꞌka tiꞌtijoe wihkuari masitiakamera naꞌnaritoamepua waꞌasi, ikicha simiyamera ki Riosichi paparaniamera, ipaka tetewamepua Eesusichi ahpo
var	paparao, Riosie Weratiameo. Yooma aamo kahtiachi mochikamewichioo, Riosichi itayamenia puꞌkao, ahpo teꞌta kaawerumari kiasimichioo.
var	waika taawechiamio tiꞌtijoeria, ahpochewichio erakoame enemeripua; toomichiche weemuame; ahpo oijerame ihta ahpo iinuekae; ahpo tiiao ki nuꞌnuntiko erakoame; ihtaoi Riosichi simiyameo tísia
var	naꞌariame; kiisi ewakoame ahpo yayawao; kihta kaawe eꞌreka itipiame, itapiti tísia kaawe ikitetiaipua; puuua kiisi kaꞌkaruma tiꞌtijoeri enemeripua;
var	Arejanto tewaniamea, sisioki tahtame chonaka tekipanamea, kiisi kaaweruma iintokamepua iꞌwa noochio. Nape puꞌkao, Apoe taamo Paamirakamera naneꞌriamepua puꞌkao, aachin teeka ahpo
var	Puꞌka yayawatiameo masitenurapuapua tiameo, puꞌka ki yayawatiame pehjio, kaawe ahpo neesetomichio ki kaawe ahpo nokimiao, itapiti yoranariaa, kaawe inatasa iintonurepuapua. Puꞌka yayawatiameo
var	chaanenurapuapua tiameo, puꞌka ooweru nenewikameopua waꞌasio, ki ikotuwachitia mochitonurewa, ihtaoi ahpo peeniatawaeo; kaawe ahpo neesetoka mochitonurenurepuapua aaata taꞌpechi mochikameo;
var	ohso kaawe itapiti kaꞌkaruma teꞌteriamekamera, yooraka mochitonurenurepuapua; ahpo kukunaopua tiameo, yooreka mochitonurenurepuapua. Puꞌka yayawatiameo, waꞌa tiiame tuuyenurepuapua puꞌka
var	Taamo Noono Riosio, apoe Eesusi Riosie Weratiameopua tiameo, yooma amochio kaawerumari yahchejeraninia, aamoo taꞌiria mochitomichiopua, kihta aꞌchi erakoka aamo iikachio.
var	Naneꞌriame teemea iintumerikoo, piirechi resipupuachi mochiwachi taamowichio tiameo, pirenachi Ehkoriami Riosi Iyoterichio, Riosio, ahpo ki eꞌwiame tiꞌtijoeri naewakao, eee cheeriamekopua:
var	Iꞌwa weeechi kahtiai Riosie Weratiamea, weesa tísia tesiwa cheeka nayewakamepua ahpo Noonochio, ki ahpo neesetopuawichiopua pehjio ahpo meripuao, ahpo Noonochiopua teꞌte ahpo newipateme
var	Ihji noonoraa kihta naneꞌreniamepua, yeeyeraai, aaata puꞌka ehkoriami mochiriameai. Ihjia naawariachioi ki naneꞌreniamepua, ahkaoi mukuriachioiopua. Waꞌa tiiachipa puuua, Riosi Tijoetukameka
var	Ihji taamo teꞌta neeseriosi Eesusia, ki ehkoriami teꞌta neꞌneseriosi nokaka mochitoriachitia ihsiamepua, senepi taawechi animari koꞌyaka Riosi oowewari nokariachitiao, ahpo tatakoriria
var	cheriweka piipatepuawichioopua, tiꞌtijoeri ooweruriwichioopua tiameo. Ihji Eesusi taamo teꞌta neeseriosia ahpo Noonochio, seenepi waꞌapi ahpo oowepakamepua ahpo weerewa meritiameo, yomatiame
var	Pukaepa Moise Sinai kaawichi tekisaiopua, Riosi yahcharia nuurari yooma tiꞌtijoeri tuuyaiopua, chiiwa meꞌyarepua weesero tiame, puꞌka eerara uunariapa. Waikaopua, puꞌka eerao neeroi
var	naꞌpesaopua, poasiki saampatesa ahjae chiꞌponerepua Riosi nuurario, tehte rarapenamechi iyotetimeo. Waꞌa iintosaapua, iisopo kuhsisawa uusa eerachi saampatesaapua tiameo, ahjae chiꞌponerepua
var	Nape ihji Eesusia ahpo weerewakamera, seenepi waꞌapi ooweparepua Riosiwichio, tatakoritiameo ahsieme choꞌwemichio. Waꞌa iintosaapa puuua, ahpo Noonomina ahjamina yasiparepua, teꞌta iyoriwa
var	Aurania Riosi teꞌta ahjachi eꞌreriai, Saaraai kiaretupua tiame Riosieo, peteteremichiopua, kiisi tanayamekoipua Saara tewaniameopua, uꞌmatoka werakamekoipua puꞌkao, Auranioi tísia
var	Ki uuyamepua Riosie kiapuameopua pehjio, Riosio pukeri Aurani ahjama nayewakaio, taamo wahka ihtoriachi teeremeri inatariopua Riosio, taamo kiatioi kiapuawichiopua tiameo, taamo ahjama.
var	Puuu waꞌa mochikamea ki inamunarerepua Riosio, kiisi anachame tiiopa Riosi chiia iyoripuameo, eee chiiopa Riosio: “Aaata iꞌka kaawi kajenariemechi ihtepakamea, tetee pasaka meripuamepua,
var	Puꞌka aamo neesetoka masiteka tuuyameo, kaawe eꞌraka keepupuapua puꞌkao, puꞌka chiiao kaawerumakopua aamowichioo. Puuua ahpo masitiao, kaawe neesotoamepua, naneꞌriamekapa puuua, Riosi
var	tetewachi ahpo nokisiamekopua. Kaꞌte aamo itapitie ki kaawe tiiamee eerina teewemitiapua puꞌka kaꞌkaruma aamo masitario. Waꞌa teꞌteresaa eemea yuuwesipatemaoi eemea puꞌkao, aamo waꞌa
var	Nape puꞌka Riosi tuuyewari amochi tuuyesiwao, yoorakache mochitopuapua puꞌkao, ki oowera keepukache. Oowera keepukache soparaniame maaesaa eemea, aamoe waꞌapi wihkuiamepua.
var	Ehkoriami Iyoterichio tiame, Raaja tewaniame oowitiame nayewamepua tiameo, suwepori tehkiwa toakame oowitiame. Puuuaiopua, ahpo iintoriae tetewitekamepua, Riosichi ahpo paparario. Puꞌkao Riosia
var	kaawerumachitia tetewikamepua, Erikoo, isaeri tiꞌtijoe ihpuemia eꞌenakameo, ahpo taꞌpechio, ichipupaka nehpupateriopa, sewinachi pooechiami newiteka.
var	Noꞌo poponíwaa pipiniwaa tiame, kaꞌte naꞌara chaanemitiapua aamo aaatao. Aaata ki kaaweruma iintosoo, Riosikamera katewemeripua puꞌkao, ki muuu. Aaata ki kaawe iintokame amoe
var	katewenaresaamua puꞌkao, kiisi kaawe iintomerimua Riosi nuurarichio. Waꞌa iintosaamua, amoe waꞌapi ki kaawe iintomerimua Riosi nuurarichio, amoekamera nuurario, eꞌwemeriaipua.
var	Teemea kaaweruma nayewataria naaju Riosio, teꞌta weruma iyoriwa teeweka taamo Paamira Eesusi Riosíwarachio, Apoe Eesusi Noonórawachi. Waꞌa tiiame ki nuꞌuti iyoriwa kiajeraninia teꞌta Eesusi
var	Noonorao, taamoopua puꞌkao, ki nuꞌuti taamo tesiweriopa, puꞌkaopua taamoo, weemera ahjariwa taamo kiꞌyamekopapua, ahpo Taana taamowichio mukukamekoio, eenechi ahjateriaeopua, taamo ahjachi
var	Pukaepa Eesusia iꞌka weeechi oiyaiopua, Riosi kaꞌkaruma tuuyewari tuuyerepua, yooma aaata tatakorichi wahjipakameka teꞌteriameo, ahpo Noonochi eꞌenamichiopua, puꞌka ki kaawe noonowiriao,
var	cheriwepuawichioopua, ahpo weemera ahjari kiapuawichioopua tiame, Riosi Riosiwarichi teꞌtereka mochitomichiopua, iꞌka wehjoarichi mochikaiopua pehjio.
var	Iꞌka ehkoriami Riosi naꞌnayewatura chaachapariao, aaataai ki sewina tiiame chaachapametepua ahpo masitiachio, aapoeche waꞌapi machename kaawe chaachapaniameo. Aapoe ehkoriami Riosi
var	Nape iꞌka weee kajuyachio Riosia, teꞌta ahpo utewarieo, chaachasache tajenatemeripua yomatiame iꞌka weeeo, ahkasi tewekaopua tiame. Waꞌa iintomeri Riosia, teꞌta ahpo katewiachi
var	Nape waꞌa tiiaipua, Riosie Weratiameo ahsieme eꞌwewa iintoriopa, yomatiame Riosi nuurari eꞌwepakaopua iꞌwa weeechi oirioio, weemera tiiame Riosi nuurari eꞌwewa, enepakamepua. Ehpeo eemeai
var	Riosieo, yomatiame ahpo Taana Eesusichi paparameo, ahsepari eꞌwekame taamo tetewamepua ahpo nuurario. Pukaepa ehkoriami tukapari Riosi nuurarichi nokisitiamea, puuua saipatoamepua, ehpeo taamoo
var	Riosi Taanara tahjewarachi mochitoamekopa, Eesusichi paparakao. Ehpeo eemea Eesusi tahjewarachi mochitoamea, kaawe ahpo nakika mochitoamepua.
var	Aaata teꞌta Riosie Weratiamechi kaawe teeretoamea, kiisi oiyamepua tatakoriwachio; tatakoriwachi oika puꞌseriamea, kihta Riosie Weratiamechi teeretoamepua, puuua Riosie Weratiameo, kiisi
var	Riosia seenepioi, ki aaatae tetewiniamepua; nape ahpo kaawe nakika mochitoniachi, tetewiniamepua pukachio, teꞌta kaaweruma Riosichi eename nakiwariaa, puuu Riosi nakirewaa, kaawe ahpo nakika
var	Waꞌasi ihjiapa noꞌo aamo tuuyaa. Kaawe eꞌraka yasitojeramechenia aamo iikachio. Iꞌwa noꞌo ahjama mochikamea aamo kaawe eꞌriame, aamo teepotenapua. Muuua tiameo, teepotaka kiamitiapua,
var	Neee Waania, iꞌka iyotesa uhjuraninia puꞌka tiꞌtijoeo ooweru tiameo, oowisani tiꞌtiopachiami mochikame, Aasia weeechiami wekanami tiꞌtiopachi. Taꞌiria mochisaa kaawe enemii eemea, aamo
var	iikachio mooena eꞌrari erakoka, Apoe Riosieopua aamo kianiae. Ihji Riosia, keꞌchu naayachi oꞌinia ahjaka yasitoriamepua, ahkasi ehpe taawechiamichisi, ahkasi wahka ihtoriachisiopua ki
var	wahjiamesi. Riosi Riosiwari oowisani puusieka tetewameai, yooma ihtaoi noriwi tiame tetewamea, aamo iikachi taꞌiria mochirewa kiꞌyamepua tiame, puuua Riosi yasirachi, norikame ajakamerapua.
var	Puuua eee aamo chaaniamepua: Neeea aamo Ehmirina mochikameo, naneꞌriamenia aamo tísia aiwaka mochikaopua, naneꞌriamenia aamoopua tiameo, kihta iinuekopua paarasario. Nape eemea waꞌa
var	teꞌtiaio, teꞌta tísia paarasariemekaitepua. Naneꞌreka yasitoamenia puꞌka ahpo iꞌisaeri tiꞌtijoeri teewameo, aamoo aꞌchikoi chaaniakopua naꞌarekao; yooma puuua, Satanasi napawikarichi
var	Waikao puuu tijoeka tiiame noꞌo nayeweria pukerio, noꞌo chaanekapua tiameo, Irarejia tiopachi nayewatuameo, waꞌa mochikameopua tiameo, iꞌka eee chiiame iyotesa uhjuremitiapua puꞌkao:
var	Waikao Riosi kuꞌiwaria, puꞌka Riosi oꞌro tepawechio, puꞌka moorerao, ihsawi tajenakame pochiwasaopua, weeechitipo wiꞌsunakapua. Waꞌa ikitioopua puuu ihsawia, yooma puuua tahpitika
var	Nape puuu tiꞌtijoeri ki wahjipaka itipikamea, puꞌka yerowa ipasetiaio, kiisi kaꞌkaruma enepakapua ahpo ki kaꞌkaruma nokayao. Ohsotia simitekachekapua puꞌka kiisi kaaweruma ahpo nokayao,
var	reemokamera naꞌnaritoamekapua. Ihji tiꞌtijoeria ooweruria tiame, waꞌapi teꞌteretoapua, ahpo riꞌriosiwachi paparakaopua, itapitie netetiamechiopua, miina meetarie, tehtee netetiamechi, kuuue
var	netetiamechi tiame, yooma puuu ahjachi paparaa, kiisikoi tetewame puuua, kiisikoi inamuamekoiopua, kiisikoi ohjoamepua ahjameo.
var	Paika taawe aampa naasipasi manisaopua waꞌao, puuua iwira kiatiapaopua Riosieo, ajasikapua oisikao. Iꞌkao waꞌa ikisoopua, tísia majakapu tiꞌtijoeria.
var	Piiripi puuu iinyati pawesinoi moꞌoraa, mukukai ahjakamekapua. Naania tiiamekapua moochio, meritiai saukachio. Waꞌa iikamekopua puꞌkao, yooma tiꞌtijoeria, ki nuꞌuti ikiriame erakoewa
var	Ihji aiwaka moroyaopua tajakao, ki wahjika moromapua apechuka, ahkasi ki seena aampasi. Kiisi resipuniachipua waꞌao, yooma taawechioipua, yooma tukaooiopua tiame, yooma puꞌka wehtejurichi
var	paparakamewichiopua, wehtejurika tiame netetiameopua tiame paparakamewichioo, puꞌka teewara machitewara uukamewichioopua tiame.
var	Ihji oowitiamea, ahpo koataopua itapiti teewa iyotetiame iꞌtoka oiyamekapua, tesiwa eerina tiame pahtepuao. Puuu chiiame iyotetiamea, eee chiiamekapua: “Teꞌta Weruma Tiiamera Wawironia, Apoe
var	kaaneraoi ihtapaniameo, yooma ihta kooame yahcheniameoi ujurewao, moomori choꞌioi, miira sewajuyaoi, ihtaoi peeniajuwa sewajuyaoi, wiinooi, soowioi, aarinaoi, tiirikooi, wakasioi, poꞌwaoi,
var	—Iyotemitia iꞌkao: “Puꞌka Poꞌwa teewataniame neewiachi paajutetiamea, tísia taꞌiria nokimeripua waꞌa kaawe erakowa pahkotaniachiopua, ahpo pirena mochitopua katewetiameopua ahkasi ki
var	Yooma paꞌwechi wahjipakamea, weeechi wahjipakamea tiame, pirena katewetiapua Riosie, ihtana kaawe noonowiriaeopua ahpo kaaweruma tuuyewarieopua.
var	Tiopaa, Riosi iyoriwachio, kiꞌtiamekapua waꞌao, Apoe yooma Paamirao waꞌa kahtiopa, waꞌachi kahtiamekoopua tiameo, puuu Paamira Poꞌwa teewataniameopua.
var	—Aaata paramusaa, noochi enapuapua, ahjaniame neeroi noochi pajename nerojimia. Neeea aamoo, kihta natekachi aamo nerojitemapua.
