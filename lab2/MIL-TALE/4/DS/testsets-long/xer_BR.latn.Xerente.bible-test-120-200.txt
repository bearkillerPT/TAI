xer	<font color=teal>ROWASKUWẼ MATEUS TÊ KUĨKRE</font>Wakmãdkâkwa Jesus Cristo dahĩkba nõrai waskuzeKãhã tô Wakmãdkâkwa Jesus Cristo dahĩkba nõrai sisizem waskuze: Wakmãdkâkwa Jesus
xer	“Judéia tkai wam hã dazakrui kuiptu mnõ wam hã akwẽ nõrĩt krsimã prê. Are dazakruirê, Belém nã dat krwamtrẽ mnõ, za akwẽ zakrui kuiptu nẽ akwẽ nõrai mã krsimẽkwar. Tô
xer	Wakmãdkâkwa Jesus dasikrãikwanrẽzeTô tahã btâ nã nãt Wakmãdkâkwa Jesus Galiléia tka rmẽn, are Jordão kâ ku tamõrn, João, Dakrãikwanrẽkwai nã dat krwamtrẽ mnõ, tê
xer	Srã wa Wakmãdkâkwa Jesus dat dam rowahtu mnõzeWakmãdkâkwa Jesus dazaktõ zawre dat kmãdkâ wi, nãt srã nsĩ ku saikurn, are tazi tanmrãn. Tanẽ wi, nãt dakmã sasõmrkwai nõrĩ dakrta ku
xer	Damrõ dat rmẽzem nã Wakmãdkâkwa Jesus dat rowahtuzeTazi nãt Wakmãdkâkwa Jesus kãnẽ tamrmẽn:—Ahâmre hã dam rowahtukwai nõrĩ tkrê dam rowahtu mnõze, tô kãnẽ: “Nõkwa sĩm
xer	Romkunẽ tmẽ wazbre pibumã, at wam wẽ knã. Romkunẽ wi, at wa kmãdâkâ pêsê. [Tâkãnẽ wat awar mnõ, tô tô kbure ro at krkmãdkâ wamhuire mnõ nmẽ, kãtô anĩpttê zawre ktab
xer	Tâkãnẽ hã surta kmãdkâkwa kmã mrmẽ nã Wakmãdkâkwa Jesus dat wapar wi, nãt tmã tasikrãmn. Tazi nãt dakmã sasõmrkwai nõrai mã kãnẽ tamrmẽn:—Tô ĩsenã waza aimã kba
xer	Are wa, Waptokwa Zawre Dakra snĩ Ambâ, tônmẽ tkai wa, Waptokwa Zawre dakwaĩmba romkunẽ dat krkmãkwamãr mnõ, mãr kõ snã ĩt tmã rmẽ pibumã ĩnĩpttê nã, waza tokto aim wasku
xer	Wakmãdkâkwa Jesus dakahâ zawre snã dat sãmr wi, nãt ĩsenã kmã tapkẽn, ponkẽ zahi wapu nõkwa tkrê kmãdkâ mnõ kõ nẽ hã nẽ pahi snã krnmrõ mnõ nmẽ.
xer	Tâkãinnĩ dapãrkwai nõrĩ wanĩ si tê waw wrĩ pibumã sipttêd, are wawawã za nhanẽ tê waw wrĩ da, sipttê kõdi. Tâkãnẽ mnõze mba, krtmã aipahi kba mnõ knã. Waptokwa Zawre damã
xer	si teza kraipahi kba mõn. Tô ta dawtẽsi danĩpttêd, wanĩ dat waw kutõr pari, dure wawawã dat waw kutõr pibumã, kunmã zawre wa.
xer	—Nõkwam nõrai nẽ wabza kwaz tâkãinnĩ hã akwẽ nõrĩ kmã to? Tâkãinnĩ hã akwẽ nõrĩ, tô dazakru bdâdi nĩkrti mba hã warrĩ wa, aikte nõrĩ krsikburõi mnõ nẽ. Tazi za
xer	Wakmãdkâkwa Jesus dazeparkwa dapnãi nõrai mẽ datmẽ sinãzeWakmãdkâkwa Jesus adu akwẽ nõrai mã damrmẽ re, nãt dazeparkwa, dapnãi nõrai mẽ tsinã, are rowi tsimãsamkw. Are
xer	Tazi nãt smĩsi Canaã tkai wam hã pikõ, tô tahã tkai wa krĩsimãssi mnõ, Wakmãdkâkwa Jesus dakrta ku wi, are hrâ snã kãnẽ dam mrẽ:—Wakmãdkâkwa, tôka tô dakmãdkâkwait Davi
xer	Pedro Wakmãdkâkwa Jesus Waptokwa Zawre Dakra nã tê dawaskuzeTapari nãt Wakmãdkâkwa Jesus dazakru Cesaréia de Filipe nã dat krwamtrẽ mnõ krta ku tamõrn. Tazi nãt dakmã sasõmrkwai
xer	Tahã nãt kãnẽ dawa:—Wakmãdkâkwa, ĩkra kmã apkẽ nã! Tahã za nmãzi ĩwannã wam hã romze hawi tsissampko wawẽ. Tazi za nẽs kunmã wa, tanẽ kõ wa kâ mba, tsimẽ.
xer	Dakmã sasõmrkwai nõrai mã Wakmãdkâkwa Jesus ĩprêze dat tmã sõmr mnõzeTâkãnẽ mnõze mba, ĩsenã aimã kba za ĩmrmẽze, tô kãnẽ: Tônmẽ tkai wa mãrĩ nõkwai mã krtmã wẽ
xer	kba mnõ kõ wa, kraimrmẽ kba mnõzem prabâ, za dure hêwa nsĩ ro krtmã saikwar. Tanẽ dure, tônmẽ tkai wa, mãrĩ nõkwai mã krtmã wẽ kba mnõ wa, kraimrmẽ kba mnõzem prabâ za dure
xer	Wakmãdkâkwa Jesus aikte nõrĩ dat sapar psêzeTapari, nãt nõkwam nõrĩ sĩm aikte nõrĩ Wakmãdkâkwa Jesus datmẽ tê simrõ, kmã danĩpkra pibumã, kãtô dure Waptokwa Zawre dat kmã
xer	—Tanẽ wi, nãt bru tdêkwa smĩsi mã kãnẽ mrẽ: “Wi pe, ĩm wasku nã: Bâ, ĩkwaĩmbap kwaz ĩt aim wakbâ kõd? Romzakrã re hawi smĩsi prata nã hã ktâprezum zô aisipi da, kwaz
xer	Tanẽ wi, nãt danõwam hã, kãtô dure dazakum hã ĩwahtu nõrĩ, hãsi tê kmã snãkrat, kãnẽ:—Arê, Wakmãdkâkwait Davi ãnĩhdu mnĩ damõrzem nã, Waptokwa Zawre dakmã krwawta kba
xer	mõnõ!Waptokwa Zawre danĩsizem nã mnĩ damõrĩ dat krdakmãdkâ psê mnõ pibumã, kmã wazapa hã! Tanẽ nmẽ, arê Waptokwa Zawre hêwa nsĩ krdasimãssi mnõ dakmã krwawta kba mõnõ!
xer	Dadkâ nõrĩ aipâ sõkrêptui mnõzem nã dat dazdanãrzeTô tahã btâ nã nãt dure nha saduceu nõrĩ Wakmãdkâkwa Jesus datmẽ tsimãsis. Tô tanõrĩ krmrmẽzus mnõze, tô dadâ za aipâ
xer	Tô tanõrĩt bdâdi nĩkrti wam hã dasikrãiktõ mnõze mba akwẽ nõrĩ damrmẽ prê nẽ rowẽ zô tkrê sdanãr mnõ pibumã, kãtô dure “dam rowahtukwai nã” tkrê wamtrẽ mnõ
xer	Wakmãdkâkwa Jesus dazakru sĩ Jerusalém dat sawi zepkuzeTazi nãt Wakmãdkâkwa Jesus kãnẽ damrmẽ kmã krãinĩstun:—Dazakru sĩ Jerusalém wam hã akwẽ nõrĩ, tô kanõrĩkwa bâtô
xer	Waptokwa Zawre damrmẽ waskukwai nõrĩ krsmrõi kba mõn, are dure danõhuĩkwai nõrĩ dat kraim satõr kba mnõ, bât ktẽ nã krsampko kba mõn, krpãr kba mnõzep ku! Sika krapre kra sikrowi
xer	—Tazi za ĩpkẽ psê nõrĩ kãnẽ dazdanã: “Wakmãdkâkwa, nĩwa wap mrãm snã akmãdkân, are am kain, kãtô dure krbu snã akmãdkân, are am nnãn?
xer	Are sa tê kahur re, nãt Wakmãdkâkwa Jesus kãnẽ tmã tamrmẽn:—Kãhã za aimã kba ĩmrmẽze, tô ĩsenã: Smĩsi aimẽ kba hã za ĩm sõihâk.
xer	Tanẽ wi, nãt smĩsi Wakmãdkâkwa Jesus dakrta ĩsa smĩkezem kwa hi kwa pa kuzazem hawi wazê, are Waptokwa Zawre damã dat sabuzep kmãdkâkwai ktab mã krĩsipiĩ mnõ spokr tõ.
xer	Tazi nãt Waptokwa Zawre damã dat sabuzem wa sipi tkrê kmãkwamãr mnõ nõrai kmãdkâkwai nõrĩ tô tahã ktâprezu du, kãnẽ mrmẽzus snã:—Tâkãhã ktâprezu tô dawaprui wakâ. Tanẽ
xer	nmẽ, Waptokwa Zawre damã dat sabuzem wa akwẽ nõrĩ ktâprezu krkmã sĩmzar mnõzem wa, wat smẽ pibumã, romkmãdkâ prê wat krkmãdkâ mnõ prabâ, ĩkwaĩmba kõdi.
xer	Tazi nãt dakru ku tmã mõ. Are ktẽ nã hã dakru zdâze kmã tte psê mnõ pari, nãt surta nõrai mã kru, dakru tê kmãdkâ psê pibumã.
xer	Wakmãdkâkwa Jesus kâ hawi dawatbro wi, nãt hêwa sisdâhui re, kãtô dure Waptokwa Zawre Dahêmba kaktõ ka nẽ dansĩwĩ dat sikrai re, kmãdkân.
xer	Wakmãdkâkwa Jesus ambâ ĩkmã romze nmĩ hâi zapto re hã dat tmã rowẽzeSmĩsi nãt romze nmĩ hâi zapto re hã ambâ, Wakmãdkâkwa Jesus datmẽ mõ, are thissinã, kãnẽ dam mrmẽ
xer	Are kãnẽ tmã tamrmẽn:—Bâ, adup sanãmr kba kõd, dakmãdkâkwait Davi tê kmãnãrĩ, sĩm mãr kõ siwa, simẽm nõrai mẽ mrã tê sarto siwa?
xer	Nõkwa ambâ zahĩ tê pawassi mnõ kõ re, ĩsrõwa ku za nhanẽ sbre kõdi, ro tê twi dur pibumã. Tô tê pawassi mnõ parim si, za ĩsĩm ro twi du.
xer	Tazi nãt Wakmãdkâkwa Jesus bakrda ĩsipkrta nã kârn, are kãnẽ tmã tamrmẽn:—“Talitá Cumi!” (Tâkãhã kmã damrmẽze tô kãnẽ: “Bakrda, wi aisamã!”)
xer	Tazi nãt nha Wakmãdkâkwa Jesus dakmã sasõmrkwai nõrĩ fariseu nõrĩ tkrê dam rowahtu mnõzem prabâ, smĩsõi psê kõ snã sa tê kahur re, kmã sõpre.
xer	Tazi nãt nha akwẽ nõrĩ ambâ npokrêp tõ kãtô mrmẽ tte mnĩ Wakmãdkâkwa Jesus datmẽ saprõnn, are dawarn, danĩpkra ĩssĩwĩ dat hri pibumã.
xer	Tanẽ wi, nãt dawaikwa hawi, smĩsi ambâ kãnẽ dam mrẽ:—Wamrowahtukwa, ĩkra kmã hêpãr nmẽ, nhanẽ mrmẽ kõd. Tanẽ nmẽ, wat wê am saprõ, at ĩm tmã kwapsê pibumã.
xer	Smĩsi aito romkunẽ ku taikmã zbre wa, satosi. Tô aitmõ pisi re krdaromãdkâ wamhuire mnõzep ku aisbre wa, psêd. Are aitmõ zahure re kunmã zawre ku dat aimẽ wa, kunẽdi, tôkai mã.
xer	Tazi nãt Wakmãdkâkwa Jesus tô tanõrai tmẽ taromãdkân, are kãnẽ tmã tamrmẽn:—Akwẽ nõrai mã tui zawre nmẽ, za tê kmã kahõs kõdi, are Waptokwa Zawre damã mãrĩ tui zawre
xer	Uva krãi kburõize nwa waptkã wi, nãt uva tdêkwai mã sipi tkrê kmãkwamãr mnõ nẽ hã smĩsi wdaku, uva kmãdkâkwai nõrai tmẽ, romkrã, romkrê tdêkwai tê, tê tmã sõmr pibumã.
xer	Tazi nãt romkmãdkâ prê waskukwa kãnẽ dam mrẽ:—Wamrowahtukwa, tô ĩkwaĩmba bât amrmẽn! Waptokwa Zawre dawtẽsi tô Waptokwai ktabi, are tô ta danẽ nõkwa krhêmba mnõ kõdi.
xer	Waptokwa Zawre damã dat sabuzem wa sipi tkrê kmãkwamãr mnõ nõrai kmãdkâkwai nõrĩ Judas ãmrmẽze tê wapar mnõ wi, nãt toi snã thêmba, are Judas ãmã ktâprezum nã ropisut. Tanẽ
xer	Ponkwanẽ parim hã dure aipâ dat krẽwai wi, nãt dakmã sasõmrkwai nõrai mã kãnẽ tamrmẽn:—Tep adu aisiwaktu kba mnõ snã aistõ kba mõn? Tô ta si kba, mãtô ro nwa waptãr, tokto
xer	Tazi nãt Pedro tokto kãnẽ mrẽ:—Waptokwa Zawre danĩsizem nã ĩmrmẽ ĩt kmã prê snã, waza ĩsenã ktabi kãnẽ ro aim waskukw: Tô tahã kmã aimrmẽzuskwa, wa ĩt waihku kõdi. Are
xer	Are tô tazim hã krĩnmrõ mnõ nõrĩ nãt nẽs krã tê waiwrẽ mnõ snã, mrmẽ nã tê dawamrĩ, kãnẽ mrmẽzus snã:—Tôka Waptokwa Zawre damã dat sabuze kunẽ pibumã, kãtô dure
xer	Wakmãdkâkwa Jesus ponkwanẽ dakmã sasõmrkwai nõrai mã dasihêĩkreze.Tapari, nãt ponkwanẽ dakmã sasõmrkwai nõrĩ aikuwa mba krnẽm re, Wakmãdkâkwa Jesus aimõwi dahêmba snã, tmã
xer	Are Zacarias watbro wi, nhanẽ mrmẽ tê kmã kahõs kõd. Tanẽzem hawi, nãt akwẽ nõrĩ Waptokwa Zawre damã dat sabuzem wa mãrĩ Zacarias tê kmãdkâ nã, tê waihuk. Are mrmẽ tê kmã
xer	Tâkãhã dawanã hã akwẽ nõrĩ kmã mrõ mnõze, tô dakmãdkâkwa, Cirênio nã dat krwamtrẽ mnõ, Síria tkai wa tkrê dakmãdkâ mnõ siwa, mãt krãiwatobr.
xer	At satõrĩ za tô kbure judeu kõ nõrai mã anĩm bdâdi dat tmã kuiwẽ pibumã, romkuiwẽ nẽ krdahêmba, kãtô dure anĩm akwẽ nõrĩ, Israel nã dat krwamtrẽ mnõ, hêmõ dat sõre mnõ
xer	Tô tazi nãt 40 nã bdâ dakmã tinẽ, Hêpãrwawẽ romkunẽ tmẽ tê dakuzur snã. Tô tahã btâ nã mãrĩ dat kmẽsiĩ kõd, are tapari nãt mrã dazarot.
xer	Tazi nãt sikwaĩpsê ambâ nõrĩ smĩsi hi ttê nẽ hã, nmrõzem wa, datmẽ du. Kripra ku aire tê kmã sbre zêĩd, ambâ hâze Wakmãdkâkwa Jesus danõk pra tê hri da.
xer	Tanẽ wi, nãt Wakmãdkâkwa Jesus tô tazim hã nõrai mã kãnẽ tamrmẽn:—Tokto waza kãnẽ aisdanãrkw: Nhanẽ mãp romkmãdkâ prê wat krkmãdkâ mnõ, dasiwaktuzem btâ nã ro wam
xer	wasku? Nmãhã mãp wam wẽ? Bâ, rom pê, wat krkmãkwamãr mnõ pibumã, bâ, romkunẽ, wat krkmãkwamãr mnõ pibumã, mãp wam wẽ? Bâ, nõkwa wat pkẽhri pibumã, bâ, dkâ da wat rmẽ
xer	Are Wakmãdkâkwa Jesus kãnẽ damrmẽ kmã tomn:—Sikrã, nhanẽ sikrã kamõ psê snã tê saprõn kõdi. Sikrã, sikrãi kamõ tê saprõn zêĩ wa, za sahure apkrê wa waptãr.
xer	Tazi nãt Wakmãdkâkwa Jesus datmẽ tinẽ, are kãnẽ dam mrẽ:—João Dakrãikwanrẽkwa mãt kãnẽ wat azdanãr da wawdaku: Tôkap tô kwaz azô krwanmĩpar mnõ hã, bâ akamõi zô wabza
xer	Tazi nãt Wakmãdkâkwa Jesus kãnẽ sdanãrn:—Nhanẽp aisisize?Are kãnẽ dazdakâ:—Waĩnĩsize tô Dakahâ!(Hêpãrĩ kahâ snã tô tahã ambâ kmã zas mnõ nmẽ, nãt tâkãnẽ dam
xer	Nmãhã dazakrui wa aisinã kba mnõ wa, nmãhã kri wa dat aisapar psê kba mnõ wa, teza tô tainnĩ aisikburõi kba mõn, tô tahã dazakru hawi aiwahtu kbazep ku.
xer	Pedro adu mrmẽ re, nãt ainãka krãiwatobr, are tô tanõrĩ kupsib. Ainãka tê kupsbi mnõ wi, nãt dakmã sasõmrkwai nõrĩ tpahi wawẽ.
xer	Dat satõr mnõ mã, nãt kãnẽ tmã tamrmẽn:—Bru wam hã amnõ sikẽ pibumã sawredi, are ĩkẽkwai nõrĩ prãirêki. Tanẽ nmẽ, wi tô, bru tdêkwa dawar kwaba, ĩkẽkwai nõrĩ dure
xer	Tapari, mãt dure, smĩsi ambâ, Levita nã dat krwamtrẽ mnõ nõrai sum hã, tô tainnĩ mõ. Are dure tahã, ambâ dat kazâri tê sãmr wi, nãt bdâdi pko kuiwa ku ttobr, are dure prare mõ.
xer	Are wa, tô Waptokwa Zawre danĩpttê nã wat hêpãr nõrĩ ĩt krsãmr. Tâkãnẽ nã, wat Waptokwa Zawre dat krdakmãdkâ mnõze taim kmã snãkrta kba nã, aim wasku psêkw.
xer	Tâkãnẽzem hawi, za tâkãinnĩ hã akwẽ nõrai mã Waptokwa Zawre rowẽ kõ dat nõmr. Tô Waptokwa Zawre ro dat krãipus mnõzem hawi, damrmẽ waskukwai nõrĩ dat krsmrõi mnõzem hawi, za
xer	Tô kanõrĩkwa tô pkẽ psê nã ĩsiwasku zêĩ nẽ hã! Tkai wa, kãtô dure hêwa nsĩ, ro krkrãipus mnõ, tet krsamãr waihku kba mõn. Tâkãnẽ mnõze mba, mãr wap sa tâkãinnĩ hã
xer	Tanẽ wi, za kãnẽ aim tmrmẽkw: “Wa, nmã hawim hã akwẽ nã ĩt aiwaihku kba kõdi. Romkunẽ si krkmãkwamãr kba mnõ nmẽ, waĩhawi aikasĩkre kwaba.”
xer	—Tâkãnẽ hã, krdam sipi mnõ tê kmãnãr pari, nãt kmãdkâkwai mã kãnẽ mrẽ: “Ĩkmãdkâkwa, ro at ĩm kru, watô kmã krãinĩstu pa, are dasikburõze adu mãrdi.”
xer	Tanẽ wi, nãt ĩsenã sĩm romkmãdkâ nã sikawakõi snã, kãnẽ tsimãzus: “Ĩptokwa damã sipi tkrê kmãkwamãr mnõ nõrĩ kahâki. Tô tanõrĩ sazem zawred, are wa, tâkãnmẽ watza
xer	Tâkãnẽ mnõze mba, nãt Wakmãdkâkwa Jesus kãnẽ tmã tamrmẽn:—Dapkẽ psê nẽ teza akwẽ nõrai sõka kraisiwasku kba mõn, are Waptokwa Zawre aipkẽkwa dam waihkudi. Ro akwẽ nõrĩ
xer	Wakmãdkâkwa Jesus nãt tô tanõrĩ sãmrn, are kãnẽ tmã tamrmẽn:—Wi, tmã aimõr kwaba, Waptokwa Zawre damã dat sabuzem wa sipi tkrê kmãkwamãr mnõ nõrai mã aisiwasku kba pibumã,
xer	Twa, bza kwaz, danĩm akwẽ awẽ re, kãtô mãra nã, dat waihkâ pibumã tkrê dawar mnõ mã, Waptokwa Zawre ĩkwaĩmba ro dat tmã nõmr kõd? Kwaza ro tsikâr danĩm akwẽ dat waihkâ pibumã?
xer	Tapari, nãt dakmãdkâkwa tô tazim hã nõrai mã kãnẽ mrẽ: “Smĩsi ĩsĩm ouro nã hã ktâprezu twi kâr kwaba, are 10 nã ktâprezu ĩsĩm mãr nẽ hã mã tmã sõmrkw.”
xer	Are, akwẽ nõrai hawim nã wamrmẽzus wa, za kãnmẽm hã dakahâ zawre ktẽ nã tê wazampok, João, Waptokwa Zawre damrmẽ waskukwai nã tkrê kmã tom mnõ nmẽ.
xer	Tô hêwa nsĩm hã Waptokwa Zawre danĩm akwẽ nõrai nẽ za krnõmr, are za dure krdkâ mnõ kõdi. Tô tanõrĩ Waptokwa Zawre dakra nmẽ, nãt aipâ dat sõkrêptu.
xer	Tazi teza kri tdêkwai mã kãnẽ aimrmẽkw: “Wamrowahtukwa mãt mnĩ wazatõrn, kãnẽ wat aisdanãr pibumã: Nmãzip kripra, Wamrowahtukwa, dakmã sasõmrkwai nõrai mẽ, Páscoa wam hã dasa
xer	<sup>(41-42)</sup> Tâkãnẽ damrmẽ pari, nãt ta hawi takasĩkren. 30 metros nã mãt kãte takasĩkren. Tazi nãt dahikrã nã tazamn, are danĩwar nã kmã snãkrtan, kãnẽ:—Ĩmmã,
xer	tâkãhã rowẽ kõ ĩt kmãdkâ kõ pibumã, kmã azapka wa, ĩt kmãdkâ kõ pibumã at ĩm wẽ nã! Are wa kmã ĩzapka pram si, ro at ĩm nõmr mnõ pibumã, ĩt awar kõdi. Tô kmã azapka
xer	Tazi nãt kãnẽ tmrmẽzus:—Mãrĩ zda wabza adu tâkãhã kwaĩmba nõkwa nhanẽ tê wasku zô krwarĩt? Tô aimã wat waparn, Waptokwa Zawre dakwaĩmba mrmẽ kunẽ zawre re.
xer	Tô tahã btâ nã za srã dum zawre mnõ mã, kãnẽ krdamrmẽzus: “Wansĩwĩ kraisimẽ kba mõnõ.” Are dure srã dum krturê mnõ mã kãnẽ krdamrmẽzus: “Wakupsbi kba mõnõ!”
xer	Tazi nãt damrmẽ waskukwai pibumã dat satõr nõrĩ ĩsimãssi nõrai mã ro tmã wasku, kãnẽ:—Tô ĩsenã, mãtô Wakmãdkâkwa aipâ tanõkrêptuin, are Simão ãmã tasihêĩkren.
xer	Wakmãdkâkwa krdasimãssi mnõzem hawi mõr wi, nãt André sdekwa waikrã, are kãnẽ tmã mrẽ:—Dapkẽhrikwa Waptokwa Zawre dat kmã ropisdu, watô dasãmrn. (Tô tahã Dapkẽhrikwa Waptokwa
xer	Tazi nãt kãnẽ dam tmrmẽzus:—Kãhã damã dat sabu pibumã, mãt 46 nã wahu kmã tinẽ. Are, te kwaza tôka tokto mrẽpranẽ btâ nã aipâ sabu?
xer	Tô ĩsenã waza dure kãnẽ aimã kba ĩmrẽm: Mãtô bdâ nwa waptãr, dadkâ nõrĩ Waptokwa Zawre Dakra damrmẽ tê wapar mnõ pibumã, are damrmẽ tê wapar mnõ nẽ hã zatô sõkrêptu.
xer	Tô mnĩ dat ĩzatõrĩ kmã dazapka prabâ, ro ĩt krkmãkwamãr mnõ pibumã, wat hêwa nsĩ hawi wê sikra. Ĩsipkẽ nã si ro ĩt krkmãkwamãr mnõ pibumã, wê ĩt sikrai kõdi.
xer	Tanẽ wi, nãt Simão Pedro kãnẽ dam mrẽ:—Wat armẽ wa, nõkwa wabza kwaz kmã sasõmrn? Tô tôka awtẽsi teza krwaromãdkâ wamhuire mnõ pibumã hã damrmẽze wam waskun.
xer	Are Dapkẽhrikwa Waptokwa Zawre dat kmã ropisdu dakrãiwatbro wa, nmã hawi dakrãiwatbroze, nõkwa za tê waihku kõdi. Are tô tahã, nmã hawi ĩkrãiwatbroze wanõrĩ tô kbure wam waihkud.
xer	Fariseu nõrĩ, tô sikrã krnmrõ mnõ nẽ, krnmrõ mnõzeWakmãdkâkwa Jesus mãt tanmĩparn, judeu ptokrta mrmẽ prê nõrĩ ambâ Waptokwa Zawre damã dasikrãiktõzem hawi tê wazrê nã. Are
xer	Tazit judeu nõrĩ dakrta ku tsikrãikõt, are kãnẽ dazdanã:—Nmãnã te kwaza ĩsenã ro wam wasku? Wi pe, tô ĩsenã wamã aisiwasku nã. Bâ, tôkap tô kwaz Dapkẽhrikwa Waptokwa Zawre dat
xer	Wa ĩm waihkud, ĩt awar pâ at krĩwapar mnõ nã. Are tâkãnẽ hã kmã ĩmrmẽ, tô tâkãhã akwẽ nõrĩ sikrãiktõ zawre nõkam nmẽ. Wê at ĩzatõr nã tĩzazê mnõ pibumã, wat
xer	“Dazakru sĩ Jerusalém wam hã akwẽ nõrĩ, aipahi kba knã. Bukõ, sumzar npokr porê wrahku temrê nsĩ, aikmãdkâkwai ktabkwa mnĩ damõr nã.”
xer	Tazi nãt tô tahã dakmã sasõmrkwa Wakmãdkâkwa Jesus datmẽ nmĩwa, are kãnẽ dazdanã:—Wakmãdkâkwa, nõkwap kwaz am sõihkâkwa?
xer	Waptokwa Zawre dazazêĩ kõkwai nõrai mã za Aiwaihkâkwaĩkwa dasihêĩkre kõd, tô tanõrĩ za tê dawaihku kõdi. Are tô kanõrĩkwa teza dawaihkukw, aimẽ kba krdamõr nmẽ, kãtô dure
xer	Tô kanõrĩkwa ĩnmĩstu kba kõdi, are wa wat ĩt aismĩstukw, ĩt aisatõr kba mnõ pibumã, kãtô dure Waptokwa Zawre danĩm romkmãdkâ prabâ rom pê krkmãkwamãr kba mnõ pibumã. Tahã rom
xer	pê za krdam kmãkwamãr kba mnõ, sikutõr kõdi za hã. Tanẽ wa, za Ĩptokwa kbure ĩnĩsizem nã krdawar kba mnõ wa, dat kraim sõmrkw.
xer	Tâkãnẽ kmã damrmẽ nã tê dazdanãr zêĩ nã, Wakmãdkâkwa Jesus dam waihku nmẽ, nãt kãnẽ tamrmẽn:—Kãnẽ wat aimã kba ĩmrẽm: Tâkã hawi, btâ kahâ kõ re, za ĩkmãdkâ kba
xer	Are Wakmãdkâkwa Jesus kãnẽ tmã tamrmẽn:—Wa ĩt krdam rowahtu mnõze, tô danõkam zawre. Judeu nõrĩ Waptokwa Zawre damã krsikrãiktõ mnõzem wa, kãtô dure damã dat sabuzem wam hã
xer	Tazi nãt Pilatos kãnẽ dam mrẽ:—Kwaz ĩmã aisiwasku zêĩ kõd? Waĩprêzem nã kmã aisimãzus pêsê, wa ĩnĩpttêdi ĩt aim waspros pibumã, kãtô dure wdê passakrti wa dat aisapku mnõ
xer	Tahã ponkwanẽ nẽ hã ambâ nõrĩ nãt romzdazê dasikupsbizem mba tê saikwar, are Wakmãdkâkwa Jesus dahêmba dasikupsbizem nã dakuikãs. Tô Judeu nõrĩ dadkâ nõrĩ tkrê smẽ mnõ
xer	Romzako tê wapar wi, nãt kahâ snã tô tahã kri wa tsikrãikõt. Are sĩm mrmẽzem mnõ pâ akwẽ nõrĩ tê wapar mnõ nmẽ, tmã sikrãm wawẽ.
xer	Are tokto tô kanõrĩkwa, Israel wam hã akwẽ nõrĩ, kraisimã ropibui psê kba mõnõ. Tâkãhã Jesus wdê passakrti wa dazapku kba mnõ, tô Waptokwa Zawre dat danãrĩ hã, Wakmãdkâkwai
xer	<sup>(19-20)</sup> Tâkãnẽ mnõ zemba, romkunẽ hawi aipkẽ sĩkdâi kba mõnõ. Waptokwa Zawre datmẽ aipâ krẽkẽ kba mõnõ, nwa aisĩm romkunẽkwa mãr kõ snã dat aim rmẽ kba mnõ
xer	pibumã, kãtô dure aipkẽ nmrõ kba mnõ snã krainmrõ kba mnõ pibumã, dat aim sakra kba mnõ pibumã, kãtô dure Wakmãdkâkwa Jesus aipâ dat wam dakmã krẽwai pibumã. Ta tô ahâmre hawi
xer	Wakmãdkâkwa Jesus dazazêĩkwai nõrĩ Waptokwa Zawre tê dawarzePedro nõrai mã dat tmã wapros pari, nãt Pedro nõrĩ tinẽ, ĩsimẽm nõrĩ krnmrõ mnõzep ku. Tazi nãt simẽm nõrai mã
xer	ro tê wasku, Waptokwa Zawre damã dat sabuzem wa sipi tkrê kmãkwamãr mnõ nõrai kmãdkâkwai nõrĩ, kãtô dure ĩptokrta mrmẽ prê nõrĩ, nhanẽ tmã mrmẽzusze.
xer	Saktẽ zawre nãt dazakru sĩ Jerusalém krtam hã dazakrui mnõ hawi dahâze, ĩkmã hêpãr nẽ hã zemã, krkmã sinã. Tô tazi nãt aimõ Wakmãdkâkwa Jesus damrmẽ waskukwai pibumã dat
xer	Are wanõrĩ waza wanĩpi aimõ wat krkmã wamhu, Waptokwa Zawre wat krdawar mnõ nã, kãtô damrmẽze wat krdam wasku mnõ nã. Tâkãnẽ nã si, waza krwadâk.
xer	Tâkãhã Egito tkai wam hã dakmãdkâkwai te, nãt wawanã re hã wanĩm akwẽ nẽsi stokrã, are dure kmã kwakbure wawẽ. Tazi nãt wawanã re hã kuzu, pikõi nõrĩ krkrapre mnõ wi, kra
xer	“Kãnẽt Waptokwa Zawre kmã tamrmẽn: Hêwa nsĩ hawi waza tô kbure ĩt krdakmãdâk. Tka tô ĩpra ĩt nwa nõmr pibumã. Nhanẽ hã kri tep kwaza arknẽ ĩm kmãnãrkw? Nmãzip sa
xer	Are kãnẽ tmã mrẽ:—Wa dure tô tahã aisipttêkwa ĩm sõmr kba pibumã kmã ĩzapa hã, nwa nõkwai nsĩwĩ ĩnĩpkra ĩt hri wa, Waptokwa Zawre Dahêmba dat tmã dazatõr pibumã.
xer	Tazi nãt Pedro sĩm ro kburõ, are kmã sasõ. Sinã wi, nãt Pedro kri ssatom nsĩ ku saprõnn. Tazi nãt kbure pikõ, ĩmrõ twi ĩdkâ mnõ nõrĩ Pedro ãzabba tsikburõ, tê kuirĩ snã. Are
xer	Tazi wat kãnẽ dakmã wakrã: “Ãre, tô tahã kmã amrmẽ za ĩt am kmãdkâ kõdi! Wa adu romnĩ kunẽ nĩwa ĩt kmẽsiĩ kõdi. Romkmãdkâ prê wat krkmãdkâ mnõ sõprãi zawre nẽ,
xer	Are dure kãnẽ tmã mrẽ:—Aisiku wassize kuziki, are aipra kuzaze kmã wasis!Are Pedro tô tanẽ kmãnã. Tazi nãt dure tmã mrẽ, kãnẽ:—Aisikupsbize kâri, are wê ĩkmã sasõmr!
xer	Pisídia tkai wam hã dazakru sĩ Antioquia wa, Paulo nõrĩ Waptokwa Zawre damrmẽ tkrê wasku mnõzePaulo nãt simẽm mnõ nõrai mẽ, tokto dazakru sĩ Pafos hawi rêrê, dazakru sĩ Perge ku.
xer	Are simã sikrãiktõ pari, nãt saktẽ zawre judeu nõrĩ, Paulo, kãtô dure Barnabé, kmã sasõ. Judeu kõ nõrĩ, judeu nõrai nẽ Waptokwa Zawre danĩm romkmãdâ tkrê kmãdkâ mnõ nẽ
xer	hã, nãt dure saktẽ zawre kmã sasõ. Are Paulo nõrĩ akwẽ nõrai mã mrẽ, Waptokwa Zawre dapkẽ psê snã dat krkmãdkâ mnõzem nã, aimõ danĩm romkmãdkâ nã krsikwanĩ psê mnõ
xer	Paulo kãtô dure Barnabé dazakru sĩ Antioquia ku tê krẽwaizePaulo kãtô dure Barnabé dazakru sĩ Derbe wa, simãssi wi, nãt Waptokwa Zawre danĩm rowaskuwẽ tkrê dam waskukw. Tazi nãt
xer	saktẽ zawre akwẽ Wakmãdkâkwa Jesus tê dazazê. Tâkãnẽ pari, nãt Paulo nõrĩ dazakru sĩ Listra, kãtô dure dazakru sĩ Icônio kãtô dure, Pisídia tkai wam hã dazakru sĩ Antioquia
xer	Tanẽ nmẽ, nãt tô tanõrai sipkra ku hêsuka sõ. Hêsuka wa ĩkuĩkre, tô kãnẽ:“Wanõrĩ, Wakmãdkâkwa Jesus damrmẽ waskukwai pibumã dat wazatõr nõrĩ, kãtô dure Wakmãdkâkwa
xer	Jesus dazazêĩkwai kmãdkâkwai wadi nõrĩ, kãtô dure kbure tônmẽm hã Wakmãdkâkwa Jesus dazazêĩkwai wadi nõrĩ, tokto waza tâkãhã hêsuka nã amõ wamrmẽze aim kburõi kban. Tô
xer	kbure wat amõ wamrmẽze aim kburõi kban. Tô kbure dazakru sĩ Antioquia wam hã, kãtô dure Síria tkai wam hã, kãtô dure Silícia tkai wam hã, judeu kõ nõrĩ wasimẽ hã dazazêĩkwai
xer	Ta hawi wat dazakru sĩ Filipos ku tmã wamõrn. Tô tahã dazakru tô Macedônia tkai wam hã dazakrui wadi mnõ prê nã tê kmã spai mnõ. Dazakru sĩ Roma hawim hã akwẽ nõrĩ nãt tô tahã
xer	<sup>(2-3)</sup> Are Paulo tô sĩm romkmãdkâ bâ, dazakrui pâ judeu nõrĩ Waptokwa Zawre damã krsikrãiktõ mnõzep ku krnẽm mnõ nẽ, nãt dure tô tanõrai tmẽ mõ. Tô tazi nãt
xer	mrẽpranẽ dasiwaktuzem bdâ kmã tinẽ. Tanẽ snã nãt aimõ tô tazim hã ĩsikrãiktõ nõrai mã Waptokwa Zawre danĩm hêsuka wam hã damrmẽze tê tmã wasku snã, ĩsenã tmã wasku,
xer	Waptokwa Zawre dat dam hri prabâ, Wakmãdkâkwa Cristo rowẽ kõ dat kmãdkâ nã, kãtô dure dadkâ pari, aipâ danõkrêptu nã. Tazit kãnẽ mrẽ:—Tâkãhã Jesus ĩt aim waskukwa, tô
xer	Are Paulo dadkâ nõrĩ aipâ sõkrêptui nã simãzaĩ re, tê wapar mnõ wi, nãt nha kmã tisnãro. Are ĩwadi nõrĩ kãnẽ tmrmẽzus:—Nmãzi dure wat aiwapar zêĩd, tô tahã kmã aimrmẽ
xer	Apolo nãt kri nĩkrti mba hã dasikrãiktõze mnõ mba, judeu nõrai mẽ ĩsenã mrmẽ simã kwanĩ. Tô Waptokwa Zawre danĩm hêsuka wa kuĩkre snã ĩnmrõzem nã, mãt Wakmãdkâkwa Jesus
xer	dakmã ro tmã wasku pês, kãnẽ krdam mrmẽ mnõ snã: “Wakmãdkâkwa Jesus tô Wapkẽhrikwa, Waptokwa Zawre dat wam kmã ropistu hã.” Are judeu nõrĩ nhanẽ tmã mrmẽ pibumã, mrmẽze
xer	Tâkãnẽ wi, Paulo dasikrãiktõ zawrezep ku mõr zêĩd, akwẽ nõrai mã mrmẽ pibumã, are ĩsimẽ hã Wakmãdkâkwa Jesus dazazêĩkwai nõrĩ tê tmã wẽ kõd.
xer	Waptokwa Zawre damã krĩnĩpi mnõ re, wat ĩsimã ĩwapu snã, kãtô ĩwwai snã, aimõ ĩnĩpi ĩt krkmãdâk. Judeu nõrĩ smĩstu ĩkwaĩmba krsipiĩ mnõzem hawi, mãt ro ĩm nẽm tu. Tô
xer	Tahã nãt Ágabo wakrta ku mnĩ mõ, are Paulo ãsikussize twi kâ, are ta nã tô aimã tsipraktõ wasis, are dure smĩzu tê wasis, kãnẽ mrmẽ snã:—Waptokwa Zawre Dahêmba damrmẽze tô
xer	kãnẽ: Tâkãnẽ ĩt kmãnãr nẽ, za dazakru sĩ Jerusalém wa judeu nõrĩ dasikussizep tdêkwa tê kmã wasis, are judeu kõ nõrai mã sakre.
xer	Tazi nãt Paulo, ĩptokrta mrmẽ prê nõrĩ kmãdkâ pês, are mrmẽ kãnẽ kmã snãkrat:—Ĩsiwadi nõrĩ, pe, ĩwapar kwaba: Krĩnẽm mnõze mba adu Waptokwa Zawre dakwaĩmba romkunẽ ĩt
xer	Tahã nãt surta nõrĩ, surta kmãdkâkwa ro tê tmã krui prabâ, tê kmã krãinĩsut. Are mãra nã nãt Paulo kârn, are dazakru sĩ Antipátride ku saprõnn.
xer	Dakmãdkâkwa Félix aire dure nmĩpar, Paulo amtpẽ kõ re ktâprezu tê tmã kamõi zô. Tanẽ nmẽ, nãt nẽs Félix saktẽ zawre Paulo ãzô hâ, sisdakbâ mnõ pibumã.
xer	Tazi nãt dakmãdkâkwa Agripa dakmãdkâkwa Festo ãmã kãnẽ mrẽ:—Tô tahã ambâ wakmãdkâkwa César datmẽ ro dat tmã nõmr psê mnõ pibumã, sisnã siwar kõ kwaikâ, arknẽ tmã
xer	Tô ta siwa, kubankra wa sipi tkrê kmãkwamãr mnõ nõrĩ, aire kubankra tê rmẽ zêĩ ktabd. Ta pibumã, nãt kubarê kâ pore ku skraikw, kubankra tteze ĩwta hawi tê skrai pibumã nẽ.
xer	Dazakru sĩ Roma wa Paulo krmõrzeDazakru sĩ Roma ku wasinã wi, mãt Paulo ãmã sipkẽ nã srõwa da, tmã wẽn, smĩsi surda Paulo tkrê kmãdkâ mnõ snã.
xer	Tâkãnẽ mnõze mba, dure kanõrĩkwa, dazakru sĩ Roma wa kraisrõwa kba mnõ nõrai mã, Waptokwa Zawre dahawim hã rowaskuwẽ ĩt aim wasku kba pibumã, waĩhawi mãrĩ tĩkwakru kõdi.
xer	Tare romkmãdkâ prê tkrê wapar mnõ nẽ hã, Waptokwa Zawre dat sãmr wẽ kõdi. Tô romkmãdkâ prê prabâ ro tkrê kmãkwamãr mnõ nõrai wtẽsi, za sãmr wẽn.
xer	Waptokwa Zawre dat dam ropistu mnõzem nã kãtô dure dat krdazazêĩ mnõzem nã rowaskuzeTô kbure tka wahĩkwa Abraão ãmã, kãtô dure ĩsakum hã sĩm akwẽ nõrai mã, dat sakreĩ pibumã,
xer	mãt Waptokwa Zawre tmã ropistun. Tahã dat tmã ropistu mnõ, tô romkmãdkâ prê dakmãdkâkwait Moisés tê kuĩkre, wahĩkwa Abraão tkrê kmãdkâ psê mnõzem hawim kõdi. Tô Waptokwa Zawre
xer	Twa, tô smĩsi ambâ nĩm romkmãkwamãr kunẽ hawi, tô kbure akwẽ mã Waptokwa Zawre rowẽ kõ dat tmã nõmr mnõ nẽ, mãt dure smĩsi ambâ rom pê dat kmãkwamãrzem hawi, kbure
xer	Wasimẽ hã nõrĩ, tô tanẽ dure kraihêmba kba mnõze. Wakmãdkâkwa Jesus Cristo krdazazêĩ kba mnõzem hawi, bâtô romkmãdkâ prê mã aidkâ par kba mõn. Tokto tô kanõrĩkwa, tô
xer	Wakmãdkâkwa Cristo danĩm akwẽ. Mãtô Waptokwa Zawre Wakmãdkâkwa Cristo danõkrêptuin, tokto Waptokwa Zawre damã krwanmrõ psê mnõ pibumã, dat krwawãittê mnõ pibumã.
xer	Are tô kanõrĩkwa, aisĩm romkmãdkâ kunẽ kba pra krainmrõ kba mnõ kõdi, tokto. Tô Waptokwa Zawre Dahêmba kmã dazapka prabâ, tet tokto krainmrõ kba mõn, Dahêmba aimẽ kba krdanẽm
xer	mnõ nmẽ. Are Wakmãdkâkwa Cristo Dahêmba nõkwai kmã krdahêmba mnõ kõ wa, tô tahã akwẽ Wakmãdkâkwa Jesus Cristo datê kõdi.
xer	Waptokwa Zawre danĩm rowaskuwẽ Israel wam hã akwẽ nõrĩ tkrê kmãdkâ psê mnõ kõzeTâkãnẽ mnõzem hawi, nhanẽ wabza kwaz ro wasimã hrin? Are, tô kãnẽ: Judeu kõ nõrĩ krdazô
xer	Dapkẽ psê snã dat krdakmãdkâ mnõ hawi, tetô Waptokwa Zawre akwẽ dasimã dat krsmĩsut, rom pê tkrê kmãkwamãr mnõ hawi, dasimã dat smĩstu kõdi. Rom pê tkrê kmãkwamãr mnõ hawi,
xer	Tô, tô kbure ro mãt Waptokwa Zawre dat krãipus, are kmã dazapka prabât ro krdam hêmba. Tâkãnẽ nmẽ, arê aimõ wat krdawasku wẽ wamhuire kba mõnõ. Tô tanẽ!
xer	Kãnẽ hã dat wam krui mnõ: “Mrõ re krdaw res mnõ knã, dakmẽ wrĩ knã, dawi aihêmzui knã, ro daw waikẽ knã.” Kãtô dure dat wam krui kamõi mnõ, tô smĩsi dat wam rmẽ mnõ wa
xer	Dazakru sĩ Corinto wa Waptokwa Zawre damã kraisikrãiktõ kba mnõ nõrai mã wat tâkãhã aim kuĩkrekw. Tô kbure tô tazim hã Wakmãdkâkwa Cristo Jesus damẽ krainmrõ kba mnõzem hawi,
xer	danĩm akwẽ ktab nẽ krainmrõ kba mnõ pibumã, Waptokwa Zawre dat aisaihrâ kba mnõ mã, tâkãhã hêsuka. Tkai pâ Wakmãdkâkwa Jesus Cristo tkrê dakmãdkâ prê mnõ nõrai mã dure
xer	Wakmãdkâkwa Cristo dadkâzem nã rowaskuzeĨsimẽ hã nõrĩ, Waptokwa Zawre danĩm romkmãdkâ kupsbi ĩt aim wasku kba mnõ pibumã, aitmẽ kba ĩmõr siwa, damrmẽ kahâ nã, kãtô dure
xer	Are kuzâ nõkwai smĩ zabu tê pro wa, ĩwakbâzem pê za dat tmã sõmr kõdi. Tô tanẽ nã re, za tô tahã pkẽhrin, nõkwa kunmã hawi dat wazrê nẽ.
xer	Dassem kõ snã krnmrõ mnõzem nã rowaskuzeTô kanõrai kmã kba ro dat krwasku mnõ, tô nhat, ku, ssem kõ snã, aiwaikwam kba hã, ro tkrê kmãkwamãr. Ro ssem kõ snã tkrê kmãkwamãr mnõze
xer	nãt ku, Waptokwa Zawre dawaihku kõkwai nõrĩ ssem kõ snã ro tkrê kmãkwamãr mnõze, kunẽ nã tkrê kmã spa. Wa ĩt wapari tô kãnẽ: Tetô ku nõkwa aisum kba hã ptokwai mrõ mẽ
xer	Siwakru krsisnã hêmba mnõzem wi kraisismrã kba mõnõ! Romkmãkwamãr kunẽ wadi akwẽ tkrê kmãkwamãr mnõ, tô nnĩ kupanã za kmãnã, are nõkwa nõkwai mẽ siwakru krsisnã hêmba mnõ
xer	Tô tanẽ nã re, aimrõ wa, Waptokwa Zawre damã kunẽ kõdi. Tâkãnẽ dure bakrta nã waĩnĩm romkmãdâ: Mrõ wa, Waptokwa Zawre damã kunẽ kõdi. Tô sisnã mrõ par nõrĩ tkrê pkẽ
xer	Damrmẽ waskukwai pibumã Wakmãdkâkwa Jesus dat satõr wadi nõrĩ, kãtô dure Wakmãdkâkwa dapnãi nõrĩ, kãtô dure Pedro, krnmrõ mnõze mba mrõ simẽ tkrê simrõi mnõ nẽ, dure wa
xer	Tô tanõrai sum hã, mãt dure nha ssem kõ zawre snã pikõi nõrai mẽ siwakru krsisnã hêmba. Tâkãnẽzem hawi, nãt smĩsi btâ nã kahâ zawre snã tdkâ wawẽ. Waptokwa Zawre dat tmã
xer	Are pikõ krãi kupsbi kõ snã Wakmãdkâkwa damã dasikrãiktõzem wa Waptokwa Zawre tê dawar pibumã, kãtô dure damrmẽze akwẽ nõrai mã tê wasku pibumã sbre wa, za mrõ tê kmãdkâ
xer	Waptokwa Zawre Dahêmba wakrãi waihkuze dat wam sõmrzeĨsimẽ hã nõrĩ, Waptokwa Zawre Dahêmba dakrãi waihkuze dat krwam kapko mnõzem nã, ro krsamãr waihku psê kba mnõ pibumã, tokto ĩt
xer	Twa, wakrãi waihkuzem psê ktab nẽ hã zô kraisikwanĩ psê kba mõnõ.Are wa, waza bdâdi psê ktabi aim waskukw. Tâkãhã tô, tô kbure wanĩm romkmãkwamãr wadi, psê nã tê kmã spai mnõ.
xer	Tô damrmẽze wam waihku kõ nẽ hã nã aimrmẽ psê snã aipkẽ to nã Waptokwa Zawre damã aisiwasku nã re, aisimẽm hã za wãittê kõdi.
xer	Tapari, nãt Tiago ãmã tasihêĩkren. Are tmã dasihêĩkre pari, nãt tô kbure damrmẽ waskukwai pibumã dat satõr nõrai mã tasihêĩkren.
xer	Romzâ nõkwa tê zâpkrê, tô ĩptozem si. Zatô kãte nõkwa smĩsi trigo ptoze krê, tanẽ kõ wa, kãte romzâ wadi krê. Are tô romzâ si mãt krê, tô tanẽ kõ wam nẽ, kwanpre wa, za
xer	Wakmãdkâkwa damã danĩpiĩ pê ĩt kmãnãr pibumã, tônmẽ ro ĩm mõr psê nmẽ, wat tâkãnẽ ro ĩsimã hi. Tô tanẽ nã re, tetô dure nha ĩkwaĩmba krsipi.
xer	Tâkãhã tô kbure ĩt waihku nmẽ, wat ĩsnãkrta wa ro ĩsimã hi, aitmẽ kba ĩmõr pibumã. Ĩt aipibui kbazem nã, Waptokwa Zawre dure dat aipkẽ nõmr psê kba mnõ pibumã, aitmẽ kba
xer	Rom wẽ za ĩsikutõr kõ nẽ hã zô, rowẽ kõ krowi dazazêĩkwai nõrĩ krnmrõ mnõzeTanẽ nmẽ, krwawaptui sikutõr mnõ kõdi. Tâkãhã tkai wam hã wanĩ pikrêbba btâ bâ sĩkre mnõ
xer	Tô tanõrai kmã, tô ĩsenã waza kãnẽ ro aim waskukw: Tô tkrê kmã kahõs mnõ prabâ, mãt pkẽ psê snã krsĩmzar, are adu tkrê kmã spa.
xer	Tâkãnẽ nã Waptokwa Zawre danĩm hêsuka wa kuĩkre snã ĩnmrõ, tô kãnẽ:“Sõprum psê snã tetô ĩsĩm rom kõ nõrai mã ro tkrê sõmr, are ĩsĩm romkmãdkâ pê za krsaikwar
xer	Amtpẽ kõ re, tô waptem nõrai mrmẽzem nẽ waĩmrmẽze hã, are ĩkrãi waihku nã, tô akwẽ ptokrta nẽ, wa hã. Tô tô kbure krwanmrõ mnõzem nã, wat dapredum nẽ krwanmrõ mnõ nã,
xer	Kmã ĩmrmẽze waza ĩt kmã sahu, ro ĩt waihu, tô kãnẽ: Mãtô Waptokwa Zawre tô tahã ambâ amtpẽ kõ re ktabi dasitmẽ hêwa nsĩ ku kmã saikurn. Bâ, ĩhâi zemã mãp kwaz kmã
xer	Sipnãi nõrĩ sisdekba nõrai mẽ krsiwaikrãm mnõ wa, krssapar psê mnõ snã krsisdamrmĩ mnõ nẽ, teza dure kraissapar psê kba mnõ snã kraisisdamrmĩ kba mõn. Tô kbure tônmẽm hã
xer	Tazit nha wasimẽm nõrai nẽ tô tare krsiwasku mnõ nẽ hã krnõmr. Tô tanõrĩ Tito tê shâi hâi nĩsku zêĩd, judeu nõrĩ ahâmre hawi krsishâi hâi nĩsku mnõzem prabâ. Tô tanõrĩ
xer	tô wapsaĩ ka nẽ mãt wasimẽm nõrai zu krnõmr, dazazêĩkwai nõrĩ krnmrõ mnõze tê sabui mnõ pibumã. Wakmãdkâkwa Cristo Jesus wat krdazazê mnõ pari, krwanmrõ mnõze tê sabui mnõ
xer	Are Wakmãdkâkwa Cristo wanõr wanõkwakrê rowẽ kõ kunẽ zawre dat kmãdkâ mnõzem nã, mãt rowẽ kõ zawre, romkmãdkâ prê tê wam hri papra hawi, wanmrãn. Tâkãnẽ nã Waptokwa Zawre
xer	danĩm hêsuka wa kãnẽt ĩkuĩkre nõmr: “Wdê passakrti wa dat sapku, tô rowẽ kõ kunẽ zawre Waptokwa Zawre dat tmã hri papra, tetô krhêmba.”
xer	Tô ĩhâze nã re, ĩkmãdkâ wapu kba kõd, kãtô dure ĩwẽ kõ kba kõdi. Tô aipkẽ psê kba snã bât ĩzaparkw. Ĩhâze taikwakru kba kõdi. Tô hêwa nsĩm hã Waptokwa Zawre danĩm akwẽ
xer	Wasimẽ hã nõrĩ, ahâmre hã romkmãdkâ prê nĩpttê papra hawi krsismrã mnõ nẽ hã nẽ krainmrõ kba mnõ pibumã, mãt Waptokwa Zawre dasimã dat aisaihrâkw. Are romkmãdkâ prê
xer	nĩpttê papra hawi dat aismrã kba mnõzem hawi, aisĩm romkmãdkâ kunẽ kba prabâ, ro krkmãdkâ kba mnõ knã. Tô kraissawi psê kba mnõ snã, kraisikmãdkâ kba mõnõ.
xer	Are ĩt kmã krãinĩstuze, tô kãnẽ: Ĩhêmba wa dat ĩkwakrêzem nã wat Wakmãdkâkwa Jesus damã krsipiĩ mnõ nẽ hã akwẽ nẽ ĩsiwasku. Twa, nõkwa tô tare tĩkmã kwakbure pibumã,
xer	Wakmãdkâkwa Cristo Jesus damẽ krwanmrõ mnõ nmẽ, mãt Waptokwa Zawre tô ta damẽ dat wanõkrêptu, hêwa nsĩ damẽ damrmẽ prê nẽ krwahêmba mnõ pibumã.
xer	Paulo danĩm akwẽ nõrai kmã Waptokwa Zawre tê dawarzeTâkãnẽ mnõze mba, wat ĩhikrã nã krĩsimẽkwra mnõ snã Waptokwa Zawre ĩt krdawar.
xer	Twa, tô ĩsenã ktabi romkmãdkâ tem tmẽ kraipkẽ sĩkdâi kba mnõ wam si, kãtô dure tô ta prabâ, ro krkmãdkâ kba mnõ wam si, teza dakmã sasõmrkwai ktab nẽ krainmrõ kba mõn.
xer	Pikõi mrõ re kãtô dure ambâ mrõ re nõrai kmã hã rowahtuzeWakmãdkâkwa Cristo krdakmãdkâ prê kba mnõzem hawi, kraisiwapar psê kba mõnõ.
xer	Waptokwa Zawre dat kraiwaihkâ kba mnõ da, krdawar kba mnõ snã, teza tâkãnẽ tô kbure ro krkmã dkâ kba mõn. Waptokwa Zawre Dahêmba dat kraim rowahtu kba mnõ prabâ, aimõ krdawar kba
xer	mõnõ. Kraisimã ropibui psê kba mõnõ! Kraipkẽ kuwa kba mnõ knã! Tô kbure Waptokwa Zawre danĩm akwẽ nõrai kmã krdawar kba mõnõ.
xer	Are Wakmãdkâkwa ĩt dazazêĩ snã krsô ĩnmĩ par mnõ, tô Waptokwa Zawre azanã dat ĩm wapros pibumã, waĩzemã dure aitmẽ kba amõ ĩmõr pibumã.
xer	Are ka, waĩmẽ kraisipiĩ psê mnõ, ĩt aiwarze, tô kãnẽ: Tâkãhã ponkwanẽ pikõi nõrĩ waihkâ pêsê. Tô tanõrĩ mãt wasimẽ hã Clemente ãmẽ, kãtô dure tô kbure waĩmẽ
xer	Wakmãdkâkwa damã sipi tkrê kmãkwamãr mnõ wadi nõrai mẽ, krsikwanĩ pês, Wakmãdkâkwa dakmã hã rowaskuwẽ krsĩpeĩ psê mnõ pibumã. Tô kbure tâkãhã ĩwaihkâkwai nõrai sisize
xer	Are tâkãhã ro krsamãr waihku psê kba mnõ pibumã, wat krdawar mnõze, tô danĩm romkmãdkâ prabâ, krainmrõ psê kba mnõ pibumã. Tâkãnẽ krainmrõ kba mnõ wa, teza krkmã dazapka mnõ
xer	prabâ krainmrõ kba mõn, kãtô dure ro krdam kmã krãinĩstu psê kba mõn. Tô kbure rom pê teza krkmãkwamãr kba mõn, kãtô dure Waptokwa Zawre dawaihkuzem nã kraisiwrahku psê kba mõn.
xer	Waptokwa Zawre damã danĩm akwẽ nẽ, judeu nõrĩ kra tê wasku pibumã, aiktepre snĩ ambârê tkrê shâi hâi nĩsku mnõ nẽ, bât dure Wakmãdkâkwa Cristo damẽ krainmrõ kba mnõzem nã,
xer	danĩm akwẽ nẽ damã kraisiwasku kba mõn. Tô kanõrĩkwa tô dasishâi hâi nĩsku kõ nẽ hã akwẽ, are Wakmãdkâkwa Cristo krdazazêĩ kba mnõzem hawi, mãt Waptokwa Zawre danĩm akwẽ
xer	Nhanẽ romkmãdkâ tem nã ro wat krkmãdkâ mnõzePikõi mrõ re nõrĩ, pe, ĩwapar kwaba: Wakmãdkâkwa krdazazêĩ kba mnõ nmẽ, teza aimrõkwa krwapar psê kba mõn.
xer	Tâkãhã tô Waptokwa Zawre dahawim hã rowaskuwẽ wat kraim wasku kba mnõ, are wamrmẽ nã si wat kraim wasku kba mnõ kõdi. Tô Waptokwa Zawre danĩpttê nã, kãtô dure Dahêmba danĩm
xer	romkmãdkâ prabâ, kãtô dure danĩm rowasku ĩsenã nã wat waihku psê nmẽ, wat wat kraim waskukw. Nhanẽ psê snã krainmrõ kba mnõ pibumã, aimẽ kba krwanmrõ mnõ siwa, krwanmrõ
xer	Twa, aikmã kba ĩpkẽ zako zawre nmẽ, wat wasimẽ hã Timóteo amõ aitmẽ kba satõ, dazazêĩ kbazem nã nhanẽ kraihêmba kba mnõ zô tê waihku pibumã. Aikmã kba krwanĩpi mnõze tare
xer	Are kanõrĩkwa, wasimẽ hã nõrĩ, romzakrã nã krainmrõ kba mnõ kõdi. Tanẽ nmẽ, za Wakmãdkâkwa mnĩ dat krẽwaze bdâ aismĩpar kba kõ re, dahêmzu wsizem nẽ, aim krãiwatbro kba
xer	Are Waptokwa Zawre tô ĩkwaĩmba za aisa ro dat dam sakra. Rowẽ kõ tkraim nõmr kba mnõ nõrai mã za dure aisa rowẽ kõ dat tmã nõmr.
xer	Wanõrĩ aimẽ kba krwanmrõ mnõ re, wawaka snã krwanmrõ mnõ kõ nã aim waihkudikwa. Are krwanmrõ mnõzem prabâ krainmrõ kba mnõ pibumã, tô ĩkwaĩmba nã, dure waihkudikwa.
xer	Waptokwa Zawre krdazazêĩ psê mnõzem nã, aimõ krkmã wamhui psê mõnõ, are dure romkmãdkâ psê nã si aimõ ro krkmãdkâ mõnõ. Nõkwam nõrĩ tô simãzuszem prabâ ro tkrê kmãdkâ kõ
xer	Romkmãdkâ ktabi Waptokwa Zawre dat wam hêĩkre mnõzeĨt aikmãdkâ pibumã, azanã ĩmõr da sô ĩnmĩpar snã, wat tâkãhã aim kuĩkre.
xer	Tâkãhã tkai wam hã rom zawre tdêkwai nõrai mã aimrmẽ mõnõ, sĩm rom wẽ zawre nã krsimã prê mnõ kõ pibumã, kãtô dure tô ta nã sipkẽhri mnõ zô, krsmĩpar mnõ kõ da.
xer	Tônmẽm hã rom wẽ zawre, rowẽ kõ wi tê wakupsbi mnõ kõ nmẽ, teza tâkãnẽ tmã wasku mõn. Nwa Waptokwa Zawre dazô si krsmĩpar mnõ pibumã, teza krtmã aimrmẽ mõn. Tahã tô tô
xer	Wakmãdkâkwa Jesus Cristo dakmã aismĩ zaksê sikutõr knã. Tô ta dakmã hã rowaskuwẽ ĩt krdam wasku mnõ, tô kãnẽ: Wakmãdkâkwa Jesus Cristo tô dakmãdkâkwait Davi ãhawim hã akwẽ.
xer	Tô ĩsenã: Zatô dazazêĩ kõkwai nõrĩ tô kbure Wakmãdkâkwa Cristo Jesus danĩm romkmãdkâ prabâ damẽ krĩnmrõ zêĩ mnõ nẽ hã, tkrê kmã kwakbure.
xer	Are bdâ dasimã dat hri nwa waptkã siwa, mãt krwaromãdkâ wamhuire mnõze damrmẽzem nã wam hêĩkren. Are Waptokwa Zawre, Wapkẽhrikwa, dat ĩm krui prabâ, wat tâkãhã damrmẽze akwẽ
xer	Nõkwai kmã krmrmẽ kunẽ mnõ kõ pibumã, kãtô dure hâipre pa snã, kãtô ro tê dam nõmr psê mnõ snã, krnmrõ mnõ da, kãtô dure damrmẽ psê nã si krdam mrmẽ mnõ pibumã, krtmã
xer	Krwasiwaktu mnõzep tmẽ wazbre pibumã, mãt Waptokwa Zawre wam ropistun, damẽ krwasiwaktu mnõ pibumã. Tanẽ nmẽ, arê wasimã wat krropibui psê kba mõnõ, aisimẽ kba hã nõkwa kmã
xer	Tanẽ nmẽ, Waptokwa Zawre danĩm romkmãdkâ nã, arê krwasiwrahku mnõ pibumã, krwasikwanĩ psê kba mõnõ. Wakmãdkâkwa Cristo damrmẽze ĩsnãkrta wa dat krwam wasku mnõ, wat samãr
xer	waihku par pari, dapredum nẽ danĩm romkmãdâ wat krkmãdkâ mnõ pibumã. Rowahdu ĩsnãkrta wa krwapar kba mnõ, dure aipâ wat kraim wasku kba mnõ pibumã, kmã wazapka kõdi. Tahã rowahdu
xer	Romkmãdkâ prê Israel wam hã akwẽ nõrai mã dat sõmrĩ, tô wahĩkwa Levi ãhawim hã akwẽ nõrai sipizem nã hã, Waptokwa Zawre damã dat sabuzem wa. Tô tahã wahĩkwa Levi ãhawim hã
xer	akwẽ nõrĩ, tô dure Waptokwa Zawre damã dat sabuzep kmãdkâkwai ktabi, Arão nã dat krwamtrẽ mnõ, ãhawim hã akwẽ nõrĩ. Are wahĩkwa Levi dahawim hã akwẽ nõrĩ, Waptokwa Zawre
xer	danĩm romkmãdkâ prabâ, ro tkrê kmã krãinĩstu psê mnõ kwaikâ, arknẽ ahâmre hã Melquisedeque ãprabâ Waptokwa Zawre akwẽ kamõ dat kmẽ nmĩstu kõd, danĩm romkmãdâ tê dam kmã
xer	krãinĩstu psê mnõ pibumã. Are mãtô akwẽ kamõ kmẽ nmĩstun, danĩm romkmãdkâ prabâ, ro tê dam kmã krãinĩstu psê mnõ pibumã. Tô tahã damã dat sabuzep kmãdkâkwai ktabi, Arão
xer	Romkmãdâ dasimã dat sakra mnõzep tem nã kmã damrmẽ siwa, nãt Waptokwa Zawre romkmãdkâ krda akwẽ nõrai mẽ dasimã dat sakra mnõ, siwawẽ nã kmã tomn. Are siwawẽ nmẽ, kãtô
xer	Waptokwa Zawre tkrê dakmãdkâ prê mnõ nõrĩ danõka akwẽ psê nẽ siwasku mnõ pibumã, romzar wapru nã sipkẽ psê psê mnõ kwaikâ, arknẽ romkunẽ tkrê kmãkwamãr mnõ nã, krkmã
xer	Ahâmã ro aim krãiwatbro kba mnõ nã, kraispokrpku psê kba mõnõ. Waptokwa Zawre danĩm romkuiwẽ nã dat aim kuiwẽ kba mnõ siwa, bât rowẽ kõ zawre krkmãdkâ kba mõn. Tô tanẽ nã
xer	Waptokwa Zawre tkrê dazazêĩ psê mnõ nmẽ, nãt ĩptokwa kãtô ĩseparkwa Moisés smĩku, waptkã pari. Mrẽpranẽ wairê kmã sikutõrzep ku, nãt smĩkurkw, kra tê wẽ sãmr nmẽ.
xer	Waptokwa Zawre tkrê dazazêĩ psê mnõ nmẽ, Egito tkai wam hã dakmãdkâkwai nĩm romkmãdkâ kupanã ro tê kmã krãinĩstu pibumã, pahi kõdi.
xer	Krainmrõ kba mnõzem nã ĩsipttê prãirê nẽ hã taikmã sasõmr psê kba mnõ pibumã, romkmãdkâ psê nã si krainmrõ kba mõnõ. Ĩsipttê prãirê nẽ hã, tô akwẽ pra ze nẽ hã
xer	Tâkãnẽ krwanmrõ mnõ pibumã, tô tônmẽ tkai wa nmãhã dazakru za krwam saikwar wamhuire mnõ kõ nã, wam waihku nmẽ. Are wazakru krsô wanmĩpar mnõ, tô adu za dat wam krãiwatbro hã.
xer	Tare ro wapar nã kãtô dure rom kmãkwamãrzem nã rowahtuzeĨt kraisawi ktab mnõ nẽ hã ĩsimẽm nõrĩ, tâkãhã za kmã ĩmrmẽ nã, kmã aismĩ zaksê sikutõr kba mnõ knã: Nõkwa akâ
xer	Pe, kmã aisimãzus pêsê: Tô tê dazazêĩ prabâ, mãt wahĩkwa Abraão ro kmãkwamã. Twa, tô tê dazazêzem hawi, mãt ro kmã krãinĩstu pês.
xer	Waptokwa Zawre dakrta ku kraikasĩkre kba mõnõ. Tâkãnẽ wa, zatô dure aitmẽ kba takasĩkren. Romkunẽ kmãkwamãrkwai nõrĩ, wi pe, romkunẽ hawi aiwairbe kwaba. Aipkẽ psê nã aisiwasku
xer	<font color=teal>DAWANÃ HÃ HÊSUKA PEDRO TÊ KUĨKRE</font>Wa tô Pedro. Wakmãdkâkwa Jesus Cristo damrmẽ waskukwai pibumã dat ĩzatõrĩ hã. Wa, wat Waptokwa Zawre danĩm akwẽ nõrĩ sĩm
xer	tkai kupanã krnmrõ mnõ nõrai mã, tâkãhã hêsuka kuĩkre. Ponto tkai mba, kãtô Galácia tkai mba, kãtô Capadócia tkai mba, kãtô Ásia tkai mba, kãtô Bitínia tkai mbat tô tanõrĩ
xer	Tâkãnẽ nã Waptokwa Zawre danĩm hêsuka wa kuĩkre snã ĩnmrõ, tô kãnẽ:“Knẽ ĩwakbâ zawre nẽ hã wat kmẽ nmĩsut, are dazakru sĩ Sião wa wat tokto hi, sĩ kri nnãkrta ktab
xer	Tanẽ nmẽ, Waptokwa Zawre kmã dazapka prabâ, rowẽ kõ tkrê kmãdkâ mnõ nõrĩ, za, rom pê tkrê kmãkwamãr mnõ hawi, damã sissakreĩ pês, dat krkmãdkâ psê mnõ pibumã. Waptokwa
xer	Pedro nõrĩ Wakmãdkâkwa Cristo daprêzem nã ro tkrê wasku mnõzeWakmãdkâkwa Jesus Cristo danĩpttê zawre snã mnĩ damõrzem nã ro wat kraim wasku kba mnõ siwa, tô tare rowaskuzem prabâ
xer	Tâkãnẽ nã ro krwaihku psê kba mnõ pibumã, tô kãnẽ: Ĩstõm hã bdâ nwa waptkãzep ku, za pkẽ kunẽ pram si krĩnmrõ mnõ nẽ hã krãiwaireb. Tô tanõrĩ za aikmã kba krsnãro.
xer	Are dat wam rowahtuze nõkwa ĩsenã tkrê kmãdkâ mnõ wa, tô ĩsenã ktabi tetô Waptokwa Zawre tkrê dazawi. Twa, tô krwanmrõ mnõzem hawi, waza damẽ krwanmrõ mnõ nã krwasiwaihuk.
xer	Tanẽ nmẽ, za dure Wakmãdkâkwa Cristo damẽ krĩnẽm mnõ nẽ hã, romkmãdkâ kunẽ pra krmõr kõ snã krnẽ. Are romkmãdkâ kunẽ pra adu krnẽm mnõ nẽ hã, adu Wakmãdkâkwa tê
xer	Adu nõkwa nĩwa Waptokwa Zawre tê dakmãdkâ kõdi. Are krwassawi psê mnõ wa, za wanõr mẽ krdanẽ. Tazi waza dat krwazawi mnõzem prabâ, ĩsenã krwassawi pês.
xer	Romkare hã dam rowahtukwai nõrai kmã rowaskuzeĨt kraisawi kba mnõ nẽ hã ĩsiwaikẽ nõrĩ, Waptokwa Zawre wasiwam si dat wapkẽhri mnõzem nã, ĩt aim kuĩkre kba pibumã, wat aire kmã
xer	ĩzapka psê snã krĩsikwanĩ. Are tô ĩt aipkẽ ttê kba mnõ pibumã, ĩt aim kuĩkre kba da, romkmãdâ ĩsimã ĩt hri siwa, watô rowaihuk, ĩkwaĩmba tô aimõwi hã romkmãdkâ nã ĩt aim
xer	kuĩkre kba pibumã. Twa, ĩstõ ku za krsaikwar mnõ nẽ hã romkmãdâ wat krsazêĩ mnõ pibumã, danĩm akwẽ nõrai mã dat rmẽ mnõ nnĩwĩ kraisikwanĩ psê kba mnõ pibumã, ĩt aipkẽ
xer	Waptokwa Zawre, danĩpttê nã kbure dat krkmã spai mnõ, tô adu krdaromãdkâ mnõ hã, tô ahâmre hawit krdahêmba, are zatô dure mnĩ tawsin. Tô ta damrmẽze tô kãnẽ:—“Wa tô
xer	Dazakru sĩ Tiatira wam hã Wakmãdkâkwa damã krsikrãiktõ mnõ nõrai mã hã hêsuka—Dazakru sĩ Tiatira wam hã krĩm sikrãiktõ mnõ nõrai mã hã Waptokwa Zawre damrmẽ waskukwai mã,
xer	kãnẽ teza tmã kuĩkre:“Waptokwa Zawre Dakra, tô kunmã rko nẽ dato pre zawre nẽ hã, kãtô dure târa pre sikrbê krpê mnõ nẽ dapra krsikrbê krpê mnõ hã. Tô ta damrmẽze tô
xer	Tô kbure ĩt krsawi mnõ, siwakru krnmrõ mnõ wa, waza rowẽ kõ tmã hi. Twa, ĩnĩm romkmãdâ krkmãdkâ prê kba mõnõ, kãtô romkmãdkâ kunẽ hawi aipkẽ sĩkdâi kba mõnõ.
xer	Tanẽ wi, wat dure ĩromãdâk, are sumzar poka kmãdâk. Tahã nsĩ ĩsako, tô wakrowdê ret dako. Tazi mãt sadu nẽ hã dakrãi wam hã daprêze tmã sõmrn. Are mõ, tô kbure tê kmã kahõs
xer	Tanẽ nmẽt tokto Waptokwa Zawre krdasimãssi mnõzem nõwa krsimãsa. Are krnwa dahêmba mnõzem wa danĩpi tkrê dam kmãdâk, awẽ re, kãtô dure mãra nã. Are damrmẽ prê ktab krdasimãssi
xer	Tazi, mãt sikwaĩpsê hêwa nsĩm hã Waptokwa Zawre danĩm akwẽ nõrai mã tê wassihu. Tâkãhã tô sikwaĩpsê hã aire ro simã tê krãikrta mnõ nõrĩ, akwẽ tkrê smrõi mnõ pibumã.
xer	Tô tahã hora, kãtô dure tô tahã bdâ, kãtô dure tô tahã wa, kãtô dure wahu nwa waptkã wam pibumã, nãt tô tanõrĩ ro simã tê krãikrta pês, akwẽ tê smrõi mnõ pibumã.
xer	Tô ta siwa nãt tka tsiwaiwrẽ wawẽ, are dazakru kunẽ. Saktẽ zawre nãt dazakrui wam hã kri sikunẽ. 10 nã hã kri hawi nãt smĩsi si tsikunẽ. 7 mil nã nãt dure akwẽ dâr, tkai
xer	Tazi mãt Waptokwa Zawre danĩm akwẽ nõrĩ tê kmã kwakbure mnõ pibumã, kãtô sipttê nã tê kmã spai mnõ pibumã, dure tmã wẽn. Dasĩkwamãr mnõ pâ, kãtô dasikapko mnõ pâ, kãtô
xer	Tazi mãt tô tahã danĩm akwẽ sĩm brutunẽ kwasĩkto nã uva krã tkai pâ tê kẽ, are Waptokwa Zawre danĩm uva kanõkuizem wa, uva tê kẽ mnõ smẽ wawẽ. Tâkãhã uva kanõkuze tô
xer	Tãi zâ mãt krãiwatobr, are hêwa hawi kuktẽ zawre snãt trêrkê wawẽ, akwẽ nõrai ssĩwĩ. Tãi zâ kuktẽ zawre nmãhã tô 30 quilos nã nãt ĩprê kmã spa. Waptokwa Zawre tãi zâ
xer	Tô tanõrai sĩm ouro, kãtô dure ĩsĩm prata, kãtô dure ĩsĩm ktẽrê ĩwakbâ zawre nẽ hã, kãtô dure ĩsĩm pérola, kãtô dure ĩsĩm sikuzazem hâĩ pê, tô tanõrai sipkra hawi
xer	tokto tô tazi nõkwa ktâprezum nã tê kâr kõdi. Linho psê zawre nã hã sikuza, kãtô dure ĩsĩm sikuza hâĩ pre, kãtô dure ĩsĩm sikuza hâi kbuzi nẽ hã, seda nã dat krwamtrẽ mnõ,
xer	kãtô dure ponkẽ zahi wapu zahi nãmr nã hã sikuza hâĩ pre, za tokto tazi nõkwa ktâprezum nã tê kâr kõdi. Wdê ĩsdazêĩ nẽ hã, kãtô dure ro marfim nã dat krkmãkwamãr mnõ,
xer	kãtô dure ro wdê wakbâ zawre nã dat krkmãkwamãr mnõ, kãtô dure târa pre nã dat krkmãkwamãr mnõ, kãtô dure târa nã dat krkmãkwamãr mnõ, kãtô dure ktẽ psê nã dat
xer	krkmãkwamãr mnõ, nõkwa tokto ktâprezum nã tê kâr kõdi. Tanẽ nmẽ, nãt ro ktâprezum zô tkrê sõmr mnõ nõrĩ krhãs, are dure krkrûkrû.
xer	Tkai wam hã dakmãdkâkwai nõrai nĩ, kãtô dure surta kmãdkâkwai nõrai nĩ, kãtô dure surta nõrai nĩ, kãtô dure sumzar nĩ, kãtô dure sumzar nsĩ krĩsimntã mnõ nõrai nĩ, kãtô
xer	dure akwẽ wadi nõrai nĩ krkahur kba mnõ pibumã, kraisikrãiktõ kba mõnõ. Akwẽ tô tare dawadi nõrai mã sipi tkrê kmãkwamãr mnõ nõrai nĩ, kãtô dure sipkẽ nã sipi tkrê
xer	kmãkwamãr mnõ nõrai nĩ, damrmẽ prê nõrai nĩ, kãtô dure damrmẽ wapurê nõrai nĩ krkahur kba mnõ pibumã, wê kraisikrãiktõ kba mõnõ.
xer	Dazakru tô ktẽ nã kurtid. Kurdi dum zawredi, kãtô dure pa zawredi. Kurti wam hã dazbreze tô 12 nã ĩhêmba hã. Tazit 12 nã hêwa nsĩm hã Waptokwa Zawre danĩm akwẽ nõrĩ dazbreze
xer	Are ssem kõ snã romkunẽ kmãkwamãrkwai nõrĩ za rowi krsimãsa. Tanẽ za dure smĩkâ kmãkwamãrkwai nõrĩ, kãtô dure ssem kõ snã siwakru krsisnã hêmba mnõ nẽ hã, kãtô dure
xer	dapãrkwai nõrĩ, kãtô dure tô tare sipkra nã romhêmba simã tkrê kmãkwamãr mnõ, Waptokwa Zawre danẽ simã tkrê kmãdkâ prê mnõ nẽ hã, kãtô dure simãzaĩ snã ro tkrê dam wasku
