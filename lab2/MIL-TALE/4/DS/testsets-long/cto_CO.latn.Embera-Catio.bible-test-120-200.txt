cto	Jesucristo tod'ara k'ãwũã basia: Zhi papa Maríara José ũme zhi edad'aita bed'eape panʉne, zhi edad'a ẽwed'a b'iog'oasia Jawurebiad'eba.
cto	Deid'u wãbʉdad'era wũãwũã zhi papa María ũme ũdusid'a, mawũẽ sãk'ok'od'e b'adape ibia jarasid'a. Mobe ne biata ewad'ape wũãwũãã diasid'a orota, incienso kerata, mirra kerata.
cto	Galilead'ebemata do jed'ea õb'ʉ doya Jesús taid'e, ũme mebẽrãta panʉta ũdusia, ab'a Simónta Pedro basia, zhi mebea Andrés basia. Do jed'ea õb'ʉ maẽ atarrayata b'ari panasia b'eda
cto	Marã kʉãg'a b'etrʉ kʉãg'ad'ara, ¿maʉ̃barira k'ãrẽ biata jidad'aipe? ¿Ab'arika obada ẽka rey Romanebemaĩta plata wid'ibadabid'a?
cto	Mawũãmina marã bĩ ẽã obʉdata marãba bed'ea ne ẽãne edad'a ẽbʉrʉ, marã Zezebid'a bed'ea ne ẽã b'ʉkua ẽã marãba bia ẽãta od'ad'ebara.
cto	Mʉã marã zok'abʉrʉa ovejarãta zok'abʉrʉ kĩrãk'a usa pãta b'ed'e ed'a. Mawũẽ krĩcha bara b'eaudua dãma kĩrãk'a, adu-a b'eaudua pusirã kĩrãk'a.
cto	Krĩcharãũdua mʉrã zesita druad'e zhãrã adu-a b'eabiita, mʉrã zesi ẽã zhãrã adu-a b'eabiita, awuarabʉrʉ mʉ k'area zhõnaña.
cto	Izhid'ebemata jõma mʉãã k'awuabisia mʉ Zezebara. Miõba k'awua ẽã mʉ zhi Warrad'ebema, mʉ Zezebʉrʉ k'awua b'ʉa, miõba k'awua ẽã mʉ Zezed'ebema, mʉ zhi Warrabʉrʉ k'awua b'ʉa,
cto	Maʉ̃ba mʉã marãã jaraya: K'azhirua bio od'ata mitia bed'ead'ata zuburia bed'eara Daizezebara bed'ea ne ẽã b'ʉya zhãrã b'era. Mawũãmina Jawurebiama mitia bed'eabʉrʉra bed'ea ne ẽã
cto	Daizezeta Nok'od'ebemata b'era eaba b'ʉta mawũã Jesúsbara ne biod'eba jarak'asia zhãrã k'ob'ea, mawũã ne jarak'a ẽãrã bed'ea ẽbasia.
cto	Waya diaped'ara mawũãbada: Id'ira nangu baya bãjãrã purba jãrãtouga nʉmʉã. ¡Sewak'au b'ea, marãbara bãjãnebema sãwũãta k'awua b'ea, mawũãmina ũdud'ak'ata id'id'e mʉã onʉmʉrã
cto	Mawũãĩ izha jʉrʉkuad'abara wid'i mawũãsid'a: ¿Ũrãg'a Moiséd'e jarabadabara k'ãrẽã jarabada zhãrã Ẽdrʉbiita zei nawed'a Elíata naara zeita?
cto	Mawũãmina bʉ bed'eata ũrĩ ẽbʉrʉ, mʉnebemata ab'a o ũme ededua, aramaʉ̃ne ũmeba o ũbeaba wãrĩnuã ad'amarẽã bʉa jara k'ob'ʉ bed'eara jõma.
cto	Mawũãĩ Jesúsbara mawũãsia:  ¿Bʉara mʉrã k'ãrẽã biata jarabʉrʉ? Miõta biata b'ʉ ẽã, awuarabʉrʉ biara ab'abai b'ʉa Daizezeta. Mawũãmina Daizeze ũme b'ai jõ ẽã maẽ ed'a
cto	Mawũãĩ izhara mawũãsia:  Bʉta nok'ota b'ebʉrʉ maẽ mʉ waurã ũme naʉ̃rãta nok'o babi jewed'abigarua ab'a bʉ juwua araare, ab'a bʉ juwua ãk'aare.
cto	Nok'orãta jewed'abari maẽ jewed'a krĩñadea nek'od'e trʉ̃bʉdad'era. Nok'orãta jewed'abari maẽ jewed'a krĩñadea de zhi jʉrebadata nʉme maẽrã.
cto	¡Zhãrã jipa eded'a ẽãba daʉb'errea b'e kĩrãk'a b'eba, kʉchikʉchira ãĩ sãpe baniã dobadamina camellota mibue b'e kĩrãk'a b'ea!
cto	Olivo k'atumane Jesús jewed'a b'ʉd'e izha jʉrʉkuad'abara orrad'ape dob'aʉa mawũãsid'a:  ¿Daia jaradua, sõmbed'epe Daizeze deta mawũã ãrĩnaĩrã, sãwũãĩpe bʉ zeira, sãwũãĩpe
cto	Mobebaira k'ãbãẽã zuburiatrʉ nʉmaña, ẽjũã osid'ad'ebemata id'ibasiid'u mawũãrã ne ẽãta nʉmaña, miã tẽãbid'a mawũãrã nʉma ẽbaya.
cto	Mawũãmina moneda mil jidad'abara zepe mawũãsia: Nok'ó, bʉd'ebema mʉãrã k'awua b'ʉa bʉara plata jidaita zhãrã zarea zok'a b'ʉa, mawũẽ bʉra zhãrã trajad'ad'eba plata jida wã.
cto	Jesús wad'i bed'ea k'ob'ʉd'e izha doce jʉrʉkuad'ad'ebemata Judata zesia, izhi bawara zhãrã bio zesid'a kuchoed'a bakurued'a, maʉ̃rã zok'asid'a sacerdoterã nok'orãba, nok'orã
cto	Mawũẽ Juda zhi chãb'arid'abara aramaʉ̃nerã beabid'aita k'awuape sopuasia, mawũẽ plata moneda treintara sacerdoterã nok'orãta nok'orã bawara k'ob'ea wakusa diabʉrʉta,
cto	Zhãrã k'awua obari maẽ jewed'a k'ob'ʉd'e zhi kĩmaba bed'eata mawũã jarabuesia:  K'ãʉ̃ biata b'ʉra idaribirua, id'i mʉrã k'ãĩmok'ara k'ãbãẽã sopuasia izhi k'area.
cto	Maʉ̃ne ẽjũãta ab'aed'a uresia, aramaʉ̃ne ángel Daizezed'eta ʉ̃treba zepe peña zob'ea tapa k'ob'ʉta mong'ara ãĩ k'ob'ʉpe ʉ̃rʉ̃ jewed'asia.
cto	Mawũẽ wãũdua, mobe ĩjãnamarẽã mʉnebemata jaraudua druaza zhãrã jõmaʉ̃ã. Buru k'oekuaudua Daizeze trʉ̃neba, mʉ zhi Warra trʉ̃neba, Jawurebia trʉ̃neba.
cto	Maʉ̃nerã mawũãsia: Ewarira arabata Daizezeta Nok'od'ebema k'aita basia. Mawũẽ k'azhiruara ãmape Daizezeta pẽwãũdua, izhid'ebemata ĩjãũdua bed'ea biata.
cto	Trigota u tab'ʉ maẽ Jesús berab'arisia ẽnaʉ̃bada ewade, maʉ̃ne izha jʉrʉkuad'abara erjiranuba trigota zhi kʉ̃mʉne ẽsid'a.
cto	Jaiba Jesústa ũdud'ai zhãrã kĩrãnema b'era izhi kĩrãbita sãk'ok'od'e k'ob'ebid'ape b'ia mawũãsid'a:  ¡Bʉra Daizeze Warra!
cto	Mawũãmina Jawurebiaba otabeta ãtõmiãba osia abʉrʉd'eba Jawurebiama mitia bed'eabʉrʉra Daizezebara bed'ea ne ẽã b'ʉ ẽã, awuarabʉrʉ jipa bed'eata bara b'ʉya.
cto	Akʉ b'eid'u sãwũãta k'awua ẽã akʉ b'eamarẽã, ũrĩ b'eid'u sãwũãta k'awua ẽã ũrĩ b'eamarẽã. Mawũã b'ed'ebara k'azhiruara ãmape Daizezera pẽwãna ẽã izha bed'ea ne ẽã
cto	Dewara Jesúsbara mawũãsia: ¿K'ãrẽ kĩrãk'a jarad'aipe Daizezeta Nok'od'ebemata wari b'ʉra? ¿K'ãrẽ ũme ab'arika jarad'aipe?
cto	biod'e zuburia bed'eabʉrʉta mawũãsia:  Mʉ k'auta beubod'oa, mawũẽ wãda, mobe bʉ juwuata izhi ʉ̃rʉ̃ b'ʉdua, mawũãrã b'epe b'aya.
cto	Mobe wũẽrã zakera juwuad'e jidape mawũãsia:  ¡Talita cumi! Maʉ̃ bed'eabara mawũãsia: Wũẽrã zake, mʉã bʉaa jaraya piradrʉrua.
cto	Rey Herodebara Jesús jarabʉdata ũrĩsia baridu maẽ trʉ̃poa nʉmʉba. Ʉ̃kʉrʉbara mawũãsid'a:  Juan Buruk'oemiã beud'ata piradrʉbʉrʉa, maʉ̃neba ũdud'ak'ata okuaita zarea nʉmʉã.
cto	Mamaʉ̃bara Jesús wãsia Tiro druaed'a Sidón druaed'a. Zhãrã maẽ deid'u wãbʉrʉta miõba k'awuad'aita krĩña ẽbasia, mawũãmina merũ b'e ẽbasia.
cto	Jerusalén k'aita babʉdad'e, Betfagé pʉwʉrʉ k'aita Betania pʉwʉrʉ k'aita zebʉdata, Olivo k'atuma kĩrãbita zebʉdad'era, Jesúsbara izha jʉrʉkuad'ata ũme zok'abʉrʉta,
cto	Mobebʉrʉ ũrãg'a Moiséd'e jarabaribara mawũãsia: Miã Ũrãg'abari, bʉa wãrĩnuta jarabʉrʉ kĩrãk'a Daizezera ab'a b'ʉta awʉrʉ izhi kĩrãk'ara ne ẽã.
cto	Nʉmʉne zhãrã sewata zhãrã ẽdrʉbita b'eaya, sewata Daizezeba bed'eata jarabibarid'e b'eaya, ũdud'ak'ata od'aya zhãrã sewad'aita, sewaita ob'ed'ara sewad'aya Daizezeba zhi jʉrʉmata
cto	Jesús Betaniane b'ʉta, Simónta aid'aba k'aya b'ad'a ded'a b'ʉd'e, nek'o nʉmʉne wũẽrãta zebʉrʉta kera nardo ne ʉ̃tʉta jiwado mong'ara omane wepe ob'ʉetape kera Jesús burud'e ʉ̃rʉ̃
cto	Mawũãnaĩ Jesúsbara panaʉ̃ mawũãsia: Mʉã doce jʉrʉkuad'aba ab'aʉba mawũã chãb'ariya, maʉ̃bara mʉrẽ kĩrãk'a panta sõmbera k'ob'ʉa eped'ek'od'e.
cto	Izhara mawũãsia: Zeze, bʉitara ne jõma borekea, mawũẽ mʉrã zuburiabirãrũã, mawũãmina arib'aerãrũã mʉã krĩñata, awuarabʉrʉ arib'aedua bʉzha krĩñata.
cto	Jesús wesid'a sacerdote wag'auma, maʉ̃nerã zhi jʉresid'a sacerdoterã nok'orãta, dewara nok'orãta, ũrãg'a Moiséd'e jarabadata.
cto	Aramaʉ̃ kĩrãk'a sacerdoterã nok'orãbara, ũrãg'a Moiséd'e jarabadabara ãzhima sewak'au b'ʉd'eba ãzhirãĩnu mawũãsid'a: Awʉrʉrã k'arebape izhikusara zhi k'areba b'e ẽã.
cto	Sábado ẽnaʉ̃bada ewarita berab'aribʉrʉd'era, María Magdalenaba, dewarabema María Jacobo papaba, dewara Saloméba kerata edasid'a wãnaĩta Jesús k'akuata tũã od'aita.
cto	Izhira dazhirã Nok'o nawed'a zebʉrʉta Jawurebiaba Elíata zarea b'ad'a kĩrãk'a b'aya. Aramaʉ̃ne soid'u ibiad'e babigaya zezerãta ãzhi warrarã bawara, Daizeze bed'eata arib'ae ẽã b'eara
cto	Mawũãĩ ángelbara panaʉ̃ mawũãsia: Jawurebiata bʉ ʉ̃rʉ̃ zebʉrʉba bʉra Ʉ̃trebema zareaba ãnab'ariya, aramaʉ̃ne wũãwũã toira Daizezed'eba Daizeze Warra ad'aya.
cto	Aramaʉ̃ne to edasia zhi wau ãwũẽrã wũãwũãta. Mobe wuaba burape b'arizhirusia nendʉwʉrʉ nek'obadad'e. Mawũã osia ãzhiitara bari nʉmʉ ẽãba ãĩba zebʉrʉ k'ãĩbibada deta.
cto	Maʉ̃ne Jerusalénne b'asia Simeón abadata, biata b'ʉta Daizeze kĩrãbita kĩrãẽpa b'asia, maʉ̃bara jʉ̃ã b'asia Israel ẽdrʉbigaid'ebemata. Jawurebiara b'asia izhi ũme.
cto	Jesús miã ũrãg'a jʉ̃drʉsid'era treinta año b'asi kĩrãk'a b'ʉa. Zhãrãbara Jesúra, José warrabi duanasia. Joséra, Elí warra.
cto	Mawũẽ dewarau jãbad'e k'ob'eta juwua tũẽ trʉ̃sid'a ãzhita k'arebad'e zed'amarẽã. Zebʉdad'era jãba ũmewed'a birabʉrʉba ta wãde basia.
cto	K'awuaudua, mʉ Beubari Bape b'ʉbara naʉ̃ druad'era zareata erub'ʉa k'azhiruata biod'ebara zhãrã bed'ea ne ẽã b'ʉita. Mobebʉrʉ k'akua pira ẽã k'aya b'ʉa mawũãsia:
cto	Maʉ̃ba kʉãg'audua marã jura b'era, bia oudua, ne prestaudua, mawũãmina jẽrũya diamarẽã b'earãũdua. Mawũãrã Daizezebara marãã k'ãrẽ waib'ʉa ded'ekaya, aramaʉ̃nerã
cto	Daira Juan Buruk'oemiãba bʉma zok'akuasia wid'i mawũãnamarẽã:  ¿Bʉka zhãrã Ẽdrʉbiita zeita b'ad'ara, o daibara wad'i awʉrʉta jʉ̃ãnaĩ?
cto	Dewara b'asia Juana Chuza kĩmata, Chuzabara erunʉmasia rey Herodeba ne nʉmʉk'ãrĩta. Dewara b'asia Susanata, dewara wũẽrãrã bio b'easia Jesús k'areba b'eta ãzha ne erub'eba.
cto	Kũrãta urud'era jaibara b'aebipe ab'aed'a wawabisia. Mawũãmina Jesúsbara jaira kẽãsia, aramaʉ̃ne kũrã b'ebipe diasia zhi zezea.
cto	Mawũãĩ Jesúsbara mawũãsia: Usa pã de bara b'ʉa, ibanasid'a de bara b'ʉa, mawũãmina mʉ Beubari Bape b'ʉra ne ẽã sãma k'ãĩ b'aira.
cto	¡Daizezebara pua k'awua oya Corazín pʉwʉrʉd'e b'era! ¡Pua k'awua oya Betsaida pʉwʉrʉd'e b'era! Tiro pʉwʉrʉd'e, Sidón pʉwʉrʉd'e ũdud'ak'ata obʉrʉta mʉã marã maẽ od'ata
cto	osibʉrʉ, dããrãbʉrʉta sopuaba wua paima jʉ̃ jewed'ad'ape, sopuaba burud'e itarra pod'ape, k'azhiruara ãmape Daizezeta pẽwãk'ausid'a.
cto	Dewara mawũãsia:  ¿Marãnebemaba izhi ũme zhibiata erub'ʉd'era ewari ẽsadra izhima wãpe mawũãĩ ẽka: Bʉra mʉ ũme zhibiata b'ʉa mʉãã prestadua pan ũbea ai ẽka?
cto	Maʉ̃ tẽã Jesúsbara izha jʉrʉkuad'aa mawũãsia: Maʉ̃neba mʉã marãã jaraya: Sopuarãũdua mazhi b'aid'ebema k'area, k'ãrẽta k'oid'e, miã k'akuaita k'ãrẽta jʉ̃ĩne.
cto	Nok'o zhãrã k'awua obarima bʉ jura ũme wãbʉdad'era, izhi ũme ibiad'e baudua od'ewed'a. Mawũã o ẽbʉrʉ bʉra nok'oma edeya, waya nok'oba policia chãb'ariya ed'a b'ʉmarẽã cárceld'e.
cto	Jesúsba mawũãĩ jõma perasid'a izhi jura k'ob'era. Mawũãmina zhãrã k'ob'era jõma sobiasid'a izha mawũã biata onʉmʉ jõmaʉ̃ k'area.
cto	Mʉrã id'i, nu, nungunu od'e wã Jerusalén wãta, Daizezeba bed'eata jarabibarira ãĩrã bead'a ẽbaera mʉrã bead'aya Jerusalénne.
cto	Mawũẽ izhikusa krĩchabʉrʉta mawũãsia: Trajabadata b'ebara mʉ zeze ded'ara zhiko ad'uba erub'ea, maʉ̃ne nama mʉrã jarraba beua.
cto	Mawũãĩ ne akʉbarira izhikusa mawũãsia: ¿Mʉã k'ãrẽta oi baraba? Mʉ nok'obara jãrĩña mʉ ne akʉ b'ʉra. Traja ne k'oruira mʉãrã b'e ẽã, ne wid'iira mʉrã pera.
cto	¿Awuarabʉrʉ mawũãĩ ẽka: Zhiko kewarabema odua, wua k'ãbiape mʉta arib'aetadua, mʉrã nek'obirua, baniã dobirua. Mobebʉrʉ bʉta nek'orua, baniã dorua ai ẽka?
cto	Rey bape jẽrũya zebʉrʉd'era izhi nezok'arã izha plata ded'ekad'ata trʉ̃bigasia k'ãrẽ negociota osid'a k'awuaita ab'a ab'aʉba.
cto	Ewari ab'a Jesús Daizeze ded'a ewara maẽ zhãrã ũrãg'a nʉmʉta bed'ea biata jarak'a nʉmʉne zesid'a sacerdoterã nok'orãta, ũrãg'a Moiséd'e jarabadata nok'orã bawara.
cto	Ʉ̃kʉrʉba jara k'opanasia Daizeze dera bi-ia onʉmʉta mong'ara bi-ia ked'eba, ne bi-ia ked'eta diad'apead'aba, maʉ̃ne Jesúsbara mawũãsia:
cto	¡B'iog'oa b'era, wũãwũã jud'ebema erub'era zuburiad'aya maʉ̃ ewadera! Aramaʉ̃ne puata k'ãbãẽã nʉmeña druad'e, aramaʉ̃ne Daizeze kĩrũbita nʉmeña Jerusalén ʉ̃rʉ̃.
cto	Mobe mawũãsia:  Marãbara ũmakĩrã naʉ̃ mʉma wesid'a zhãrãta nok'orã bawara kĩrũbiga b'ʉ baera, mawũãmina mʉã mazhi kĩrãbita wid'ibʉrʉba mʉma naʉ̃ bed'ea ne ẽã marãba
cto	Ãzhira panasia María Magdalenata, Juanata, María Jacobo papata, awʉrʉrãsid'a ãzhi bawara panasia, maʉ̃rãba maʉ̃ta jarasid'a Jesúsba jʉrʉkuad'aa.
cto	Mobebʉrʉ Moiséba b'ʉd'ad'eba, Daizezeba bed'eata jarabibarirãba b'ʉd'apead'ad'eba sãwũãta bia jarak'asia. Maʉ̃nerã zhi b'ʉma jõmaʉ̃neba jarasia izhid'ebemata jara tab'eta.
cto	Mobe mawũãsia: Mʉ k'ãwũã berab'aribʉrʉra mʉã marãã zhi jarama basia mʉ wad'i marã bawara b'ʉd'e: K'ãwũã arimaẽ berab'ariita bara basia jõma mʉnebemata zhi b'ʉmata Moisé
cto	Mʉrã iab'a nemi jĩgua bed'eaid'ebemata drua drudrua tab'ʉ maẽ mawũãĩnebema: Bia ẽãrã ãmabʉdaba jipa obʉdak'audua Nok'o zei ota.
cto	¿Mobera bʉra audre zhi zromak'a zõrã dazhirãta Jacobo k'ãñabara? Naʉ̃ posora izhara daiita ãmaẽsia, naʉ̃ta do bazhid'a izha, zhi warrarãba, izhi pak'arãba.
cto	Maʉ̃ne izha ũrĩsia Jesús zebʉrʉta Judea druad'eba Galilea druaed'a, mawũẽ izhima zepe zuburia bed'easia zhi warrata b'ebid'e wãmarẽã beubod'ota.
cto	Mʉã maʉ̃ta jarabʉrʉ k'area k'awua ẽã krĩcharãũdua, ewarita zeya, maʉ̃ ewadera beud'apead'ata jou nʉmebara ũrĩnaña mʉ nemirã.
cto	Mawũãĩ judíorãbara ãzhirãĩnu mawũãsid'a: ¿Naʉ̃ sãmaã wãĩba dazhirãba mawũã ũdud'a ẽbaira? ¿Judíorã druaza griegorãne ed'a b'ema wãĩbʉka, aramaʉ̃ne griegorã
cto	Mawũãĩ panaʉ̃ mawũãsid'a: ¿Bʉsid'a Galilead'ebemak'a? Daizeze bed'eata bia estudiadua, mawũãrã k'awuaya Galilead'ebara piradrʉk'ata Daizezeba bed'eata jarabibarira.
cto	Mʉã zhãrãnebemata jarara mʉãrã wãrĩnuta jaraya mʉrã ab'a nʉmʉ ẽbaera, awuarabʉrʉ daira panʉã mʉta mʉ Zeze mʉ zok'ad'ata.
cto	Mʉta seribi ẽãba mʉ bed'eata ĩjã ẽãbara erub'ʉa k'aiba pua k'awua oira, bed'eata mʉã jara nʉmʉba maʉ̃neba Daizezeba k'awua oya ewari jõbʉrʉd'e.
cto	Warrarã, mʉrã marã bawara k'ob'aya aritiaed'a. Marãbara mʉrã jʉrʉd'aya, mawũãmina judíorãã mʉã jarad'a kĩrãk'a mʉã marãã jaraya: Mʉ wãĩma marã wã b'ed'a ẽã.
cto	Mʉta marãba jʉrʉd'a ẽbasia, awuarabʉrʉ mʉã marãta jʉrʉkuasia, aramaʉ̃ne mʉã marã duanusia wãnape mʉ Zezeba krĩñata ob'eamarẽã, jipa maʉ̃trʉ ob'eamarẽã. Mawũãrã jõma
cto	Bed'eata bʉa mʉãã diad'ara mʉãrã jarak'asia, maʉ̃ ãzhara ĩjãsid'a. Aramaʉ̃ne k'awuasid'a mʉrã wãrĩnu bʉ maẽba zed'ata, aramaʉ̃ne ĩjã b'ea mʉrã bʉa zok'ad'ata.
cto	Mʉãrã bʉd'ebema k'awuabigad'ata ãmaña k'awuabigaya. Aramaʉ̃ne bʉa mʉta kʉãg'a kĩrãk'a ãzhirãĩnu zhiya kʉãg'a b'eamarẽã, aramaʉ̃ne mʉrã ãzhid'e b'aya.
cto	Jesús k'aid'u wãsid'a Simón Pedrota dewarabema Jesúsba jʉrʉd'ata. Maʉ̃ Jesúsba jʉrʉd'ara ũduk'awua b'asia sacerdote wag'auba, maʉ̃ta Jesú ũme ed'a wãsia sacerdote wag'au drog'oad'e.
cto	Jesús ũdubʉdad'era sacerdoterã nok'orãbara, Daizeze de akʉbadabara nemi jĩgua mawũãsid'a: ¡Cruzd'e k'achibirua! ¡Cruzd'e k'achibirua!
cto	Judíorã bioba maʉ̃ta lesid'a Jesús cruzd'e k'achid'apead'ara pʉwʉrʉ k'aita baera. Maʉ̃ bed'eara b'ʉ jirab'asia hebreo bed'ead'e, griego bed'ead'e, latin bed'ead'e.
cto	Maʉ̃bara Jesúsbara jara krĩñasia Pedro sãwũã beuita, aramaʉ̃ne k'awuabigaita Daizeze zhi zromata. Maʉ̃ jarape mawũãsia: Mʉrã pẽwã b'adua.
cto	Mobebʉrʉ Jesúsba zok'akuad'ara Jerusalén pʉwʉrʉed'a jẽrũya wãsid'a Olivo k'atuma abada maẽba. Maʉ̃ k'atuma Jerusalén k'aita b'ʉta ẽnaʉ̃bada ewade arak'aita wãbada kĩrãk'a
cto	Zhũmakĩrãrã mʉ nezok'arãã, wũẽrãrã mʉ nezok'arãã maʉ̃ ewadera mʉãrã wãrãne diaya mʉ Jawurebiata. Mawũẽ jarad'aya mʉã jarabibʉrʉta.
cto	K'abanata zhi Jesúsd'ebema ĩjãnapead'ara so ab'a, krĩcha ab'a b'easia. Ne erub'era miõba naʉ̃ mʉ ab'aʉd'ea ad'a ẽbasia, awuarabʉrʉ ne jõma erub'easia jõmaʉ̃ĩta.
cto	Jesúsba zok'akuad'ad'eba ũdud'ak'ata bio ototo nʉmasia zhãrã maẽ. Ãzhira jõma zhi jʉre bazhid'a Daizeze ded'a ewara maẽ Salomón abada maẽ.
cto	Dazhirã zhibarirã b'ead'abara Daizeze deta wua omata erub'easia, maʉ̃nebara k'awua b'easia Daizezera ãzhi bawara b'ʉta. Mawũã erub'easia drua drudrua tab'ʉ maẽ. Maʉ̃ Daizezeba jarad'ad'e
cto	Daizezebara Israel b'ea bed'eata jarabuebʉrʉta bed'ea biata adu-a b'eaid'ebemata jarasia Jesucristod'eba, maʉ̃ta jõmaʉ̃ Nok'oa.
cto	Mʉã maʉ̃ta akʉbʉrʉd'era ũdusia nendʉwʉrʉ jẽrũ kĩmarẽ b'eta druad'ebemata, nendʉwʉrʉrã meũsiata, nendʉwʉrʉ jãne wã b'eta, ibanarã ewarad'ebemata.
cto	Egiptoed'a wãnapead'ad'eba mawũã drua jidasid'aid'ura basia cuatrociento cincuenta año, mobebʉrʉ Daizezebara nok'orãta ded'eka nʉmʉk'ãrĩsia Samuel izha bed'eata jarabibari bitabai.
cto	Mawũẽ Pablora Bernabéra mama ewari dããrã panebʉdata Daizezeta krĩcha wãnigua bed'ea panesia, maʉ̃nerã Daizezebara k'awuabiga nʉmasia bed'eara izhi biaba jarabiga nʉmʉk'ãrĩta,
cto	Bed'ea biata Derbe pʉwʉrʉd'e jarabʉdaba Jesúsd'ebema bioba ĩjãbʉdad'e jẽrũya wãsid'a Listra pʉwʉrʉed'a, Iconio pʉwʉrʉed'a, Antioquía pʉwʉrʉed'a.
cto	Maʉ̃ k'area de zhi jʉrebada maẽ Jesúsd'ebemata jara bed'easia judíorãã, judíorã ẽãba Daizeze zhi zromane erub'ea. Ewariza bed'easia pʉwʉrʉ ẽsadra ãba zebʉdaa.
cto	Mawũãmina zhi jʉred'apead'abara ʉ̃kʉrʉba Jesúsd'ebema ĩjãsid'a. Maʉ̃rãnebema basia Dionisio zhi zromata Areópagod'ebemata, wũẽrã Dámari abadata, dewara awʉrʉrãta ãzhi bawara.
cto	Pablora mama ewari bio b'ape mebẽrãã wãta jarape barcod'e wãsia Siria druaed'a, maʉ̃nerã ãba wãsid'a Priscila zhi kĩma Aquila ũme. Wãĩ nawed'a Cencrea pʉwʉrʉd'e Pablora bud'a
cto	Izhima zebʉdad'era mawũãsia: Marãbara k'awua b'ea marãne ed'a mʉ ewariza sãwũã b'ʉra mʉ eewa zesi ewadeba Asia druaed'a.
cto	Dai bawara Jesúsd'ebema ĩjã b'eta ʉ̃kʉrʉ zesid'a Cesaread'ebemata. Ãzhi bawara iab'a wesid'a Mnasón abadata Chipred'ebemata, Jesúsd'ebema ĩjãnata dããrã b'asia, daira izhi maẽ
cto	Mawũãmina k'abanane ed'ara ʉ̃kʉrʉba ne ab'aʉta jara, waya dewaraurãba ne awʉrʉta jara b'ikua nʉmasia. Mawũã b'ʉgadrʉ nʉmʉba miã k'ãrẽta bia k'awua ẽãba jarasia eded'amarẽã
cto	Mawũẽ marãba nok'orã wag'aurã bawarauba soldaorã nok'ota wag'aua jaraudua nu wemarẽã marãma, sewa jaraudua marãbara wãrãne bia wid'i krĩña panʉta izhid'ebemata. Maʉ̃ẽna daibara
cto	Festora Jerusalénne ewari ocho o ewari diez b'ape wãsia Cesarea pʉwʉrʉed'a. Nrũẽma zhãrã k'awua obari maẽ jewed'ape wed'amarẽã jarasia Pablora.
cto	Nrũẽma rey Agripa zhi nawek'au Berenice ũme zebʉdad'era dajada panasia zhi zromarãta. Ãzhira zhãrã k'awua obada maẽ ed'a wãsid'a soldaorã nok'orãta wag'aurã bawara, nok'orãta
cto	Maʉ̃ne ʉ̃matipa rey Agripa, mʉ od'e wãne ʉ̃nata bãjãne mʉã ũdusia audre ʉ̃nata ʉ̃madau urua k'ãñabara. Maʉ̃ mʉ pʉrra tẽũsia, mʉ k'aid'u wãbʉdasid'a pʉrra tẽũsia.
cto	Mawũã ed'a b'ʉd'ape barcora lasoba jũẽkuasid'a ãrĩ ẽbamarẽã. Ibuta Sirte abadama poa nʉmeĩneba pera k'ob'eba wua barcod'ebema eub'ari nʉmʉrã ed'aa b'ʉd'ape nangua idu edebisid'a.
cto	Marã za b'ebara sod'ebara sãwũãta k'awuad'a ẽbaya, ũrĩ b'eid'u ũrĩ b'ed'a ẽbaya, dabʉ ãna b'eba dabʉbara akʉd'a ẽbaya, ũrĩ b'eid'u sod'ebara sãwũãta k'awuad'a ẽbaya,
cto	Mawũã b'ebara k'awua b'ea Daizezebara pua k'awua oita, aramaʉ̃nerã maʉ̃ k'aud'a b'era aduaita beuya. Mawũãsiid'u maʉ̃ k'aud'a b'ea, aramaʉ̃ne sobia b'ea maʉ̃ k'aud'a b'e bawara.
cto	¿Mawũã sobia b'aira bari k'akua e k'õ b'eitabemak'a, k'akua eta k'õ ẽã b'eitabid'a nʉmʉ ẽka? Daibara jara b'ea Daizezeba jarabʉrʉta Abrahamba ĩjãbʉrʉd'eba bed'ea ne ẽã b'ʉd'ata.
cto	Jesucristod'ebemata ĩjã b'ed'ebemanerã dazhirã Daizezebara izhi biaba nʉmʉk'ãrĩã, dazhirã maʉ̃ne jipa nʉmeã. Aramaʉ̃ne sobia krĩcha b'ea Daizeze kĩrãwãrẽãnebemata jidad'aita.
cto	Moisé ũrãg'ara nʉmʉsia k'awuabigaita k'azhiruata k'ãbãẽã obadata. K'azhiruata mawũã k'ãbãẽã obadad'ebara Daizezebara k'awuabisia izhi biaba k'ãbãẽã sozuburia b'ʉta.
cto	Mʉã Daizezea zhibia ji b'ʉra k'azhirua nezok'ata b'easimina marãbara soid'u arib'ae b'ea Daizeze ũrãg'a jaradiad'apead'ata.
cto	Bari maʉ̃rãtrʉ pua duanu ẽã, awuarabʉrʉ Jawurebiata naara jidad'apead'ata dazhirãsid'a puaba ʉ̃ĩ-ʉ̃ĩã b'ed'e jʉ̃ã b'ea Daizezeba zhi warrarã jʉre edemarẽã, aramaʉ̃ne
cto	Maʉ̃neba iab'aʉba mʉãã mawũãĩ baya: ¿Mawũãta k'ãrẽã dazhira bed'ea bara b'ea ab'ʉ? ¿Aramaʉ̃nerã k'aiba sãwũãĩpe izha krĩñane nʉmʉk'ãrĩrã?
cto	Dazhirãbara k'ãrẽ awuara oid'ebemata erub'ea Daizezeba izhi biaba diad'ata. Mawũẽ izha bed'eata jarabibarita b'ʉbara izha jarabibʉrʉra jaradua soid'u k'ob'ʉba.
cto	Ewarita zhi wuag'a b'ʉbara Daizezeita ob'ʉa. Ewarita zhi wuag'a ẽãbara Daizezeita o ẽã. Ne jõma k'o b'ʉbara Daizezeita k'o b'ʉa zhibia ji b'ʉba Daizezea. Ne jõma k'o ẽãbara Daizezeita
cto	Mawũãmina iab'aʉba k'ãrẽ izhima k'o b'e ẽãta k'ora izhikusa bed'ea baraya bigata o ẽãba izhi krĩchama. Jõma k'ãrẽ dazhi krĩchama biga ẽãta obʉrʉra k'azhirua.
cto	Mʉrã aramaʉ̃ne bĩ ẽã obi ẽbamarẽã Jesúsd'ebema ĩjã ẽã b'eta Judead'e b'ea, aramaʉ̃ne plata mebẽrã Jerusalénne b'eirãĩta mʉã edeita bia jidad'amarẽã.
