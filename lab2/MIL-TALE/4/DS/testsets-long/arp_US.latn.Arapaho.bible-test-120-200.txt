arp	Hanau waunauthathee hadnedanuu hejadenenau hadjenanuu hauthase vavesee hauthedau hena hayauhuhau nanāe hājavaānethauwuthajauthaunin, Nau haenauhauva hautheaune Vahadāde haetheaugune hejavese
arp	jaanaa. Nau henanedanede haedauyauhauvanauau Zacharias, nau haegaugauanadauwu henee dauguthetheaugude vadannauauwuu. Nau, naune, nananin hadnenesaunin, nau hadneahene, nau JESUS hadeseau. Nau
arp	hethauwuu, henee, Elisabeth hāenedauwauthaude daunaunenechuhunith Mare, dāeyaunaa haenauauwuja hethauwaudauau; nau Elisabeth haeechauchaunaude Vadanauwauthauwu: Nenauhauthethāde hedāahede
arp	hejadenaa; neneāsauaunaude hesāethajauhuhau hedāhene. Nau hathauhaugaunee hehauwuseenauau hādauānauau nuu neseede, Henee hadnenanedanenauau hehethe haujauthavene, nau hehethee hejadenaa vahee
arp	hāthāasānavādaunene; Nau hethauwuu hena hese hauchuwude haeneāsanau hehethee Caesar Augustus henee vahee henanedanede hadnayāadee. Heee nananena janesee nuu desenee hededan David Henayauthāhe,
arp	nananede Chris Vahadāde. Nau hāenasaudauchunesee hadneegauguusede dāeyaunaa heneseede Jesus, haseadagu nuu haseede haenaneeseāde hautheaunau haunauau deejethāsee. Naa nananin hadnesaanudene
arp	hathaāhedaunee vahee henanedanede; Nau wauhā henehā haeehaunenau hesee Dādaunedan hadauchuvejanenee vasevadanesee Hadavechauthadede. Nau hanaāenethaunaude, nau haenauusanauau Nazareth, nau
arp	haeethauwaudaunā: hau henaune haeaunaunedene vahee nuu nehedaunau hedahaa. Nau wauhā jea hauunauchu janenanee hethājee hauhaudee: vahee hauhaudee jeneeaudehuk vevenaudenau haddauwauhude, nau
arp	hadneewaudedaunaunee. Hau Herod naja haeaunaunewau heee Herodias henauhauwauau Thenebeau henenene, nau vahee hathāewausaunee hanasedaude Herod, Nananenith heau Jose, nananenith heau Eliezer,
arp	nananenith heau Jorim, nananenith heau Matthat, nananenith heau Levi, Nau Hejavaneauthusau wauwu haeechauchaunaude Vadanauwauthauwu haejeehedesa hehethee Jordan, nau haeyehauthaa Vadanauwauthauwu
arp	nauaunee, Nau hejadenenau hadeejedunānaune, havaaugugauusene heaudaa dasee hauunaugāe. Nau hanaāejasesenehethaude, nuu desenee nuu hathauthaunauhuu hethauvaa haunaudaununenau. Nau haenauusa
arp	Capernaum, hedan Gananee, nau haeauthedauna vadanesenenee, Nau haujaunauau nauguu haevanauusanauau haewauthanauau, haeneānadenauau, nau haenehenauau, Nananene Chris Heau Hejavaneauthau. Nau
arp	haeneneuva haejechuwauanadeha: dauhaenauwunethe dau Chris denede. Nau haeadethanauau henedaehahenau danachaugunethe jasaa thewaunaa, haudjaunethe, nau haudnedāhevāthee. Nau haenauusanenau, nau
arp	haeechauchaunaudenauau hanesanenee thewaunau hanaāenauwuuu. Nau hethauwuu jasaa hesee, hajesechauhauthethāde, Nesethajauhuhauau nau hechauhaudauwauhuhauau nanavaavede haetheaugunauau hejava,
arp	haejeehedesanauau hadauchāe hauwauhauauwudan Gananee, nau Judea, nau Dādaunedan: nau naunaudāde Vahadāde haetheaugu hadnenayauhaude. Nau hāevathedaude haejathāau nau haenauhauva hauāyāhe Levi
arp	hanaaseenith, haetheaugune nedauudanauau hauāyaunau, nau jethauguhu hathauhuk. Nau hegau henane hehauwujenane waunauyaunee vasevenenaje gauthānenevajaunaa; nau wauāthe wauyaugu vasevenenaje
arp	haddaudeauau nevajaunau, nau hadgusenauauau, nau nevajaunau haddenanaunauuu. Hau haeaenauwu hegaugauuthajaudenenau nau hanaāanadethaude henanene hesevenasanith, Gauhā nau yethaagu nahethāe. Nau
arp	haegauhā nau haeyethaagu. Nau hathāenaunauthauwauvahethee wauchāhenethe haujaunau: nau haeenayauhaunauau, Hauwunaunaa hāwauwauchuvādaunenau, nau hevevethasaa hāwauwauchuhādaunenau nananena.
arp	Vāe, nau hadnevenana nananene, vavesethajauauthāe, dāayāe, nau dāesathāe, nau haunauwauauthāe, hauchauva, henane hadvenāna. Nechau hadnaasethajauaudaunāna hasethajauauthānā
arp	hadnanesethajauaudaunana. Henanene henee nenesedenethe hauauwu naathāde, nau henee nejayauchauhuu, nau naneejenanauau hauauwuu dasee hauunaugāe: nau nauunauuu naje neje naunauthuu jaathāsāe henee
arp	hauauwuu, nau hehauwunauauvathāau: hanau daunāaudaa hauunaugāe. Hejavaneauthusau hāenedauwaudauau nuu hayauhuhau, haegaugauanava, nau haenauthegauthaagu, nau hanaāāedauwunaude henanedanau
arp	hethāethauguhādaunau, Hadāedauwunathava, Haunauau nāhauwuveehau vasee hethauwuthajuhu (naa hathāde henane), hegau, hehauwuu haduu Israel. Nau Jaun haeadetha hanesenethe hethauguhādaunau
arp	haeyethautheava Hejavaneauthusaun, Gauhanane henee waudaudjaude? nau wauāthe gauhadnaudenauhauwau jasaa? Nau vahee henanedanede hathāenedaunāde, nau hauāyāhehauau,
arp	hanaāechuwauthethajaudaunauthee Hejavaneauthu, haenethedusaanā dusaayāhew Jauneau. Wauhā Nesethajuhu hāadethaude hāenauhauwaude, haejaevenanadethade, Naa Henane, haeyāheyaugu, hanaenaunaude
arp	daunhadāhenith nau daunhathāhenith nuu hesāne hevasanādaune: hanau wauwauchuduhu, hahagu. Nau hethāenedauguvādaunau dauvethehethee hanaāejasesanadethee hegaugauuthajaudenenauau hanaa naa
arp	negudanauau wauchudaudenau jea? Nau hethauguhādaunau haenaudedaunaa, duthanau nuu jegausudede, hathāhuk? Hanaāedasāde henaune nau henethesaunau, nau haejeneedasaa heee dauneethenadedaunenee.
arp	(Hanau haenesedauwauna wauchāhenith haujaun hadjenauahenith hehethee henanene. Hanau nauaunee dauhusedanāde: nau naunaunehade neduguhude heee vāejethāduguthaunau nau nesaunajethaunau; nau
arp	haegaugauchauagude heeduguhudaunau, nau haejathethasauaunaa haujaun hesee nauaunee.) Jaeyehau haudauauwuu, nau hadnauhauthethā hathāenavasauau hayewhu Hejavaneauthau hasehāne nananene. Nau
arp	hanaāejathāaude, nau haeautheda nanadee hathāaunee hedan hathāenavasaunee hayewhu Hejavaneauthusaun hasehāde. Hajesanadede, hena haejau hanesāde hehethee hadāhevahew vevethahenauauwuu,
arp	haeāedauwuna, Haudauna najaa; jevajenaunevene Hechauhauthethāhe. Nau hanaāāedauwunaude, Jevaedanauwuu hayewhu heee hajavechaudenenau, daudause haugaudauhunau, daudause newaugusajaānauthau,
arp	daudause jauaujau, daudause vāejethā; daudause jevanesauguvechudaunaa. Hau, Venaa nananena hadevethehedaunee, hathauhuk. Nau hanaāāedauwunauthee, Hau nanethenauwunauau hehauwujavaānee
arp	hayauthaunāe jauaujaunau nau hanesethee nauwu; hanāyehaunee nau haunaudaunauhuu vethewau heee vahee nuu henanedanede. Nau hanaāevahāedauwunaude, Hith henaneda jethauguhānaugu
arp	nanehanaunauchauthehadede, nau jeedane henaugauchu hayauwusenenee, nau najeethauguhaa. Nau hethauwuu, hāenauthāde, Peda hanaāanadethaude Hejavaneauthusaun, Hechauhauthethāhe, hethadee
arp	hasanedaunee hede: nau hadenesedauna hanasāe nenaunau; hanesadee Nananene, nau hanesadenee Mosese, nau hanesadenee Elias; haejaene daunhasenehede. Nau haevagaugauanadauwu hasevasenaudāhenith
arp	Hejavaneauthu, Hau hajesegaugauanaduu haunauude vahee hayauhuhau Hejavaneauthusaun hanasedaunith, Haeāedauwuna hethauguhādaunau, Nau haejesedanaa, hanau dauyethaāsade Dādaunedan. Nuu heee
arp	Vahadāde haeautheava hauthauau nesaudausauau jee, nau haeyeyethautheava hanenesenethe sayānee haunauude hedan nau vedauauwuu, haudnanādaunauusade. Daudause nauthejahathaugu nananena
arp	hadedanaunenau, heejahadāheagu, neyesegaunuhudee nananena: hau nananena hadethauwaenava nuu, henajanede Hejavaneauthau hayāedasāna. Hena hāauchauau Hejavaneauthusau haeneethajaune hevadathuwu,
arp	nau hanaāenehede, Nananenau vaveenethedaunathane Nananene, Hau Nāchau, Vahadāhene hejavaa nau vedauauwuu, hanau Nananene dauyaudaunaude nuu hayauhuhau hehethee nadaunahehehauau nau
arp	hathauwunanenauau, nau hadnauhauthehauva dāeyaunauauau: hethauwuu, Nāsaunau; waude hethadee nananena hasesānenau. Nau haejathedasaa jachau vevethahevahew hehethee: nau hāenauhauvāde,
arp	haejavechauthaa gauchuhunee. Nau Hejavaneauthusau hanaāauchuhanehethaude, Martha, Martha, nananene haunaunāhene nau dejanethajaudauwu waunauthāe hayauhuhau: Nau nananenau hāedauwunathana,
arp	Henedauwauau, nau hadnevenana; henaudethāe, nau hadneveedena; hewaudāhee (dajanau), nau hadnegaunedanauwunana. Nau hith nananenau hausāguthaugaunee hehethee Beelzebub haujaunauau, hanaa hāahenau
arp	hadnausāguthaude? hadedauchuwuwuna. Nau henanedanede hāeneenanauthenanedauhuu, hanaāejasesenehede, Nuu nanaa wausauau henaedede: nevadaunauhauthāthee; nau hegau nauhauthaude hadvenaunauau, hau
arp	vavade nauhauthau nananede Jonas haeyāhe. Nau Vahadāhenith hathāhuk, Hewaunehaa nananena Nesethajauhuhauau neyauthahenauwuna jathee vāenaunau nau saenaunau; hau nananena hethauvaa
arp	hanechauchaunaudena vahedayaude nau hauhauganede. Naasauau jea hahagu hedaeyaude Hejavaneauthau, Hadjenanu haeyāhehauau nau vadauhanauau, nau hauthauau hadnenaathee nau hadnenaunaunauchauthehathee:
arp	Hau nananena hāedauwunathana daun nananena hāchaunenau: Hesaa Naa, heee hesenaānagu naunaudāde hadgauusevāna hadaugauhauchanee; haa, Nananenau hāedauwunathana nananena, Hesaa. Nau
arp	hasenehethauhuk, Haunauyauhaudauwauau, nau naseduhuu jevavathehāe: hanau henane hedenaedede hehauwunedahevaa wauthayāgaune hevatheyaunau henetheyaunau. Nau hanaa nananena vanadauanāde heee
arp	neejahehee? Duujehee, nau haunauauuthayaunenau gauhauchanauha; Hau nau hith henee nesethāhe hesethajauhuk, Nadāhewaunāde jeguthenauusahek; nau henenesegauhahek henanenau nesethāhehau nau
arp	hesānau, nau hevethehagaunee nau hevaveyāhaugaunee, nau henaunauneseavagaunee; Nau hāenauhaudauwunā jenauhuu hanehedasāe, nananena, hadnasedaa; nau naenesauau. Haeheanade jea nuu dajenehede;
arp	Jasaa henane haenethena hauuyauchunauhaudene haejenana jedauwuu dadajevenevese nethauchayaunaa; nau haejenauusa nau haenaunaudede vevenaudenau hanāvenee, hau haejeveede. Nau gaujenaasaunee naa
arp	hesā, hedaunau Ābraham,  henee Haujau heduguthaune, naune, nuu nasaudauchunee jajene, hāaugunade hehethee nuu deduguhude vadanesee? Hanānaāenehethauna, Nevethehenauau nau nevaveyānauau
arp	hathaāhene, hau nananene dauthedaunāanehadaugauchaudee. Nau hethauwuu, daujedāde hedauauwunene hanesāhenith najane Nesethajauhuhau hadvethee jauaujau vadanesee, henee haeaunauyauhauvaa. Hanau
arp	daun nanajathajaude nehayau hadnausādauaude; nau henee nausādauauadede nehayau hadnajanede. Hanaāejenauusade henee wauwau, nau hanaāenauhauthehaude hadāhewaunādaune nuu hayauhuhau. Wauhā
arp	hechauhauthethāhe hauauwuu hanaāasenaunade hanaāāedauwunaude hewauwaune, Yegauhu nauhauhaunee hadaugauchaudāe nau hadaugauchauchanee hedane, nau hadjāthaunauau hede hathāadavenuhunethee, nau
arp	henesenehehauau, nau jeneejavesahehauau, nau nanenauguhuhauau. Wauāthe daun naja, vadauvauthauhuk jachau najane, hanājanaugude nedauau, nau hanāgaugauanadauau wauau haneene nauguu vadadauchu
arp	vasevadadausauau hadnenuchaunaude henee hejevenahedaunau nauguu nesauau vasevadadausauau? Nau hāenauajegauhuthe, hadnadethaude hauānee henedaehauhau nau henedaudevādaunau, netheneethajaudauwunee
arp	hanau daujaveehauau naudauāve nenaunethauaude, hathauhuk. Nau hanāneanadauau hanāchauchaunaudede henaude heee jeyauwaunau henee neauthuwauchu hevethedaunenenau: hau hegau henanene hevenaa. Nau
arp	haeadetha hanesānith haunauaheau, nau haenaudedauna dusedaudene hathauhuk. Haenauwau hadnesedaunau, henee hāenudanānaune hadāhewaude hadjedanethee hedauauwunenau. Nau Nesethajauhuhauau jea,
arp	haeveenauwu vāejethā, haenedauwaudauwu vahee nuu hayauhuhau: nau haeauchaudanavanauau. Nau haeneduva nau hathauhuk, Nāchau Abraham, jeauwunaune, nau jeautheavene Lazarus, henee hadejegunauhade
arp	naunauchuu hejadenaa najee, nau hadedauyauvanauau nāthaune; hanau nananenau hanavachuunau nuu hesedaa. Haunauyauhaudauwauau nehayau nananena: Hith hahavaenau havawauchuhāva, hadanadethauva; nau
arp	hith haunaunevethajauhuk, hadjaegudanauwunauva. Nau haeneduvanauau, nau hanaāenehethauthee, Hejavaneauthusau, Hecauhauthethāhe,  jeauwunauāa. Nau hadnanethāna, Nauhaudau hede; wauāthe nauhaudau
arp	hena; jevayehauau, wauāthe jevathauguhaa, Daun vanadauunayaudede hedenaedede hadnanadede; nau daun hadnanadede hedenaedede hadnenayaudede. Nau Vahadāde hasenehehuk, Jaathehaa hasenehede
arp	janechuvāhede hauchuwunane. Hau Hejavaneauthusau haeadetha, nau hahagu, Nanehajauthee hajasedāeyaunauauau, nau jevadauduvaa: naathāhenethe henehanahedaunau henajanede Hejavaneauthau. Nau
arp	hathāenedauwauduu, Hanaa hadnenanedanede? hahagaunee. Nau haenedauwaude henanedanede dadavechaudenenee, haenaudedauva haesedaudenenee. Nau haeneenavadaunauhauva Hejavaneauthusaun haedāhenethe; nau
arp	haejeneene daunauthethenadedaunenee, heee daujaahede. Nau haeadetha vadadauchu hewauwaunauwau, nau haejaanauwuna vadadausauna vāejethā, nau haeāedauwuna, Hadeaudaunava haunaude jaenauusanaugu.
arp	Naudu gauhājevā navāejethāwau nedauhaenaeevāejethā, henee hāejaenauusanaune hadeesedanauwau nehayau javaānee? Nau daunausunaugunauthee dātheveehauchavesaune, hedauneenith, Naudu haaugunauna
arp	dātheveehauchavesau? hathāhaugaunee, Hanau hese hadnedasāna henee haujauthauwauau hadnesedethee havathegauuha heee nananene, nau hadnechauchuaunāna nauanee, nau hadnaunaunehāna daudauna
arp	hehethee, Nau haeeegaugaugauudenauau, hith hesauhesenehethaunauaugu, hehethee hejavaa; hahagaunee, Naudu haejethauwaudaunauna? hanāthānauau. Hanaāenuguthauthee dadajevenevesenethauchayaunaa, nau
arp	haenaanauau. Haudneduseha hadāhevāhe dadajevenevesenethauchayaunaa? Nau hanaāāedauwunaude, Jauaunaudaunaa heee Caesar hayauhuhau henetheyaunau Caesar, nau Hejavaneauthau hayauhuhau henetheyaunau
arp	Hejavaneauthau. Hau daun naunauguathee hadnenaededuu hena henaedede, nau jaegauhadeneagu hehethee gaujauaudahede, hadnehauwunevadedaune, hegau hadnenenehadedaune: Nau vahee henanedanede haenedaunau
arp	hanaāāedauwunaude hethauguhādaunau, Nau hanaāenehede, haunauyauhaudauwauau henee nananena hadejenanedaunehana: hanau hadnewauthathee hadjauthee Naneseedaunaa, Hanejavaneauthusaunenenau,
arp	hadnethee; nau hayānauauchauau: jevathauguhaa. Hau hegau hāthaanenau haudauguhuanenauau haudnehauwugaujauaudāhenaunau. Nau hāene nuu hayauhuhau hāenauauchuu, nauhadnaāenaunauānena; nau
arp	hadnejenāauguauna heee hadneejaenauthana hadnaāeaudaa. Nau vahee henanedanede haejevanauuchaudene naugusāje daunauganenee hadaude vadannauauwuu, heee dauhujaathehāde. Nau hanaāāedauwunaude,
arp	Naune, hāejedānā hedan, hena henane hadnuchaunāna, hadnewauunauau hauānau hadjaāsanenee naje; hadethauguhauva hauauwuu hadnedaujedāde. Naasauau jea vāenau hāesethunevethehedaunee, Nuu
arp	vāenau waunauyauau hesānaavede Navaevaa, hanedaunauwunana, hathauhuk. Hadevethehena nau hadevaveyāna navethehedaunaa Nanajanedaunaa, nau hadetheaugudauwuna najatheaugudaunau hadnauchuwuhauna
arp	vadadauchunesenee jajaesenanedanede Israel. Nau hāanauusade, haeāedauwuna hevevethahee henee hadejejedāna vasehadede. Nau hanesāde haedauauva hewauwaunavene vasnajane vevethahevahew, nau
arp	haegauadathāhe hejavese. Nau Peda hahagu, Henane, Nāhauwaene daun nesenehene. Nau chauchaunu, daunausunanadede, neauthuneāhe haenedu. Hanaāenehethee vahee, Gauhanane Heau Hejavaneauthau? Nau
arp	haeāedauwuna, Hasenehena Nananenau. Haenaunaudedauna hauwauhuu hanadedaunau; hau haejauchuhananadethaa. (Nananede hanau jasaa nejaevauāde hedan, nau hanau nenaade, nethānade duguhunauauwuu.)
arp	Hanau, naune, hese janādauuu, hadneenehedaunee, Haunauwuthajauau jenesaunehehauau, nau henaudaunenau henee nejethauujanesāthee, nau hethanenau hehauwunethuaunenau. Nau jachau wauwauchudauhu
arp	chaunaunauaunith haewauwauchuvaa, Hethauwuu Chrisdenagu, henayauhade Nehayau nau nananee, hathāhuk. Nau vahee henedaehauhau, nau hesānau hethāethauguhādaunau hehethee Gananee, haetheaugunenau
arp	vavāaune, haenauhaudauwu nuu. Nau haejedānauau, nau haejeveedenauau hedanayaunene Vahadāhenith Hejavaneauthusaun. Nau, naune, hanesenethe haeyehaunenau henee hajesesenee hajasee hauauwudan Emmaus
arp	haseagu, hehethee Dādaunedan wauau nesaudauchu nau gauuu daugauha. Nau dejeveedethee hedanayaunene, nejenuusathee, neauthedathee, henee jea haenauhauvanauau hautheaunau neethāhaugaunee henee
arp	daujaenaedeyaugaune. Nau haegauhānauau chauchaunu nau haejaeyehaunauau Dādaunedan, nau haeveehanauau jasānee haeaunauudaunāhenenau, nau hauthauau henee hanedaudaunādaunenau, Nau haeedane, nau
arp	haevethe hathaājenethe. Nau dajauaunee haeanedaunauau jedauwuu Vadannauauwuu, hauwaunede nau haevevethedaunanauau Hejavaneauthu. Hethauvaa.
