zpo	Zee nzhé Dios lo Noé:—Mle wen na xgab luux na rese kwaan nzho dubse yizhyo, nel nzho zyen doo kwaan naxinn lo yizhyo. Nu lee nal luux na rese myet nu rese ma kwaan nzho dubse lo yizhyo.
zpo	Le na lee re xtii lu gak tub yezh naro doo;nu nii wen na lo lu,zee gak lu tub xaa kwib xtizhnu gak lu xaa nii wen stub naz xaa.
zpo	Nebse kayaa na re kwaan ndaw re xaa na nu re kwaan nzhaal yazo Aner, Escol nu Mamre, lee xaa myenn na nu mle xaa yud na.
zpo	Nu leeka mbizh zee lee Abraham mlo beey Ismael; nu noka mlo xaa beey rese xaa ngol leen li xaa nu re xaa mzi xaa kwaan demi nu rese xaa nke zhiin lo xaa, mod nzhé Dios lo xaa.
zpo	Zee lee Xaa Tubka Nak mkeb:—Chelee na yizhal na choobchii xaa wen leen yezh Sodoma, kwent cheen re xaa ne naluuxt na yezh.
zpo	Nu lee Esaú nzhé:—Kwaanzee lu ne ke nayetra na lo yalnlaan. Nu lee re kwaan yizo na, nel nak na xaa yilo naleta zhiin lo na.
zpo	Zee Kob mloxcho ma pint nu mbakxiil nagaas nu mkanap xaa xma xaa. Sbaa mxeen Kob mer xma Kob nu namchaaltra xaa ma kwaan re xma Labán.
zpo	Gorna mwii Kob lo xaa, nu nzhé xaa:—¡Nee mbaz re xsoldad Dios!Kwaanzee mroole ne Mahanaim.<RF q=+>Lee wdizh Mahanaim hebreo nii: “chop pa mbaz xaa”.
zpo	Lee re xaa ne nak re xaa nabeyy lo re dii cheen Esaú, xaa ngok xey re xaa Edom. Nu mkee le xaa, mod nak li xaa nu pa nabeyy xaa: Timna, Alva, Jetet,
zpo	Mas wen to be xaa lo dii cheen Ismael. Zee naguta be xaa, nel lee xaa nak wech be, leeka baal cheen be.Nu lal myaan re xaa.
zpo	Zee ngunabdizh xaa lo re xaa nzho baa:—¿Pa nzo me nto cho me Enaim, me nzob roo naz baa?Nu lee re xaa nzhé:—Nik tub me nto cho nyent nee.
zpo	Nu lee Xaa Tubka Nak nzo kwaan Che nu nlu xaa yalnkela cheen xaa lo xaa; nu mle xaa zee lee xaa nabeyy roo lozhyib le wen lo xaa.
zpo	zeera mbare xaa mchaa lextoo xaa stuba. Mlu gazh sonn nzhobxtil lo xaa kwaan nyazhe nzhob leen nu chul doo na. Nu tuka yek goob nzob gazh sonn.
zpo	Zee lee Kob mkeb:—¡Xgaan na nayat kwaan gu! Wech gu Che ngutla nu nebse Benjamín nzo lo na. Napa cho kwaan kayak xaa naz, zee tubka deed na yalnales dubse mbizh mban na axta gorna yet na.
zpo	zee nales doo ngok lextoo xaa ngune xaa lo wech xaa. Nu mer ngonn xaa, zee mrexonn xaa lo re xaa nu mya xaa naz leen stub li xaa. Nu mzelo xaa mbinn xaa.
zpo	Zee lee Che mzi rese yizhyo Egipto, kwaan ngok xcheen xaa ngok faraón. Nel re xaa Egipto mto yizhyo kwent cheen yalnlaan.
zpo	Per lee xuz xaa nanzheklat leya sbaa nu mkeb xaa:—Nela naya, xgaan. —Zeera nzhé xaa— Nela naya. Noka lee xaa zhin gak tub yezh kwaan non. Nu lee wech xaa, xaa gwluzh gak nonra lo lee xaa. Nu
zpo	Tub mbizh Che nzhé lo re wech xaa:—Merla yet na. Nu Dios koo re xtii be lo yizhyo ne, zee wee xaa xaa yizhyo kwaan mcheroo Dios zaa xaa lo Abraham, Chak nu Kob.
zpo	Nu gorna mxal me roo chekwid, zee mwii me lee tub madoo nzhose leen chekwid. Zee lee madoo mzelo mbazhe, nu lee xchaap xaa ngok faraón mlesla ne madoo. Nu nzhé me:—Madoo ne nak madoo hebreo.
zpo	Zee lee Ches nzhé lo Dios:—¿Cho nak na, zee ya na lo xaa nak faraón, nu yilo na re xaa lazh na, xaa Israel, lo re xaa Egipto?
zpo	Noka nzhé Xaa Tubka Nak lo Ches gorna nzoka xaa yizhyo Madián:—Zyaa nu bare naz Egipto, nel ngutla re xaa nzhekla ngut lu.
zpo	Mbizh ne gak tub mbizh non lo gu nu nzhaal le rese xtii gu yalni ne tira, zee selazh xaa kwaan gro doo mle Xaa Tubka Nak; naka tub ley kwaan tira.
zpo	Zee mlaach re xaa Israel lo yalnabeyy cheen Xaa Tubka Nak, nel mle xaa gan lo re xaa Egipto. Nu lee re xaa Israel mzheb ngune xaa nu mwii xaa lo Ches, xaa nke zhiin lo xaa.
zpo	nu nzhé xaa:—Mas wen ngut Xaa Tubka Nak nu yizhyo Egipto, zee mzob nu nu ndaw nu baal paro nguzhe lextoo nu, per lee gu nzeno rese nu naz wen zee gut gu nu lo yalnlaan.
zpo	Nu lee Ches nzhé lo Aarón:—Bzen tub yeg kwaan nak chop litr nu blo maná leena nu zee zhiib luya lo Xaa Tubka Nak zee kozhaw re xtii beya tira.
zpo	Noka le gu yalni cheen re kwaan nzaa yilotlaka kwaan nxeen gu wen, nu noka le gu yalni cheen re yalgon gorna yilo toop guya yek liin.
zpo	Nu chelee baal nu pan kwaan mlake stub mbizh, nagarlot gaw xaaya, nzhaal zeek xaaya, nel naka kwaan nle zee kayaa xaa yalnabeyy mod ngwleyy.
zpo	—Dexkwaa lu tub chee paro yanag xaa nu pa kwiba kwaan gak brons, nu noka niiya gak brons nu zob luya xsaw leen li na nu lo mdo, noka tezhe lu nis leena.
zpo	nu noka re ler, kwaan nambey, kwaan gak ngwleyy Aarón nu re xgann xaa, kwaan gak xaa gorna zo xaa mod ngwleyy pa nambey nak,
zpo	Na ko rese xaa stub yezh paro nzho gu, zee gak narora yizhyo cheen gu. Nu nyent cho zoblazh xkyizhyo gu, gorna lee gu yixoob chon welt kad liin zhaal gu kwaan na, Xaa Tubka Nak, xaa nak Xtios gu.
zpo	Nu dexkwaa xaa ler kwaan gak ngwleyy gorna zo xaa pa nambey, nu ler kwaan nzhul kwaan gak ngwleyy Aarón, nu ler kwaan gak re xgann xaa gorna zo xaa gak xaa ngwleyy.
zpo	Nu mcheep xaa bar leen argoy kwaan mkee xaa rop ta cho mdo, zee nzho mod wee xaaya. Nu kwaan tab mdexkwaa xaa mdo kwaan gak mod tub kaj.
zpo	Mdexkwaa xaa ke kwaan le onise nu mzob xaaya tich kwaan mdexkwaa xaa kwaan or, kwaan mke cho xab ngwleyy, nu lo rop ke mkee xaa le re xgaan Israel.
zpo	Nu zeera le bsii ngwleyy kwen yaa xaa kwaan ren, nu teeb xaaya cho rese xkach mdo paro nzek xaa ma, zeera xo xaa ren kwaan mlake naz nii mdo paro nzek xaa ma.
zpo	Xomod teed xaa gon kwaan zere xaa gorna nlewann xaaSnee nak ley xomod nzhaal le xaaya gorna teed xaa gon kwaan zere xaa gorna nlewann xaa. Leeya nak tub kwaan nambey doo.
zpo	Zee lee Ches mchoog yenn ma. Nu mzen cheep ren cheen ma, zee mteeb xaaya lad li xan nzha Aarón, nu kwen yaa xaa kwaan nachaa lad li, nu kwen nii xaa kwaan nachaa lad li.
zpo	Zeera mzaa xaa gon cheen yalgon, kwaan mzen xaa tub lozhya xaa nu mzek xaaya lo mdo tubka kwaan gon kwaan nzek xaa ma lo mdo, kwaan nzek xaa garziil.
zpo	Kwaanzee gorna wii ngwleyy lo xaa, nu ne xaa lee yeezh nzhaxonn dubse cho xaa, zee yé ngwleyy: ‘Beed xaa, nkano xaa yeezh kwaan nyall cho xaa’.
zpo	Lee mbizh gazh chub xaa yek xaa nu chub xaa xlox xaa nu yich tich zaalo xaa nu rese yich cho xaa nu zet xaa xab xaa nu gaz dubse xaa kwaan nis, zee lake nzhul xaa.
zpo	Chelee xaa kwaan nroo nis cho gal cho chee kwaan nak yo lee xaaya, per cheleeya naka chee kwaan nak yag zet xaaya kwaan nis.
zpo	Kwaanzee, re xaa Israel wee xaa ma kwaan nzhut xaa sbaasa ma gaw xaa, we xaa ma lo ngwleyy, nu lee ngwleyy weeya ma roo li na, zee zaa xaaya lo Xaa Tubka Nak, nu zee gut xaa ma zee kwii wen xaa kwaan
zpo	Blozhaw re kwaan nii ley cheen na. Nachaalt lu xma lu kwaan stub lo ma. Nakot lu chop lo ben xkizhyo lu. Nu nixa nagakt lu ler kwaan ndib chop lo yil.
zpo	Loka xaa chaal xix, xaabyi nu ngwnaa ropse xaa nzhaal yet; nel naka kwaan tira nanzhaalt le xaa; leeka rop xaa gut xaa lo kwaan nawent kwaan mle xaa.
zpo	Chelee tub xaa yaan le tub kwaan o zaa tub gon kwaan nzhal lextoo xaa lo na, Xaa Tubka Nak, ngoon o mbakxiil mod gon kwaan kwi wen xaa kwaan na, zee gak ma ma kayaa na nu nzhaal gak ma ma wen.
zpo	Tubka kwaan pan zaa gu gazh mbakxiil yeen, ma tub liin ma wen, nu tub la ngoon yeen nu chop mbakxiil. kwaan nak gon kwaan zeek gu ma zaa guya kwaan gon cheen yalgon nu gon cheen xis ub, kwaan nak gon
zpo	Lee liin choobchii gak liin kwaan kwezh xaa kach: liin zee nagaant gu nu nixa natoopt gu xle lo kwaan sbaasa mlen xkizhyo gu nu nixa natoopt gu ub kwaan sbaasa mlen.
zpo	zee leeka na ted re gu bid kwaan tub yalnacheb kwaan gro doo nu noka xaal na yalyizh nu xlee kwaan lux zaalo gu nu yalnaban cheen gu nu sbaasa gaan gu nu lee re xaa nayii ne gu gaw kwaan roo lo
zpo	Tub part lo chii part cheen re yalgon, lo rese kwaan nzhan xaa o xle cheen re yag, naka cheen na, Xaa Tubka Nak nu nambey naka.
zpo	Xaa lo dii cheen Judá, mke le re xaa li xaa, tubga xaa tubga xaa mkee le, xaa nzho mas tub gal liin xaa nzho mod ya lo dil.
zpo	—Lee re xaa Israel kwaz dub welt cho li na, paro nkasa re xaa nzhaal xaa kwaan na. Nu kad tub dii kano xbander xaa nu mod kwaan gak beyy xaa nu kwaz xaa dub welt choya.
zpo	Re xaa ne nak re xsoldad Israel xaa mke le nu re dii cheen xaa. Lo rese xaa nak tub xoop gayoo chon mil kwaan gaay gayoo yirol xaa.
zpo	Rese xaa mke le lo re xaa, xaa mloo xaa kwent rese madbyi, mad nzho masra tub mbee nu re xaabyi xaa gox, lo rese xaa nak xon mil kwaan xoop gayoo xaa<RF q=+>Lak yech nii: “lo rese xaa nak xon mil
zpo	Lee lo mes kwaan nzo lo na, zhiib xaa tub lee ler naxne nagaas, nu zhiib xaa yann, kucher, tas, kantaflor, pa nyu gon cheen xis ub, nu noka zhiib xaa pan kwaan tubka nzhib loya.
zpo	Tub lanee nak re xaa mke le, xaa nak dii cheen Coat, xaa ke zhiin lo yoo paro nzhaal re xaa kwaan Xaa Tubka Nak. Re xaa ne mkee Ches rop Aarón le modxa ngunabeyy Xaa Tubka Nak lo Ches.
zpo	Zeera wee xaa ngwnaa lo na, Xaa Tubka Nak, nu chil xaa yich yek me nu zhiib xaa gon kwaan selazh me kwaan nlu re xjwalt xaa lozhya me, kwaan nak gon cheen yalselos. Nu lee ngwleyy seetaka zen yas yo
zpo	Zeera teed xaa mbakxiil lo na, Xaa Tubka Nak, mod gon kwaan kwi wen xaa kwaan na, tubka kwaan chekwid pan kwaan nanyut lebadur leen; noka zaa ngwleyy gon cheen yalgon nu xis ub.
zpo	Re xaa nak dii cheen Leví ngok nzhul xaa nu mzet xaa xab xaa. Zee lee Aarón mzaa re xaa mod tub gon kwaan mkun xaa lo Xaa Tubka Nak, zee mle xaa zee mzhe re xjwalt xaa zee gak nzhul xaa.
zpo	—Bdexkwaa chop kach kwaan nak plat kwaan marti, kwaan le xchinn lu zee toop lu re xaa yezh nu leeya kwezh lu zee roo re gu paro mlaz gu.
zpo	Nu xchop xaa gol mlaz paro mbaz re xaa, tub xaa le Eldad nu stub xaa le Medad, nu noka rop xaa mkayaa Mbi Naban. Rop xaa ne mleyy Ches, per nangwat xaa lo Xaa Tubka Nak. Leeka paro mbaz re xaa mzaa
zpo	Rese xaa Israel ngunii nawent lo Ches nu lo Aarón, nu nzhé re xaa:—¡Maleey nget nu yizhyo Egipto! ¡Nu maleey yet nu yizhyo bizh ne!
zpo	Le re xaa kwaan nabeyy lu xaa nu nachii xaa yoo paro nzhaal gu kwaan na, per nabiit xaa lo re kwaan nle zhiin leen li na, kwaan nambey, nixa lo mdo, zee nayeta re xaa nixa re gu.
zpo	zee mxaal xaa xaa yichezh Balaam xgann Beor, xaa nzho naz Petor kwaan nzhikwaa gax roo yuu Éufrates. Balac mxaal xaa nzhé: “Naz Egipto mroo zyen doo xaa nu nguzhe xaa dubse yizhyo nu nze xaa yo
zpo	Per lee mandad cheen Xaa Tubka Nak nzhé lo Balaam:—Gwa kwaan re xaa ba; per nebse yé lu re wdizh kwaan ni na lo lu.Zee lee Balaam ngwa kwaan re xaa non, xaa mxaal Balac.
zpo	Yezh ne yasya mod mbezh gol,nu mod mbezh mach yasya re xaa.Nu nambazt ma axta le ma gan zen ma ma,nu nzho ma ren cheen ma ngut.
zpo	Yiid re bark kwaan roo naz yezh Quitim, kwaan nzhi roo nistoo,nales doo ded re xaa Asiria nu re xaa Heber lo yalzi,per noka lee xaa lux tira.
zpo	nu tubka kwaan kad tub mbakxiil, ma yeen, ma zhaal kwaan chop kil arin kwaan nuch nseyt. Kwaane nak gon kwaan nzek xaa lo mdo lo na, Xaa Tubka Nak, kwaan nak bech kwaan chul doo nzebech.
zpo	Gon kwaan nzaa xaa lo yalni cheen ramadNu chiin xche mbee nzhaal zhaal rese xaa nu nik tub zhiin nalet xaa nu dubse tub gazh mbizh le xaa yalni lo na, Xaa Tubka Nak.
zpo	Gorna lee tub xaabyi yaan le tub kwaan lo Xaa Tubka Nak, o cheroo xaa le xaa tub kwaan, nkin le xaa rese kwaan myaan xaa nu nacheet xaa xtizh xaa.
zpo	Mbin me re kwaan nzhé Balaam, nu kwent cheen kwaan mle me, zee mle be jwalt lo Xaa Tubka Nak nel mbill xaa lo Baal-peor, kwaanzee zyen xaa, xaa nak xaa, Xaa Tubka Nak, ngut lo tub yalyizh.<RF
zpo	Nu gorna yilo le gu gan yizhyo zee nzho mod bare gu, zee kwi wen gu kwaan Xaa Tubka Nak nu kwaan re xaa be, xaa Israel, zee lee yizhyo ne gak xcheen gu, kwaan mzaa Xaa Tubka Nak lo gu.
zpo	Xoop yezh ne kayaa re xaa Israel nu re xaa zit xaa nzho lo gu, gorna xoonn xaa yezh ba, xaa kwaan namlet xgab gut wechxiin.
zpo	Wii na lo Dios, zee kanap xaa na<TS3>Salm kwaan mkee David, nu mzaa xaaya lo xaa nabeyy lo re xaa nzholl. Nu nzhaal gool xaaya kwaan bagwel.Xtios na, bin xtizh na,kenzha kwaan nii na.
zpo	Kwaan yalnabeyy cheen xaa, nabeyy xaa tira;nu wii xaa lo rese myet nu lo rese yezh,kwaanzee re xaa ned nalet gan lo xaa.
zpo	Lee re xaa yezh cheen lu, xaa nak mod mbakxiil, ngu yizhyo ne,nu lu, Xtios na, kwaan yalnkela cheen lu,mzaa lu re kwaan nkin re xaa nales nzhak.
zpo	Dubse zhe za na kwent wen nak lu,nel mton re xaa,mlake xaa kwaan yalnto,nu ngok nachan re xaa,re xaa kwaan nzhekla gut na.
zpo	Lee Xaa Tubka Nak, nak xni nu nak kwaan nsaaw re xaa,Dios nzaa yalnix nu yalnkela,nankibt xaa kwaan wen,lo re xaa nali nak,
zpo	Cheen na nak yizhyo Galaad,nu cheen na nak Manasés;Efraín nak kwaan nsaaw yek nanu Judá nak baston<RF q=+>Wii lo Génesis 49.10. kwaan nzho yaa na.
zpo	Re xaa li Aarón, wii gu lo Xaa Tubka Nak;nel lee xaa nak xaa nle yud gu,nu lee xaa nak kwenta tub lee yiib kwaan nsaaw gu.
zpo	Zaa be dixkix lo Xaa Tubka Nak nel tira nkela xaa beZaa be dixkix lo Xaa Tubka Nak, nel wen nak xaa,nel tira nak yalnkela cheen xaa.<RF q=+>Wii Salmos 136:1
zpo	Lee gorna ded re xaa, zee nik tub xaa nayét lo xaa nayii ne Sión:“Wen nii Xaa Tubka Nak lo gu;kwaan le Xaa Tubka Nak nii wen nu lo gu”.
zpo	Sbaaka re gu nkwaan gu mod ne xomod zaa gu xni lo re myet, zee wii re myet re kwaan wen nle gu, zee noka re xaa gool lo Xuz be, xaa nzob naz yiba.
zpo	Nel chelee gu kela gu nebse xaa nkela gu, ¿xana kwaan wen le gu gan? Nu axta re xaa ntop demi kwaan nya naz Roma snee nle.
zpo	’Noka nalet re gu xgab xana gak gu. Bwii gu lo re yeey, xomod nxeen yeey kwaan nzeb wen. Nankeet yeey zhiin nu nixa nangaxkwaat yeey ler.
zpo	Jesús mzaa kwent cheen chop xaa<TS3>(<a href="tw://bible.*?42.6.47-49">Lc. 6:47-49</a>; <a href="tw://bible.*?41.1.22">Mr. 1:22</a>)’Seeka re myet, xaa nzhon xtizh na nu nle xaa kwaan nii na, nak
zpo	Zee lee re xaa mseed lo xaa mloo mkaal lo xaa, nu nzhé xaa lo xaa:—Xaa Nabeyy, nalaat lu lux be, nel nzhala xkano be leen nistoo.
zpo	Zee nel chelee xaa nzho leen yoo nzhaal kayaa re wdizh wen kwaan nii gu lo xaa lakeya lo xaa, per chelee xaa nanzhaalt kayaa xaaya, nalaket wdizh wen lo xaa.
zpo	Juan mxaal xaa lo Jesús<TS3>(<a href="tw://bible.*?42.7.18-35">Lc. 7:18-35</a>)Gorna lee Jesús ngulo mzaa kwent lo chiibchop nu, xaa mleey xaa, nu mroo nu baa, nu nzhazaa nu kwent lo stub naz xaa
zpo	Xaa mseed lo Jesús mtop nzhobxtil zhe sab<TS3>(<a href="tw://bible.*?41.2.23-28">Mr. 2:23-28</a>; <a href="tw://bible.*?42.6.1-5">Lc. 6:1-5</a>)Zhe sab, zhe kwaan nzholl re be, xaa Israel lo Dios,
zpo	Jesús mded pa mgaan xaa nzhobxtil. Lee re nu, xaa mseed lo xaa, ngok nlaan, nu mzelo nu mkiib nu son nzhobxtil nu ndaw nu nzhobxtil.
zpo	’Kwaanzee nii na lo gu, Dios chee re jwalt cheen gu, nu re kwaan nge gu lo Dios, per nacheet xaa jwalt cheen re gu, xaa nge lo Mbi Naban.
zpo	Jesús mkeb nzhé:—Dios mzaa yek re gu zee ne gu xomod nak re kwaan nanyunt cheen pa nabeyy Dios; per lo stub naz xaa namzaat xaa diizh labeyy xaaya.
zpo	Lee na, Xaa Mzhin Ngok Myet, xaal na mandad cheen na top xaa re xaa kwaan nle nawent, nu re xaa nle zee nle re wechxinn xaa kwaan nawent.
zpo	Jesús mzaa kwaan ndaw gaay mil xaa<TS3>(<a href="tw://bible.*?41.6.30-44">Mr. 6:30-44</a>; <a href="tw://bible.*?42.9.10-17">Lc. 9:10-17</a>; <a href="tw://bible.*?43.6.1-14">Jn. 6:1-14</a>)Gorna
zpo	mbin Jesús lee Juan ngut, zee nguxoob xaa leen tub kano, zee ya xaa pa nyent myet. Per ngune re myeta nu mroo re xaa yezh nu nzenii xaa nzhake xaa tich Jesús.
zpo	¡Gu nak xaa nkade nu nanlet gu kwaan wen! Wen ngunii Chay, xaa mzaa kwent kwaan nzhé Dios lo lee xaa yilo. Mzaa xaa kwent cheen gu leezha nzhé xaa:
zpo	Wli na nii na lo gu, nzho lak gu nzo nee nal, nayeta axta lee na, Xaa Mzhin Ngok Myet, yaad kwaan yalngezh cheen pa nabeyy Dios.
zpo	Jesús nzhé:—Wlipa na nii na lo gu, gorna lee na, Xaa Mzhin Ngok Myet, zoob na nabeey na lo xni cheen na, noka re gu, xaa nzeke tich na, zob naab kwent lo re chiibchop dii cheen be.
zpo	Nel na nak Xaa Mzhin Ngok Myet, nu nanzhalt na zee le xchiin re xaa lo na, sinka lee na nzhal zee le xchinn lo rese myet, nu yet na zee zii na zyen doo xaa lo yalgut nu za na yalnaban cheen xaa kwaan
zpo	Jesús mkeb nzhé:—Noka na, nabdizh tub kwaan lo re gu. Chelee re gu keb yalnabdizh cheen na, zee nii na lo gu cho mzaa diizh le na re kwaane.
zpo	Zee nzhé xaa lo re xmos xaa: “Rese kwaan nzhi listla gaw re xaa lo jondang, per lee re xaa nakladiizh yiid nanzhaalt yiid xaa.
zpo	Per nzhaal la kwaane yek gu: Chelee xaa nak li tub yoo nela cho gor yiid tub wann yaal lewann garli xaa, tubka list zo xaa, nu nalaat xaa zeeb nik tub xaa leen li xaa lewann xcheen xaa.
zpo	Zeera mrezh patron xaa mkayaa chop bools demi, nu lee xaa ne mzaa chop bools kwaan mkayaa xaa nu mzaa stub chop boolsa. Nu nzhé xaa: “Xaa nabeyy, mzaa lu chop bools demi lo na, per nal za na stub
zpo	Mchub me kwaan chul doo nzebech yek Jesús<TS3>(<a href="tw://bible.*?41.14.3-9">Mr. 14:3-9</a>; <a href="tw://bible.*?43.12.1-8">Jn. 12:1-8</a>)Jesús nzo yezh le Betania, garli Simón, xaa ngok ne
zpo	Jesús mdizhno Dios leen yilo Getsemaní<TS3>(<a href="tw://bible.*?41.14.32-42">Mr. 14:32-42</a>; <a href="tw://bible.*?42.22.39-46">Lc. 22:39-46</a>)Zee nzha Jesús kwaan re nu, xaa mseed lo xaa,
zpo	Zee lee Pilat mnabdizh stub welt nzhé:—¿Xana tub lo rop xaa ne nzhekla gu sela na?Zee lee re xaa mkeb nzhé:—Bsela Barrabás.
zpo	Nu lee ler kwaan nyaaw roo Pa Nambey Doo leen yidoo, mzelo mraz axta yek nu axta xan, nu ngoka chop lee. Nu lee tub xog mgun nu lee re ke ngok rol.
zpo	Zee lee re soldad mkayaa re demi, nu mle xaa re kwaan nzhé re xaa gol lo xaa. Nu kwaan nzhé re soldad, nzet re xaa sawlazh be axta mbizh nalzhe.
zpo	Le na kwaane lo gu, zee wii gu lee na nkano yalnabeyy chee re xjwalt gu, nel lee na nak Xaa Mzhin Ngok Myet.Kwaanzee nzhé Jesús lo xaa mdeen:
zpo	Leezha ngulo mlaa Jesús re xaa zee, zee mzeeb Jesús leen tub yoo kwaan re xaa mseed lo xaa. Nu lee re xaa mseed lo xaa mnabdizh lo xaa:—¿Xomod nak kwent kwaan nguné lu zee?
zpo	Ngulo ndaw xaa, zee mxaal Jesús re xaa nya xaa. Nu gorzee nguxoob Jesús leen kano kwaan re xaa mseed lo xaa, nu mzhin xaa yizhyo kwaan le Dalmanuta.
zpo	Jesús mzhee stub mod<TS3>(<a href="tw://bible.*?40.17.1-13">Mt. 17:1-13</a>; <a href="tw://bible.*?42.9.28-36">Lc. 9:28-36</a>)Leezha mzhaal xop mbizh, Jesús mbe Pér, Chag nu Juan yek tub yi naro,
zpo	Jesús mrezh re xaa nu nzhé lo re xaa:—Ne wen gu, re xaa nabeyy yizhyo ne, nabeyy doo xaa re xaa nzhi lo xaa, nu seeka re xaa non nabeyy doo xaa re xaa xaa.
zpo	Lee yag ig mbizhla<TS3>(<a href="tw://bible.*?40.21.20-22">Mt. 21:20-22</a>)Garziil, stub mbizh, zee mded re xaa lo yag ig, zee ne xaa axta loxa mbizh.
zpo	Zee mkeb Jesús nu nzhé xaa lo xaa:—Mbay. Zaa gu lo César kwaan nak cheen César, nu bzaa gu lo Dios kwaan nak cheen Dios.Kwaane nzhé Jesús lo re xaa. Zeesi ndedyall re xaa mbin xaa kwaan
zpo	Cho gor ded re kwaane<TS3>(<a href="tw://bible.*?40.24.3-28">Mt. 24:3-28</a>; <a href="tw://bible.*?42.21.7-24">Lc. 21:7-24</a>; <a href="tw://bible.*?42.17.22-24">17:22-24</a>)Zee ngwa Jesús nu
zpo	mzob xaa yek yi le Olib paro nyun yidoo lo xaa. Leezha nebse Pér, Chag, Juan, nu Ndres nzo kwaan Jesús, zee mnabdizh xaa lo Jesús, nu nzhé xaa:
zpo	Jesús nzhé lo Pér: “Lu yé, nanlabeyyt lu na”<TS3>(<a href="tw://bible.*?40.26.30-35">Mt. 26:30-35</a>; <a href="tw://bible.*?42.22.31-34">Lc. 22:31-34</a>; <a
zpo	Mdedyall Pilat gorna mbin xaa lee Jesús ngulola ngut. Zee mrezh xaa tub xaa nabeyy lo tub gayoo soldad, zee mnabdizh xaa lo xaa, nu nzhé xaa:—¿Che ngulola ngut Jesús?
zpo	Mbill Zacari lo DiosLee Mbi Naban mnabeyy lextoo Zacari, xaa nak xuz madoo, zee mzaa xaa kwent kwaan nzhé Dios lo lee xaa, nu nzhé xaa:
zpo	Nu mzaa xaa yech kwaan mkee Chay lo xaa; Chay nak tub xaa mzaa kwent kwaan nzhé Dios lo lee xaa yilo. Nu gorna mxal Jesús loya, nguzhal pa nzhé snee lo xaa:
zpo	Jesús nguxoob leen tuba, kwaan nak cheen Simón, nu ngunii xaa lo Simón zee chep xaa xepa naz leen nistoo. Zee nguxoob xaa leen kano, nu baa mzob xaa nu mzelo xaa mseed xaa re myet.
zpo	Yalnabdizh cheen nkwan xaa<TS3>(<a href="tw://bible.*?40.9.14-17">Mt. 9:14-17</a>; <a href="tw://bible.*?41.2.18-22">Mr. 2:18-22</a>)Nzhé re xaa lo Jesús:—Lee re xaa mseed lo Juan nu re fariseo
zpo	zyen doo welt nkwan xaa gorna nazhawt xaa nik tik kwaan nu noka nzhedizhno doo xaa Dios, per lee re xaa mseed kwaan lu tubka nzhaw xaa nu nzho xaa.
zpo	Per lee nzhobxtil kwaan mla neb lo yo wen, nak kwenta re xaa nzhon xtizh Dios kwaan dub lextoo xaa, nu nle xaa re kwaan nzhé xtizh Dios, nu nye nzo xaa lo xtizh Dios, nu xaa ne nzaa zyen doo xle.
zpo	Zee lee Jesús mnabdizh:—¿Cho mgal cho na?Nu rese xaa nzhé:—Namgalt na cho lu.Per lee Pér nzhé:—Maestr, rese xaa ntaaw lu nu nzobya lu.
zpo	Lee re xaa mkeb nzhé:—Tub naz xaa mbezh lee lu nak Juan Xaa Nchubnis, stub naz xaa mbezh lee lu nak Li, nu stub naz xaa mbezh lee lu nak stub re xaa mzaa kwent kwaan nzhé Dios lo lee xaa yilo,
zpo	Juan nzhé lo xaa:—Maestr, ngune nu lo tub xaa ngoo mbi mal kwaan yalnabeyy cheen lu, nu nzhé nu lo xaa: “Nalet lu komba”, nel nanakt xaa tub xaa be.
zpo	Gorna mbare chongal nzho chii xaa mxaal Jesús re yezh ba, nyakdoola re xaa nu mbezh re xaa:—Xaa Nabeyy, axta re mbi mal nzhon xtizh nu kwaan yalnabeyy cheen lu.
zpo	Nu noka nzhé Jesús lo re xaa:—Chelee tub xmig lu mzhin garli lu wall yaal, nu nakanot lu kwaan zaa lu gaw xaa, zee nzha lu garli stub xmig lu nu yé lu lo xmig lu: “Mig, teche chon pan lo na,
zpo	’Nu leezha yilaa xaa gu lo re xaa nabeyy pa nkasa be nseed be xtizh Dios, nu noka yilaa xaa gu lo re xaa nabeyy nu lo re xaa nak zhiin, nalet gu xgab cho kwaan keb gu gorzee,
zpo	Mos wen nu mos nawent<TS3>(<a href="tw://bible.*?40.24.45-51">Mt. 24:45-51</a>)Zee lee Pér ngunabdizh nzhé:—Xaa Nabeyy, ¿che ngunii lu wdizh nabix ne nebse lo re nu o noka ngunii luya lo rese
zpo	Gorna ngune Jesús lo me, zee mrezh xaa me, zee bii me gax lo xaa nu nzhé xaa lo me:—Ngwnaa, nal gorne lee lu yakwen lo yalyizh cheen lu.
zpo	Re xaa mrezh xaa lo tub jondangGorna ngune Jesús lee re xaa kakwaan tub pa mas non zob xaa, zee ngunii Jesús stub kwent nabix ne lo re xaa nu nzhé xaa:
zpo	Per lee re xaa fariseo nu re maestr xaa nlu xtizh Dios, nxizhno xaa Jesús nu mbezh re xaa:—¡Xaa ne nkayaa re xaa nzeb jwalt nu noka nzhaw xaa kwaan re xaa nzeb jwalt!
zpo	Nu lee rik mbare nzhé: “Xuz na Abraham, nagont xaaya, per chelee tub xaa ngut roban nu lu xaa lo re xaa, telisa laa xaa naletra xaa kwaan nawent nu wii xaa lo Dios”.
zpo	Per lee mbizh leezha mroo Lot yezh Sodoma, mroo ki nu azufre naz leen yiba nu mod yey mlaya leen yezh, nu mluxa dubse Sodoma.
zpo	Gorna mbin Jesús kwaane, zee nzhé Jesús lo xaa:—Tubka kwaan nzho jwalt le lu. Zyaa, nu bto rese kwaan nkano lu nu bzaaya lo re xaa prob, zee gap lu zyen doo kwaan naz leen yiba, nu breke tich na.
zpo	Jesús nzhé lo re xaa:—Nalzhe lee yalnaban kwaan tira mzhin lo re xaa nzho yoo ne, nel noka lee xaa nak dii cheen Abraham.
zpo	Re xaabyi ne nzhé lo Jesús:—Maestr, nela nu lee re kwaan nlu lu nak kwaan wli, lee lu nak xaa nali lo re myet, nu nali nlu lu xnaz Dios lo re myet.
zpo	Nel rese xaa mlo gro doo demi leen alkansi, per nebse mlo xaa re kwaan mlake lo xaa. Per lee ngwnaa prob ne mlo rese demi kwaan nkano me kwaan nak kwaan zi me kwaan gaw me.
zpo	’Bkanap gu gu napa lee re kwaan yizhyo ne kale gan lo gu, zee tubka nalet gu xgab cho kwaan gaw gu nu cho kwaan go gu zee listlaka zo gu mbizh kwaan bare na,
zpo	Tub ngwnaa mad, me nak mos lo ngwleyy non doo, ngune lee Pér nzob kazhe lo bal, zee wen wen mwii me lo Pér lo xni cheen bal, zeera nzhé me:—Noka me nee mkanze kwaan Jesús.
zpo	Noka Herod nzak nik tub kwaan namlet xaa, zee mxaal xaa xaa lo na stuba. Nik tub kwaan namlet xaa zee nanzhaalt yet xaa.
zpo	Lee xaa mnabdizh lo rop xaa:—¿Cho kwaan ngok?Lee rop xaa mkeb nzhé:—Kawdizhno nu kwent cheen Jesús xaa yezh Nazaret. Lee xaa ne ngok tub xaa non doo nu mzaa xaa kwent kwaan nzhé Dios lo lee
zpo	xaa. Dios mxaal xaa zee mle xaa re kwaan gro doo nu mdiizh xaa duzna kwaan yalnabeyy zee mdedyall doo re myet mwii lo xaa.
zpo	Bkenzha gu. Na xaal kwaan nguné Xuz na zaa xaa lo re gu, per nzhaal kwaz re gu naz Jerusalén axta yilo kayaa gu yalngezh kwaan yaad naz yiba.
zpo	Per Jesús né lo nu:—Lee kwaan nle na nak kwaan nzhekla xaa mxaal na le na, nu kwaane nak kwenta kwaan nzhaw na, nu telisa le naya.
zpo	Lee re xaa non lo nu, xaa Israel, nzhé lo xaa kwaan ngokwen:—Nalzhe nak zhe sab, zhe kwaan nzholl re be lo Dios; nyent mod wee lu xda lu.
zpo	Jesús nzhé lo re xaa:—Wlipa na nii na lo gu, na nak Xaa Mzhin Ngok Myet nu chelee gu nagawt gu baal cheen na, nu nagot gu xren na, nabant gu.
zpo	Lee re myet mdildiizh. Lak xaa mbezh: “Nak xaa tub xaa wen”; per zlak xaa mbezh: “Nanakt xaa tub xaa wen; nebse nkade xaa re myet”.
zpo	nel lee Xkyech Dios nzhé, lee Xaa Xaal Dios Nabeyy nzhaal gak xaa dii cheen rey David, nu gal xaa naz yezh Belén, leeka yezh pa ngol David.
zpo	Zee mnabdizh re xaa:—¿Ma xuz lu?Jesús mkeb nzhé:—Lee re gu nanlabeyyt na nixa Xuz na, chol nlabeyy gu na, noka nlabeyy gu Xuz na.
zpo	Jesús mkeb nzhé:—Nankanot na nik tub mbi mal lextoo na. Lee kwaan nle na nak ngwii na respet lo Xuz na; per lee re gu nangwiit gu respet lo na.
zpo	Lee na nak mod roo pwert, nu lee xaa nrep kwent cheen na, le xaa gan yalnaban. Gak xaa mod tub mbakxiil ma nrep nu nroo nu nyazhal yixyi gaw ma.
zpo	Lee me nzhé:—Nle na krera, Me Nabeyy. Ne na lu nak Crist, Xgann Dios, Me Mxaal Dios Nabeyy, me nak kwent yaad yizhyo ne.
zpo	Lee re fariseo nu re ngwleyy non, mnabeyy zee loka xaa ne lo Jesús, yé xaaya lo xaa, zee zen xaa xaa zee ko xaa xaa lozhyib.
zpo	Per Jesús mkeb nzhé:—Lee xaa ngozla, nankintra gaz xaa stuba, nel nzhula na xaa. Nu nzhul na re gu, per nixa naretlaka gu nzhul na.
zpo	Jesús nak kwenta tub xan yag ubJesús seetaka nii nu nzhé:—Lee na nak kwenta tub xan yag ub kwaan wlipa, nu Xuz na nak kwenta xaa nxeen na.
zpo	Nii na kwaane zee gorna zhin gor ne, selazh gu ngulola ngunii naya lo re gu; nangniit na kwaane lo re gu yilo nel nzoka na kwaan re gu.
zpo	Jesús nzhedizhno Dios kwent cheen re xaa mseed lo xaaGorna ngulo ngunii Jesús re kwaane, Jesús mwii yiba nu nzhé xaa:—Xuz na, mzhinla gor cheen na. Ble zee wii re xaa respet lo Xgann lu, zee
zpo	Lee rop mandad ngunabdizh lo me:—¿Chozhiin nzhonn lu?Lee me nzhé:—Nel mbe xaa Xaa Nabeyy na nu nanet na pa naz ngulaa xaa xaa.
zpo	Zee lee Mbi Naban mnabeyy lextoo Pér, zee mkeb xaa lo re xaa, nzhé xaa:—Rese gu xaa nabeyy nu, nu rese gu xaa gol, lee re gu kanabdizh lo nu
zpo	Dios mseban xaa nu mzob xaa xaa lad li lo xaa, nu mle xaa xaa, Xaa Nabeyy nu xaa nkiib jwalt cheen rese myet, zee lee re be xaa Israel, laa be naletra be kwaan nawent nu wii be lo Jesús, zee chee
zpo	Zee Abraham mroo yizhyo cheen re xaa Caldea, nu nya xaa ngu xaa yezh Harán. Nu zee ngut xuz xaa, nu gwluzh Dios mbeno Abraham yizhyo ne, pa nzho re be nal.
zpo	Lee na ne, lee re xaa na kaded doo bid yizhyo Egipto. Nzhon na re kwaan mbezh re xaa, nu nzhal na zee ko na re xaa yizhyo Egipto. Kwaanzee te nee, zee xaal na lu Egipto.”
zpo	Lip mzaa kwent xtizh Dios naz yezh SamariaNu lee rese xaa Jesús, xaa mroo Jerusalén, nzaa xaa kwent xtizh Dios kwaan nyaadno yalnaban, rese pa nzha xaa.
zpo	Nu lee xaa Etiopía mnabdizh lo Lip, nu nzhé xaa:—¿Chu zné lu lo na? ¿Cho xaa nzaa xaa ne kwent, che leeka lee xaaya o stub xaa kazet xaa?
zpo	Namlut xaa lo rese xaa yezh, nebse lo re nu, xaa mleey Dios yilo, nu nzaa nu kwent cheen yalmroban cheen xaa. Ndaw nu nu ngu nu kwaan lee xaa gwluzh gorna mroban xaa.
zpo	Gorna mzhin Bernabé, ngune xaa re kwaan gro kwaan mle Dios, nu nyak doo lextoo xaa. Nu nzhé xaa lo re xaa:—Ble nali gu lextoo gu nu nye bzo gu lo re xcheen Xaa Nabeyy.
zpo	Leeka gorzee lee tub mandad cheen Xaa Nabeyy mle mzen yalyizh Herod, nel namzaat xaa kwent lo Dios. Nu ndaw myaz xaa zee ngut xaa.
zpo	Per gorna mzeen Pab rop Bernabé kwaane, zee mxonn xaa nya xaa naz Listra nu Derbe, rop yezh pa nabeyy Licaonia, nu noka nya xaa re yezh kwaan nzhi dub welt,
zpo	Nu Dios, xaa nlabeyy lextoo re myet, mlu mkayaa xaa xaa, nel mzaa xaa Mbi Naban cheen xaa lo re xaa modxa mzaa xaa Mbi Naban lo re be.
zpo	Gorna lee xaa nkanap lozhyib mroo mkaal lo, nu ngune xaa lee re pwert cheen lozhyib nzoxal, mloo xaa spad xaa zee gut xaa xaa, nel mle xaa xgab lee re xaa nzho lozhyib mxonn.
zpo	Kwaanzee mkediizh xaaya kwaan re xaa sawlazh xaa nu re xaa nanakt xaa Israel, xaa nzholl lo Dios, pa nkasa re xaa. Nu rese mbizh nkediizh xaaya kwaan re xaa nkasa lo xbi.
zpo	Nu ngaazh re xaa kwaan tich xaa nu nzhé xaa:—Xaa ne nzhekla le nu tub kwaan nawent lo ley cheen nu, nel mbezh xaa lo re myet nzhaal gool xaa lo Jesús.
zpo	Per gorna nzhekla xaa ngle xaaya lo tub xaa nzho mbi mal lextoo, lee mbi mal nzhé lo xaa:—Nlabeyy na Jesús, nu ne na cho nak Pab, ¿per lee gu cho nak gu?
zpo	Nu re xaa ne ngwa kwaan Pab: Sópater xgann Pirro xaa yezh Berea, nu Aristarco rop Segundo xaa yezh Tesalónica, nu Gayo xaa yezh Derbe, nu Timoteo nu Tíquico nu Trófimo yon xaa yizhyo Asia.
zpo	Mdobxex xaa Pab nu mloo xaa xaa leen yidooNu stub mbizh Pab kwaan dap xaabyi ngwa lo ngwleyy zee gak nzhul xaa, zeera mzeeb xaa leen lach roo yidoo cheen re xaa Israel, zee yé xaa cho gor yilo
zpo	Leeka lu nzho mod nabdizh nen che wli naya, nara nzha chiibchop mbizh mzhin na yezh Jerusalén, ngwa na zee gol na lo Dios.
zpo	Nel mlaz xaa baa lakra mbizh, zee mzaa Festo kwent cheen Pab lo xaa. Nu nzhé lo xaa:—Nee nzho tub xaabyi, xaa mlaa Jwels lozhyib.
zpo	Pab nzho yizhyo MaltaGorna ngulo mroo re nu leen nistoo, zeera ngune nu lee yizhyo pa mzhin nu le Malta, tub yizhyo kwaan nzhi leen nistoo.
zpo	Nu namzhebt xaa mzaa xaa kwent lo re xaa cheen pa nabeyy Dios, nu mzaa xaa kwent cheen Jesucrist, Xaa Nabeyy be, nu nik tub xaa namchadilt xaa, nel kazaa xaa kwent kwaane.
zpo	xaa nzhedizh nawent stub xaa,xaa nayii ne Dios,xaa nkwaan dil,xaa nto yalxwa,xaa ngab stub naz kwaan nawent yek,xaa nanzhont xtizh xuz nixa xtizh xnaa,
zpo	Nel re xaa wlipa nak dii Israel, nanakta re xaa gol lo xey nu Israel, nixa nzho xaa beyy cheen nu cho xaa, nel re xaa wlipa nzho beyy cheen Dios naz leen lextoo xaa, xaa ne nak xaa wlipa nak dii
zpo	¿Napa nel Dios nak Dios nebse cheen re xaa nak xaa dii Israel, xaa nkano ley? ¿Che nanakt Dios cheen rese myet yizhyo? Klar doo nak kwaane, Dios nak Dios cheen rese xaa dubse yizhyo,
zpo	Nal mle be gan yalnaban cheen be nel nkambaz be re kwaan zaa Dios lo be. Per chol lee kwaan nkambaz be nluya lo be, nanaktraya tub kwaan nkambaz be, nel nlulaya lo be nu nankintra kwaz beya.
zpo	Lal nak nu, xaa Israel, nu re xaa nanakt xaa Israel lo Dios. Nel leeka Xaa Nabeyy nak Xaa Nabeyy lo rese xaa, nu nzaa xaa zyen doo kwaan chul lo re xaa naaba lo xaa.
zpo	Kwaanzee, ¿chozhiin ngaazh be kwaan tich wech be? nu ¿chozhiin nzhak gaya be lo xaa? Nel rese be zhin lo Dios tub mbizh, zee naab xaa kwent lo be.
zpo	Guzh gu “dix” cheenta lo wech Asíncrito, lo wech Flegonte, lo wech Hermas, lo wech Patrobas, lo wech Hermes, nu noka lo re wech kwaan nzhi kwaan lee xaa.
zpo	Nel namxaalt Jesucrist na zee chubnis na re myet, lee xaa mxaal na zee za na kwent cheen wdizh chul cheen xaa. Leezha nza na kwent cheen wdizh chul, nanzheklat na nii na lo gu kwaan re wdizh gaya zee
zpo	kayaa gu wdizh chul. Nzhedizh na kwaan re wdizh sbaasa, zee lee yalnabeyy cheen xomod ngut Jesucrist nzho mod kee zhiin leen lextoo gu.
zpo	Nel lee Xkyech Dios nzhé: “¿Cho nlabeyy xgab cheen Dios? Nyent mod seed xaa Dios tub kwaan.” ¡Per be nkano xgab cheen Jesucrist!
zpo	¿Cho nle lu mas xwa ke stub xaa? ¿Cho kwaan nkano lu che nanakta kwaan mzaa Dios lo lu? Nu cheleeya lee xaa mzaaya lo lu, ¿chozhiin nto lu yalxwa nu lal cheen luya?
zpo	¿Che nanet gu axta lo re mandad cheen Dios naab re be kwent lo? ¡Kwaanzee telisa nzho mod naab be kwent lo kwaan mle wechxinn be!
zpo	Leezha nzo na kwaan re sawlazh na, nle na kwenta tub xaa sawlazh na, zee gon xaa xtizh Dios. Kwaan nzhekla na nii na nak, nle na kwenta nak tub xaa ngozhaw ley cheen Ches zee gon re xaa ngozhaw ley
zpo	¿Che nzhaal gaw xaa baal kwaan mded lo maj?Mod nii lak gu: “Libr be, le be rese kwaan”. Wliya, per naret kwaan nak kwaan nzhaal le be. “Libr be le be rese kwaan”, per naret kwaan nle zee
zpo	Nu chol nzha xaa yé: “Nel nanakt na zaalo xaa, nanakta na cheen kwerp”. Nixa sbaa yéya, seetaka naka tub pa cho kwerp cheen xaa.
zpo	Per xaa kwaan nzhedizh stub diizh kwaan nagakt xaa, nii xaa lo Dios, nu naniit xaaya lo re myet nel nik tub xaa nanet cho kwaan nii xaa. Lee re xgab kwaan nzho yek xaa nii kwaan Mbi Naban.
zpo	Gorna kwezh bi cheen trompet kwaan gwluzhtlaka ¡tas zhee re be! Nel kwezh trompet zee lee re xaa ngut roban, zee bare xaa ban xaa tira.
zpo	Kwaanzee chelee lak xaa nzak nachan nu, naka nel nkela nu Dios; nu chelee gu nzak gu nanachant nu, naka nel nkela nu re gu.
zpo	Ne na, wen nle gu, kwaanzee nto na yalxwa cheen re gu; nixa nded nu bid nze doo gan lextoo nu, nu chul nzhak lextoo nu nselazh nu gu.
zpo	¿Cho kwaan nzak gu? ¿Che nzhaal ton na nel nadoo nak na, tira namlet na sbaa lo gu?Nu chelee xaa zee nto yalxwa noka na toya (nixa kwaan nachan nak kwaane).
zpo	Nu nzak na ne re gu, lee yilo leezha mreke na tich rese kwaan nak cheen sawlazh na, nu mrenal na re xaa Jesucrist, nu tubka mle na xgab lux na xaa.
zpo	Nu nanontra, che nak xaa sawlazh nu o nanakt xaa sawlazh nu, che mos nak xaa o nanakt xaa mos, che xaabyi xaa o ngwnaa me; nel gorna ngok be tubka kwaan Jesucrist tubka nak rese be.
zpo	Per mod re mbizh zee, lee xaa kwaan ngol mod tub myet yizhyo mrenal xaa xaa kwaan ngol kwaan Mbi Naban, nu sneeka nzhak re kwaane nal.
zpo	Nu lee Mbi Naban nlu lee be kayaa re kwaan né Dios zaa Dios lo be, axta gorna koo Dios re be, xaa nak xaa xaa lo yizhyo ne, zee gool rese xaa lo xaa nel gro doo nak xaa.
zpo	Kwaanzee lee Xkyech Dios nzhé:Nguxoob xaa yiba,nu chul mkayaa xaa xaa nel mle xaa gan lo re xaa nayii ne xaa,nu mzaa xaa re kwaan nzhekla xaa lo re myet.
zpo	zee tira gak na xaa xaa. Nu nixa nanakta nel nak na tub xaa wen mlozhaw ley cheen Ches, zee mkayaa Dios na mod tub xaa nali, sinka nel ngwii na lo Jesucrist. Nu nali nzo xaa lo Dios nel tubka ngwii
zpo	Nal ngulola mkayaa na rese kwaan, nu axta nzho nkano na re kwaan nkin na nal; re kwaan mxaal gu lo na kwaan wech Epafrodito, masraya nkano naya nal. Gon kwaan mxaal gu lo na nak kwenta tub bech cheen
zpo	Nu leezha zeeraka yaad Jesucrist, lee xaa tira nanont ley lo gakbeyy, nu kwaan yalngezh cheen Maxuu, le xaa zyen doo nseyn gro, re kwaan dedyall rese myet wii.
zpo	zee nixa nawiitra re xaa lo re kwent gox, nixa lo re dii cheen xey xaa. Nel re kwaane nle zee ndildiizh xaa nu sbaa nangwiit xaa lo Jesucrist mod nak xgab cheen Dios. Sbaaka nzhaal le lu nal.
zpo	Tubka lab xtizh Dios lo re xaa, zaa lu rason lo xaa, nu seed lu re xaa, nu zaa lu kwent cheen Jesucrist lo xaa axta zhin na.
zpo	Nu chelee xaa nabeyy xaa nak tub xaa Jesús, masra nzhaal gon xaa xtizh xaa nel tubka wech xaa, nel ropse xaa nak xaa Jesús. Nel lee xaa nkee zhiin lo wech xaa, nzhaal le wen xaaya, nel ropse xaa
zpo	Nagont lu re wdizh kwaan nachan nu nagont lu xtizh re xaa kwaan nzhekla dildiizh lo rese kwaan tira nanont, nel nebse dil nyizhal lo kwaan ba.
zpo	Nel mlaa Demas na, nel masra nkela xaa re kwaan yizhyo, nya xaa naz yezh Tesalónica. Wech Crescente nya naz yizhyo cheen Galacia, nu Tito nya naz yizhyo Dalmacia.
zpo	Nzhaal seed lu re xaa gol:le xaa re kwaan wen,gak xaa tub xaa nzhon diizh,tub xaa nzho yek,tub xaa nye nzo lo Dios,tub xaa nkedoola,nu tub xaa nyela.
zpo	Noka nkee naya lo bzan be Apia, nu lo wech be Arquipo, xaa kwaan tant tubka nkee zhiin kwaan nkee re be, mod tub soldad, xaa nle zhiin kwaan mkayaa. Nu noka nkee naya lo re wech be, xaa Jesús, xaa
zpo	Kwaanzee kwaan dub lextoo be bii be gax lo Dios, xaa nzob nabeyy naz yiba, nel nkela xaa be nu nlesla xaa ne xaa be nu nle xaa yudar be leezha nkin be tub kwaan.
zpo	Nu gorna lee tub xaa mbezh le tub kwaan, ncheroo xaa kwaan le tub xaa mas non lo xaa; nu snee nkin le xaa kwaan nzhé xaa.
zpo	Nu kwaanzee Jesús nak ngwleyy non doo cheen re be. Lee xaa nak tub xaa nali lo Dios, nu tub xaa nanzebt jwalt, nu tub xaa nambey, nu tub xaa xa nak lo re xaa nzeb jwalt, nu tub xaa nzob naz yiba.
zpo	Nu Jesucrist kwaan yalgut cheen xaa ngwa kwent cheen be lo Dios zee mlaa Dios stub wdizh kub lo be; nu mzi xaa be nu mchee xaa re jwalt kwaan mle be lo wdizh yilo, zee gak be xaa Dios nu kayaa be re
zpo	Nel mwii Abraham lo Dios, kwaanzee mbin xaa diizh gorna mrezh Dios xaa ya xaa naz yizhyo kwaan zaa Dios lo xaa nu lo re xinn xaa. Mroo xaa yizhyo paro nzho xaa, nu nixa nanet xaa naz pa ya xaa;
zpo	Kwaanzee rese be nzhaal nyakla be nel kakayaa be tub pa chul kwaan kazaa Dios lo be, tub pa nangunt. Kwaanzee nzhaal gool be lo Dios mod nyula xaa, nu gon be xtizh xaa kwaan yalnacheb,
zpo	Kwaane mrezh Dios be zee nyela be ded be bid, nel mdedla Jesucrist bid kwent cheen re be, nu mlu xaa lo be xomod nzhaal yela be.
zpo	Per lee nal, lee re be nanzhaaltra kwaan re xaa snee nawent nle, nu kwaanzee ndedyall re xaa nu nii xaa wdizh nawent lo re be.
zpo	<font color=teal>Yech mrop kwaan mkee Pér</font>Dix cheen PérNa nak Simón Pér, xmos Jesucrist nu mkayaa na yalnabeyy lo Jesucrist. Kakee na yech ne lo re gu, xaa kwaan tubka ngwii lo Dios mod nu.
zpo	Mod ngwii be lo Dios nak tub kwaan non doo nu chul doo, nel lee Xdios be nu Jesucrist, xaa mzaa yalnaban lo be, nak tub xaa nali.
zpo	Nu sbaaka le Dios lo re xaa kwaan nzhake tich re kwaan nyula kwerp cheen xaa, nu nanzhont xaa xtizh re xaa nabeyy xaa. Per ned doo re xaa, nu nyech nzhak xaa, nu nanzhebt xaa galno xaa re kwaan
zpo	Per blabeyy wenra gu Jesucrist, Xaa Nabeyy be, xaa mzaa yalnaban kwaan tira lo be, nu bxeen gu yalnkela cheen xaa. ¡Lo lee xaa gool be nu nii be re wdizh chul, nala nu tubka!¡Sbaa gaka!
zpo	Kwent kwaan nzaa Dios cheen JesucristJesucrist myaad kwaan nis nu kwaan ren. Nanebt kwaan nisa, sinka kwaan nis nu kwaan ren. Noka mzaa Mbi Naban kwent cheen xaa nu wli kwaan nii xaa.
zpo	Per lo re gu, xaa yezh Sardis, nzho lak xaa namlebeedt xab xaa, nu re xaa baa ze tubka kwaan na, nu gak xaa ler rus, nel naka tub kwaan mle xaa gan.
zpo	Mbakxiil cheen Dios mxal lo yechZee mwii na lo Xaa Nabeyy, xaa nzob naz pa nabeyy xaa, nu yaa xaa lad li nzho tub yech kwaan nkee letr naz lo nu naz tich, nu nkee gazh sey choya zee nyent cho xal
zpo	Zee mwii na, nu myun tub msi, ma nzebi yiba lo na, nu dublegan nii ma:—¡Ay, ay, ay, nales doo ded re xaa yizhyo, gorna kwezh xchon mandad trompet xcheen xaa!
zpo	Ngwa na lo mandad nu ngunaab na lo xaa zee zaa xaa yech chut lo na. Nu lee xaa mkeb lo na né:—Bzena nu dawa. Roo lu gak naxa mod mzhin, per lee leen lextoo lu gaka nala.
zpo	Zee mloo xaa waz, ma nii xaa Mball Wiz Gox, ma noka le Maxuu nu noka le Dyab, ma nkade rese myet yizhyo. Lee waz nu re xmandad waz mla naz yizhyo ne.
zpo	Re xaa ne nali nak lo Dios nu namchaalt xaa nik tub ngwnaa. Re xaa ne nzhake tich Mbakxiil naz kwaana nzha ma. Dios nu Mbakxiil mzi re xaa ne lo yizhyo, zee gak xaa mod tub gon kwaan yilotlaka lo
zpo	nali naab lu kwent lo re xaa ne, nel mxo xaa ren cheen re xaa mle nambey Jesús, nu cheen re xaa mzaa kwent kwaan nzhé lu lo lee xaa, kwaanzee lu mzaa ren ngu re xaa. ¡Nzhaal ded yalzi ne!
zpo	Nu lee mandad noka né lo na:—Lee re nis kwaan myun lo lu, pa nzob ngwnaa, me nto cho lo re xaabyi, nak re dii, nu re myet, nu re yezh, nu xaa nzhedizh re dizhze.
zpo	Nu myun re xaa ngut lo na, xaa non nu xaa nanont, nzo lo Dios; nu noka myun lo na lee re yech mxal lo. Nu noka stub yech kwaan nak Yech cheen Yalnaban. Nu mnaab xaa kwent lo re xaa ngut lo re kwaan
zpo	Nu nik tub kwaan beed nazeebt baa, nixa xaa nle kwaan nawent, nixa xaa nkade; nebse zeeb re xaa kwaan nkee le lo Yech cheen Yalnaban cheen Mbakxiil cheen Dios.
