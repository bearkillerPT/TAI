azd	Adan nisiwa Hawa omotek inak, wan ostiyaya ta'apa okitakatilti Kayin. Kwakin kito: “In WeTatsDyos onishpale pa niktakatilti se takatonte!”
azd	Wan yok omowik Kayin, okis i'ishpa Dyos in WeTatsDyos wan omochanti pa tal itok Nod, Nod moka kaha waltakis tonat pa Edén.
azd	Dyos in WeTatsDyos kinmitaya kina momatiloya inik takam pa tal, kampa hanse tamatitiyaske ten kichiwaske pa ininyolme ten amokwal,
azd	Shimochiwil se arka kampa yes se kal yewal mo'ahkoki pa at, shikchi ka kwawim chihchikawak. Shikinchiwil kahkalito pa anmochantiske pa itik arka pa kalitik wan pa kiyawak shikshawil yewal kina tsakti
azd	Yehwante wan moshte tekwanim mochantil pa kwawim moshte tekwanim kintikipanolil takam, wan mochiten mowilanal ipa tal, wan mochi inik totom yok kina sesen nesil.
azd	Wan ki'ilnamik Dyos No'á wan mochi tekwanim yolil pa kwawim wan tekwanim yolil ka takam katkaloya inak yewal pa arka. Okichi Dyos pa yehyekaskya ipa tal, wan yok atim waktiyak.
azd	wan nikilnamikis notahtoliste yewal onikchi ka anmehwante wan mochi yolikilme mochi kishki kipiyal nakatilme. Wan amo yes tapakyawaliste ka atim pa shitiniske mochi nakatilme.
azd	Kampa yok kitokayoltik Babel, kaha kintapololti Dyos inintahtol pa amo kimatiloskya mokakiloskya masewalme pa mochital. Ompa kinsesemanalti Dyos moshte pa mochital.
azd	Lot otachi moyawalo wan okit mochi ni'ishtawak pa in atenko Yordán, wEhka tanesiya, nesiyaya in pweblo Tso'ar kipiyaya miyak at, katka kina nikwahmil WeTatsDyos wan kina nital Egipto. Katka yok kina
azd	inik momiktik Bera Rey pa Sodoma, Birshá Rey pa Gomora, Shináb Rey pa Admá, ShemÉber Rey pa Tseboyim, wan yewal Rey pa Bela, yewal ka in pweblo Tso'ar.
azd	Wan se ka inik takat ochol wan oy okinawat AbRam in hebreteko, yewal mochantiyaya ka nitepotskwawim Mamré in amoreteko. Ninohni Eshkol wan Aner, yehwante kichiwak se tahtoliste ka AbRam pa
azd	―In WeTatsDyos amo onishmakawalti pa nikinpiyas nopilwam. Shimotek inak notikipanolSiwat. Yok ipa yewal nikinpiyas nopilwam.
azd	Kishki takam yewal amo yeske takotonilme nikwerit kaha mashishal, ika anmehwante yok yehwante yahmo yeske pa anmopweblo', kampa amo kimawishtilitikat notahtoliste.
azd	Kwakin AbRaham omowik wan asik pa in tal Négeb, ompa moka mochantiti ipanta pa in Kadésh wan Shur. Mokawak pa in tal Gerar,
azd	Kwakin oy omotal wehkit, kishki wEhka asiskya se mit: “Amo nihnek nikitas in takatYankwik kimani mikis.” Wan yowatikatka Hagar i'ishpa yewal, Hagar wehwe walchok.
azd	Kwakin AbRaham okitokayolti in tal: “In WeTatsDyos kimakas ten moteshmonek.” Wan pa ashka yok tatakayoltil: “Pa nitalTepet in WeTatsDyos kimakas ten moteshmonek.”
azd	―Ta ankat ka se tahtoliste ka anmehwante kampa newal niktapachos nomihki, shinishkakik wan shiktahtanik Eprón nikon Tsohar pa newal
azd	Ashka katka nikwahmil AbRaham, kimatiloya ininpilwam heteteko' wan moshte yewal asiloya pa in Wepweblo kitak kampa melak AbRaham omokowil.
azd	In siwatYankwik kwal tachiyaya, ayamo motekaya ka ni se takat, yewal temo kaha ta'onanal at, kitemilti nikom, wan walmokwep,
azd	‘Shikon wan niyok nikinwikilis at pa ankoniske kameyo’, ma yes in siwatYankwik yewal in WeTatsDyos ki'onanil pa nikon nowetatakewan.”
azd	Wan ininpilwam mo'onanaloya pa itik yewal, yok yewal kito ta in yok, “Pates kwakin niyoltik?” Kwakin oy otahto inak WeTatsDyos
azd	Mostatik tahtanesti kwalka moketsak wan se ka okse mo'ilik ka tahtol melawak. Kwakin Itsak okintake pa ni'ot wan yehwante mowikak ka sewiliste.
azd	Yok okititan Itsak pa konanaskya ni'ot Yakob wan in panoti pa Padán-aram, kaha mochantiyaya Labán, yewal katka nikon BetuEl in aramteko' wan ninohni Rebeka, ninantsi Yakob wan Esa'ú.
azd	Newal ni'onka ka tewal, wan nimishkwitawis kaha han tinehnemtiyas wan nimishwalikas oksep pa in tal. Amo nimishkawas nikchiwas melak kina nimichili.”
azd	Kwah moshte monichikoloya inik tanichikolme borrego', kikishtiloya in tet we yewal ka tsaktikatkaya in takoyonaliste, wan kinahmakaloya inik borrego' wan oksep kitsakwaloya in takoyonaliste.
azd	Wan Dyos okikak yewal Le'a kitahtan, wan Le'a o'osti ta'apa, okitakatilti okse nikonTakat pa Yakob ka in nikon okintakatilti makwil ininpilwaTakam.
azd	Shinishmak nosiwam wan nopilwam, pa yehwante onimishtikipanoli, wan yok nikonanas no'ot. Wan tihmat kishki myak nimishtikipanoli.
azd	―Amoten shinishmak. Ta tihnek ten tikchiwas pa newal shikchi kina nimishtahtanis wan newal oksep nikinkwitawis moborrego'.
azd	Kwah in yolikilme kwahkwalme tatohtokaloya, Yakob kintaliyaya kwawim kaha takoniloya i'ishpa borrego' pa yok ta'apawaloskya kampa kitatiyaloskya kwawim.
azd	Wan anmotats onishkwaman, onishkishtil notashtawaliste pa matahti, yok nishchiwil. Ma yok Dyos amo okimakawilti pa nishchiwilis ten amokwal.
azd	Tewal tinichili: Melak nimishchiwilis kwal pa tikonanas miyak yewal nimishmakas, wan nikinchiwas ka mokolinchim pa momiyaptiske kina in shal pa in itenko in We'at yewal amokwal kina mopowas.”
azd	Kampa pa in tonat wan pa ashka, yehwante in israelita' amo kikwal niseltek-nitalwa yewal onka kaha takitskitik nipyerna kampa kitewik, kampa yewal nitalwa mo'olol.
azd	Kwah Yakob walmokwep pa Padán-aram o'as kwal, pa Kanán, pa in Wepweblo Sikem yewal pa in tal Kanán, wan ompa okikets nikal tachiwali ka shashal tilawak kaha kitaya wEhka in Wepweblo Sikem.
azd	Kwakin antimishmakaske topilwaSiwam wan tikinonanaske anmopilwaSiwam pa tehwante, timochantiske ka anmehwante wan yok timochiwaske se tanichikol ka anmehwante.
azd	Panok yey tonatim kwah kichiwak in. Kwah yehwante kintakokowaya wan in ome ininpilwam Yakob, Shime'ón wan Lewí, ninohniwan Dína, konanak ininteposte oksep oyak pa in pweblo kaha amo'ak kimatiya
azd	Kwakin Yakob kinmili moshte yehwante katkaloya pa nikal: “Shikinkishtik moshte inik oksek dyose' pa antaneltokal yewal ankinpiyal anmehwante, shimotapohpowilik wan shimaltik shikintalik oksek
azd	Okinonan Esa'ú ininsiwam takatilme ininpilwam kananeyo': ye Ada, nikon Elón in heteteko; wan Oholibamá, nikon Haná wan Sibeón in heweteko;
azd	Wan motalik tawak ninohniwan. Kwah takwatikatkaloya kinmitaloya astiwalaloya kameyo' tamantiwalaloya in takam katkaloya yishma'elteko' walaloya pa Gile'ad. Tamantiwalaloya in kameyo' ahwiyaliste,
azd	Kwakin omokets, haniman panoti wan mokishtil yewal ka tapachotiyaya, wan omotakemilti oksep ka ishashalme kina se siwat mihki nitaka.
azd	Kwah panoske yey tonatim, in para'ó mishkotonili moshontek misalo pa se kwawit, wan totom kikwaske monaka pa mokwerpo monakayo.
azd	Haniman takwitapit kisak oksek chikome miyawalme katkaloya kwihkwitanki, tachichinolme kampa yehyekaya totonki kampa walkis in tonat.
azd	“Ashka, ma kitem para'ó se takat kimat hani motanishtili, se takat yewal hanse tonatim kimatitiyas ten monek pa kichiwas, wan shiktal ipa mochi in tal Egipto.
azd	Kampa nitakak yok pa Egipto onka takwaliste, wan shiyak ompa wan shihkowak takwaliste pa tehwante, pa amo timikiske, pa yok tiyoliske.”
azd	Shiktitanik se ka anmehwante pa kiwalikas monohni; in oksek mokawaske tsaktiyaske kampa yok nihmati ta melak nichilitikat. Ta amo annichilitikat melawak, wan nimishmak notahtoliste ka niyoliliste in
azd	Yehwante amo kimatiloya kampa Yosé kimatiya kinkakiya, kampa yewal kintakichiliyaya ka se takat tahtowaya hebreteko ka yehwante.
azd	―Kampa tishtahtanili in takat ka myak tahtolme ka tehwante pa tokal. “Yoltik anmotats? Tishtahtanili: Ankipiyal okse anmonohni?” Tihnankilik ten tishtahtanilitikatkaya. Kina tihmatiloskya kampa
azd	Kwah kit Yosé ninohni BenYamín ka yehwante, kili yewal niwetatakewan pa nikal: “Shikinwik inik takam pa nokal. Wan shihmikti se yolke wan shikyokshit, kampa yehwante takwaske takwalispa
azd	wan in wetatakewan pa nikal kinwik in takam pa kalitik pa nikal Yosé. Kinmak at pa kinpakaloskya nikshiwam, wan kintamak ininburro'.
azd	Ashka, amo shimoyokoltitiyak wan amo shikwalantiyak ka anmehwante moselte kampa annishnamakak, kampa Dyos nishwaltitan ta'ishpa pa yoltiyaloskya amo mikiloskya.
azd	Tamashtiliste o'as pa nikal para'ó kampa asik Yosé ninohniwan, para'ó wan moshte inintikipanolme para'ó kipiyaloya pakiliste.
azd	kwah yehwante kitakichilik mochi kina kinmili Yosé. Kwah okinmit Yakob in yawalokilme yewal tatitan Yosé pa kinwikaloskya, ni'ihyo walyol.
azd	Yok Yakob okis pa BérSheba, wan ininpilwam Isra'El kitalik nitats Yakob, wan ininpilwam wan ininsiwam, yehwante pa in yawalolme tatilanal yewal kintitaniliyaya para'ó ka kinwikaloskya.
azd	Wan ka in ome ininpilwam Yosé yewal okintakatilti pa Egipto. Moshte yehwante ininpilwam wan nikolinchim Yakob katkaloya 70 masewalme.
azd	―Notats wan nonohniwan walkisak pa tal Kanán wan asik pa in tal Goshen ka ininyolikilme, sek tanichikolme wehwe ka chibo', borrego' wan baka' ka mochi niyashka.
azd	Ashka mopilwam yeske inik tikintakatilti takwitap wan kampa yeske ninohniwan, Eprayím wan Manashé kipiyaske takawaliste pa in tal.
azd	Kiwikak pa Kanán wan kitapachok pa in koyonke kweba yewal katka pa in kwahmil Makpela, amo wEhka Mamré, in koyonke kweba yewal katka niyashka Eprón in heteteko yewal AbRaham mokowil, ompa kinekiya
azd	Anmehwante tamatiloya kampa nishchiwililoya ten amokwal, ma yok Dyos okichi in amokwal pa yeskya se kwal pa kichiwaskya yewal ashka ten tikitatikat: Kampa mokishtililoskya yoliliste myak masewalme.
azd	Walaloya pa kishki tal Yudaya pa kikakiloskya, wan niyok pa in Wepweblo Yerushalém; kinkwatekiyaya Yuhanes pa in atenko itok Yordán, kinpakaloya ininta'ihtakoliste ka Dyos.
azd	Onehnem amo wEhka okit Yakobo, wan ninohni Yuhanes, yehwante ininpilwam SebadYah, ka oksek katkaloya yehwante pa in barkit tatsomtikatkaloya kaha katkaya tsayanki ininmataraya ka ta'asiloya.
azd	―Ten yewal in? Se tamashtiliste yankwik kichi kina se wetatakewaliste! Yewal kintake yehyekatim kahkatsak, wan kineltokal!
azd	Tahtanesti, kwah ayamo'ok tanesiyaya kwal, omokets Yehshwa okis pa in Wepweblo, oy kaha amo'ak katka, ompa Dyos kitahtaniyaya.
azd	Se tonat mosaptikatkaloya nimoneshtililme Yuhanes yewal takwateki wan nimoneshtililme in parisheyo', sek takam walak kaha Yehshwa, kitahtanilik in, kilik:
azd	’Hanwel amo mochika kalaki pa nikal se takat yewal kipi miyak chikawaliste pa kita'ishtikili ten kipi, hanwel monek pa kwal ki'ilpi in takat; wan kimani kwal ki'ilpi, wan yok kalaki pa
azd	Sek takam kat kina in tatokal yewal wetsik pa ot: kikakil nitahtolmeDyos, kwakin wal Satán kinkishtili in takam nitahtolmeDyos yewal kipiyaloya pa ininyolme yehwante.
azd	―Se niTaketsal nitahtolDyos kimawishtilil masewalme, ma yok amo kimawishtilil yehwante pa nital, wan ika niparyente wan ninohniwan pa icha.
azd	Niyok kinkishtililoya yehwante myak niyehyekatim tawalilom, niyok myak kokoshkim kinshawililoya aseyte wan kinpahtiloya.
azd	Amo ankichiptikat kwal kampa Moshé kito: “Shikintasot motats wan monantsi,” “Niyok kito ak kihwehwekalti nitats wan ninantsi, ma mik.”
azd	In siwat otakat pa SiroPoynikya wan tahtowaya gereka. Kimashtiyaya Yehshwa pa kikishtiliskya niyehyekat tawalilot siwatPiltonte.
azd	Kwakin Yehshwa okiwik, kaha amo katkaloya masewalme in takat yewal amo takakiya, okikalakti Yehshwa inindedo' pa moshte omente ininnakaswam in takat, kishashawil nichihchal pa nilengua in takat.
azd	Panotiyak Yehshwa wan nimoneshtililme oyak pa inik ranchito' pa Kaysareya Pilipos. Wan pa ot okintahtanil nimoneshtililme:
azd	Kinmili ka tahtolme yewal kimatiloya ten kinek kitoskya. Kwakin Petros okiwik isel oki'ahwa pa amoyok kitotiyas kampa yewal mikiskya.
azd	―Inik niyehyekatim tawalilom ka amoten mokishtili hanwel monek pa kitahtaniske Dyos wan mosawaske pa yok kinkishtiliske.
azd	Ta momahwa mishchiwili ta'ihtakoliste, kwakin shihkoton; kwal katka pa yoliliste ka se momahwa, wan amo shikalak ka ome momahwam wan yewal tiyas kaha amoSewiTeshoshte,
azd	pa in yoliliste kipiyas tashtawaliste 100 pa sesen, in kalme, ninohniwanTakam, ninohniwanSiwam, ninantsitsi, ininpilwam, ininkwahmilme, kwah kitohtokaske kikokoliske. Pa inik tonatim yewal walal
azd	Ma yok yehwante tikipanolme mo'ilik sek ka oksek: “Ina yewal yes niyashka; shiwalak ma tihmiktik wan in niyashka timokawiliske.”
azd	Wan ta se kitasot Dyos ka mochi niyoliliste, wan ka mochi nita'ilnamikiliste, wan ka mochi tamatiliste, wan ka mochi nichikawaliste, wan shiktasot monihni kina mosel timotasot, amoyok monotsal in
azd	―Melak annimichilis, in siwat nitaka mihki amoten kipiyaya otemak miyak amoyok kina inik oksek ma amoyok miyak temakak in oksek kitemakaloya Dyos;
azd	Kiwikak Yehshwa ni'ishpa TotatsWe; wan monichikok moshte TotatsimWehwe, Abwelolme Wehwetsim wan Tamashtinilme NitanawatilMoshé.
azd	Wan in gayo tsatsi ohpa. Kwakin kiwalilnamik Petros kina kili Yehshwa: “Kwah ayamo'ok tsatsi ohpa gayo, wan tewal tikitos pa yeshpa amo tinishishmat.” Kwah ki'ilnamikiyaya walchokaya.
azd	Kwakin motaloti se, okipaltil ka nihugoUba chichik, ka se pochinki okital pa se otat kitehkolti kimak pa koniskya, kitowaya:
azd	Pilatos motapololti kwah kimat, kampa Yehshwa miki, wan tatake okinotsak pa walaskya in wetatakewan gwacho' yewal o'as ka Pilatos okitahtanil ta melak omik Yehshwa.
azd	yok kina kimatiloya kichiwaloya ika totatsim, pa in tonat kichiwak, ak itonal, katka pa kalakiskya pa nityopWe in TATS pa tapopochoskya.
azd	kampa mochantiyaya se siwatYankwik itoka Marya. Ayamo motekaya ka se takat, kampa tatahtanil katka pa monamiktiskya inak se takat itoka Yosé, nikolinche katka weRey Dawid.
azd	Nitats otahtan se tabla pa takwihkwiloskya, wan kikwihkwilo: “Ni'itokaliste yewal Yuhanes.” Wan moshte mokawak tachistiyak.
azd	Yok ki'ishmatiske ka in taneshtiliste, in piltonte lyarotiya ka shashal, wan wistotiya pa se kano kaha kintamakal yolikilme.
azd	―Anmehwante masewalme amo taneltokal pa Dyos kat kina ininpilwam kowan! Ak anmichili anmehwante kampa kwal mokishtiliske ka in takokoliste hyero yewal amo wehkawas?
azd	ma yok Dyos amo okititan EliYah pa amo'ak ka yehwante mihmihki inintaka, hanwel se siwat mihki nitaka, yewal mochantiyaya pa tal Sarepta, amo wEhka katkaya in Wepweblo Tsidón.
azd	―Amo'ak kiteki se nawa yankwik pa kitsomilis se nawa shashal. Ta yok okichi, hanwel ki'ihtakos nawa yankwik; han in tatsomal amokwal mokawas pa nawa shashal.
azd	Kwakin Yehshwa waltem pa in tepet inak yehwante wan omoka pa se ishtawak, inak nimoneshtililme; wan ka se we tanichikol ka masewalme pa tal Yudaya, Yerushalém wan in tal Tiros wan in tal Tsidón pa
azd	’Kampa ta anmehwante ankintasotal hanwel yehwante anmishtasotal, ten kwal okichiwak? Niyok in ta'ihtakolme tatasotal hanwel iselte yehwante kintasotaske.
azd	Yehshwa oy inak yehwante. Kwah katkaloya amo wEhka pa in kal, kimani in wetatakewan okintitan sek ininihniwan pa kililoskya Yehshwa:
azd	Kwakin, ten yewal anmehwante oyak ankitak? Se niTaketsal nitahtolDyos? Kampa newal amnimichilis haha, wan yewal kwal amoyok kina oksek niTaketsal nitahtolDyos.
azd	Kwakin owal NitakaTakpakIlwikak, yewal takwa wan takoni, wan anmehwante ankitol yewal takat we takwa wan se tawanke, ninihni yehwante tahtanil miyak tapishkalisteTomi wan in ta'ihtakolme.
azd	Kampa nimichili, yewal mochi nikatsawiliste kat ta'ihnililme kampa tatatsot miyak; aki amo we ki'ihnilik, amo miyak tatatsot.
azd	―Anmehwante ma anmishmashtitik kina reynaro Dyos; oksek kinmashti ka tapowaliste, wan ta kitatikat amo ankitaske, wan ta takaktikat amo ankimatiske kikakiske.
azd	In masewalme okisak pa kitaloskya ten opan. Kimani asik kaha katka Yehshwa, kitak in takat yewal kipiyaya niyehyekatim tawalilom, yowatikatka pa ni'ishiwam Yehshwa, tatakemiltil katka wan kwal
azd	Ta anmehwante, amokwal momatil, kimatil temakal ten kwal ka anmopilwam, kishki aso amo temak in Tats takpakIlwikak yewal kimakas in EspirituSanto akyehwante tahtanil!
azd	’Kwah se takat ka miyak chikawaliste wan kipi mochiten ka momiktis wan kikwitawi nikal, amokwal kita'ishtikiliske in ten ompa ki'ahkoktik.
azd	’Kina anmishyas anmehwante, Tamashtinilme NitanawatilMoshé wan inik parisheyo', ka ome ininshayak!, kat anmehwante kina kaha kintapachol amo nesil, wan in yehwante panol ikpak amo kimatil.
azd	Kina Yehshwa kinmiliyaya mochi in, in Tamashtinilme NitanawatilMoshé wan in parisheyo' mokwalantik, wan okipewaltik ka myak tahtaniliste pa yok tahtoskya ka myak tachiwaliste,
azd	Kwal se kwal kinyas in tikipanolme yehwante in nikaltats kinasis kampa kichishtiyaske pa walmokwepas; melak annimichilis kampa kitalis nishashalme pa kichiwas pa motaliske kaha takwal wan yewal isel
azd	Nitats momiktis inak nikon, wan nikon yes ka se ta'ilnamikiliste ika nitats; wan ninantsi yes ka se ta'ilnamikiliste ika nikonSiwat, wan nikonSiwat yes ka se ta'ilnamikiliste ika ninantsi; wan
azd	―Ome ininshayak kipiyal, amo ankitomal aki han ka anmehwante anmotoro pa kano wan anmoburro pa in tonatmosewilyudiyo, pa anki'ahmakaske?
azd	In nes kina ka motaposhawalti kampa se siwat konan wan ki'ahkoki pa yey tamachiwiliste ka arina, pa kichiwas ma moposhawalti mochi in teshte.
azd	Kwakin yes chokaliste wan kakistiske tankochowam, kimani kitaske AbRaham, Itsak, Yakob inak in Taketsalme nitahtolmeDyos kat pa nireynarolisteDyos, wan anmehwante anyeske kiyawak.
azd	Wan ashka, shikit, mokal mokawas isel; wan nimichilis kampa ashka amo nichitaske pa kimani asis in tonat kampa anmehwante ankitoske: “Ma kimashtik in yewal wal ka ni'itokaliste in TATS.”
azd	Kimani Yehshwa okit yewal in tanotsalme kaha takwal kinonanaloya motaliloya ta'ishpa pa in siya', kintakichili se tapowaliste:
azd	Annimichilis yok niyok yes pa in takpakIlwikak, yes miyak pakiliste pa se takatsawaltil yewal kichi ten kwal pa kineshtis kampa kikweptik nita'ilnamikiliste wan kineshtitik kampa kikweptik niyol ka
azd	Dyos ka nitachiwaliste kwahkwal, amoyok yeske nahyehwante 99 yehwante kampa kat ta'ihnililme ininta'ihtakoliste wan amo monekil pa kikwepaske ininta'ilnamikiliste wan kineshtiske kampa kikweptikat
azd	Kwakin oy kitem tikipanoliste ka se in mochantilme pa in mochital, akyewal okitake pa yaskya pa nitashosholtik pa kinkwitawiliskya nipitsom.
azd	In takat okinots nitikipanol wetatakewan wan kili: “Ten yewal in kitol ka tewal? Shinishchiwil se amat ika mochi kishki nitapi, kampa yahmo tiyes notikipanol wetatakewan pa nokal.”
azd	’Amo'ak kwal kintikipanoli ome nikalmetatsim; kampa se amo kitasotas wan okse kitasotas, wan in se kineltokas wan in okse amo kineltokas. Yok anmehwante amokwal ankitikipanoliske Dyos wan tomi.
azd	Wan katka se yewal amoten kipiyaya yewal itoka Lásaros, kipiyaya sawat pitsintikatka pa nikwerpo yowatiya pa nitatapoli kaha kalakiyaya yewal kipiyaya miyak tomi.
azd	Ma yok AbRaham kili: “Ta ayamo kikakil Moshé wan in Taketsalme nitahtolmeDyos, niyok amo taneltokaloskya, ta se omokets yewal omik wan yoliskya.”
azd	In masewalme takwaloya wan takoniloya, wan monamiktiloya wan temakaloya ininpilwaSiwam pa monamiktiloskya, o'as in tonat kampa No'á okalak pa arka kwakin owal tapakyawiliste wan kinshitin moshte.
azd	In masewalme kiwikililoya piltontim Yehshwa, kampa yewal kintaliliskya nimahwam; kimani nimonestililme okitak in, kinahwaloya.
azd	pates amo otiktal notomi kaha ki'ahkokil moshte tomi, yok pa kimani niwalmokwepaskya niktenamikiskya yewal momiyaptiskya notomi?”
azd	’Kwakin in tats nikwahmilUba kito: “Ten nikchiwas? Niktitanes nokon yewal niktatsot miyak hanwel kimani kitaske, kimawishtiliske.”
azd	Anmehwante anyeske tatemakalme ka anmotahwan, anmonohniwan, anmoparyente wan anmonihni. Sek ka anmehwante anmishmiktiske,
azd	In masewalme ishpoyawaske ka tamaptiliste kwah tamatiske ten kipanos in pa mochi kishki tal; kampa ininpoderoliste in takpakIlwikak yeske tatsehtselolme.
azd	Ma yok anmehwante shitachishtiyak hanse, shiktahtoltitiyak Dyos pa mochi tonatim pa yok kwal mokishtiliske ka in mochiten panoske, wan pa moneshtiske ni'ishpa NitakaTakpakIlwikak.
azd	O'as in tonat kwah kikwal yudiyo' in pan yewal amo kipi taposhawaliste, kimani moteshmonek pa yes tamiktili in borrego pa in mitotiliste itok Paskwa.
azd	Kwah Yehshwa tahtotikatkaya, asiloya myak masewalme. In ta'ishpa yewal yawiya Yudas, yewal katka se ka 12, wan mo'ashilti ka Yehshwa pa kitenamikiskya.
azd	Hanse tonatim nikatkaya ka anmehwante pa in tyopWe, wan amo annishkitskik; in onka ora ka anmehwante, in ni'ora Satán ka nichikawaliste kaha tatikomat.
azd	Herodes kwal tamat kwah okit Yehshwa, kampa kinekiya kitaskya pa miyak tonatim; kampa takakiya myak nitaketsaliste yewal, wan kichiyaya pa kichiwaskya se taneshtiliste.
azd	okimaka akyewal tahtaniloya, yewal katka tatsakwal kampa omo'onan kampa omomikti pa Wepweblo wan otamikti, wan otemak Yehshwa kina yehwante kinekiloya masewalme.
azd	in monek yewal in NitakaTakpakIlwikak yes tatemakal pa nimahwam in takam ta'ihtakolme, wan yes pa ta'ilpil pa kruskwawit, ma yok pa in yey tonatim walyolis oksep.
azd	kina amo okitak nimihki, owalak tichilik kampa tachiyaloya kina tatimiktiyaloskya yewal sek nitanawatilanhelme kinmilik yewal yoltik.
azd	Pa kimani asiskya in tonat yewal okital, Dyos kinnichikos pa kishki tatakewaliste ika Kristo pa mochiten, yok kina ten kat pa in ilwikak, wan in yewal ten kat pa tal.
azd	In okichi pa kineshtis pa inik shiwim yewal walal, in tamashtiliste amo kipi tamachiwaliste ka nitasotalisteWe wan nita'ihniliste yewal kipi ka tehwante in Kristo Yehshwa.
azd	Kristo owal wan kinmili tamashtilisteKwal ka sewiliste pa moshte anmehwante ankatkaloya wehkA ka Dyos, yok kina yehwante katkaloya inak Dyos.
azd	kampa Dyos amo okinmashtil inik yehwante yoliloya ta'ishpa kwah ayamo tikatkaloya in ten kitatitikatkaya, ma yok ashka Dyos okinmashti ka inik yehwante nita'onanalme in tatitanilme wan niTaketsalme
azd	Onka se han kwerpo wan se han Espiritu, wan onka se han tachiwaliste yewal pa tikchiyal yewal Dyos otishtenewil kimani otishnots.
azd	yok yewal, pa kimani timo'asiltiske moshte pa in se taneltokaliste wan nitamatiliste nikon in Dyos, pa tiyeloskya kina se takat kwal, hanwel pa timo'italoskya kina Kristo.
azd	Yok niyok monek pa takam tasiyawatilme pa kinnekiske ininsiwam yok kina kinnekil iselte ininkwerpo. Inik aki kintasotal ininsiwam yok motasotal iselte.
azd	Shiyek hanse melahka! Ashka shimo'ilpik ka in takwehtiliste in melawak han nitaketsal Dyos, wan hanse shikchiptiyak melawak kwal, yok in yewal kina ta anmotsakwilitiyaloskya ka in fyerro yewal kiwik
