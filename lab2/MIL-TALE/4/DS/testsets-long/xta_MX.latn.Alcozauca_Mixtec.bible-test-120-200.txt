xta	Ta ya ikan ku censo ya nuú ndi̱kuita, ndi̱kaya kivi naꞌa ya kundaa ini na ndisaa naꞌa íyo. Yayóꞌó i̱kan na kivi xa̱ꞌnda chiñu taCirenio nuu nañuu yañúꞌu estado Siria.
xta	Ñaa ke̱e nda xínu nda kuaꞌan nda. Saa ndi̱xaa nda ñuu Belén ta ndi̱taꞌan nda yáMaría xiꞌin taJosé ndóo na xiꞌin raloꞌo ka̱ku, ndíkaa ra nuu ñúꞌu ñaꞌa xíxi kiti.
xta	Ikan ku ñuu nuu xa̱ꞌnu taloꞌo Jesús. Ndiꞌi kivi tin kuiya ndu̱u ndee ka ra xa̱ꞌnu ra. Ta vaꞌa ka vi xini ra, ndichi ku chi xini ra, saachi íyo yavaꞌa Ndioxi xiꞌin ra.
xta	―Kuaketa kuáꞌan, saachi tuꞌun Ndioxi káchi ya saa: “Indaa kulu Ndioxi kasa kaꞌnu yo, ta käsa kaꞌnu yo inka naꞌa”, káchi tuꞌun ra ―káchi Jesús xiꞌin ri.
xta	Saa ta̱xi na tutu ndaꞌa ra. Yata̱a taIsaías tandi̱kaꞌan ndoso tuꞌun Ndioxi xinaꞌa. Ñaa ndi̱ndika ra ya. Tá ndi̱ndika ra ya ta ndi̱taꞌan ra nuu káꞌan ya:
xta	Ndikaꞌán ini ndo cuento ya káꞌan xaꞌa taElías, tandi̱kaꞌan ndoso tuꞌun Ndioxi xinaꞌa. Tá ndi̱xika taElías ñuu ivi yóꞌó xinaꞌa ta köo ndi̱sikuun Ndioxi savi; uni kuiya sava
xta	―¿Ndá ndee kua kúu mii rayóꞌó yakan vaꞌa kándixa kiti nǎꞌa tuꞌun káꞌan ra? Kúu mii ra ichi xáꞌnda chiñu ra nuu tachi nduvaꞌa ta nduxa kándixa ñaꞌa ya ―káchi na.
xta	Tasaa ta̱va nda tunbarco nda nuu ichi yuꞌu tikuii, ikan ki̱ꞌin nda nu si̱ndikoo nda, si̱ndikoo ndiꞌi nda ndaꞌa chiñu nda. Ñaa ndi̱kiꞌin nda kuaꞌan nda xiꞌin Jesús.
xta	Tasaa ku̱ndaa ini Jesús ya kándixa ñaꞌa nda kuchiñu ra sindaꞌa ñaꞌa ra. Ñaa ndi̱kaꞌan ra xiꞌin rakánduꞌu nuu xito ikan, káchi ra saa:
xta	Saa ku̱u ndi̱yaꞌa sava kivi ta xa̱kin ra viko veꞌe ra xaꞌa ya kúsini ra xi̱ni taꞌan ra xiꞌin Jesús. Tasaa ka̱na ndiꞌi ra naꞌa na xíni taꞌan xiꞌin ra, nandíkaya xuꞌun nuu
xta	Ta nda iin naꞌa naxíꞌi ráyata köo kúni na koꞌo na nduta xaa, saachi káchi na saa: “Vaꞌa ka ráyata va, nuu ráxaa”, káchi na ―káchi Jesús.
xta	Ta ndiꞌi nakúꞌvi, ku̱ni na tiin ndaa ñaꞌa na, saachi kúu mii ra ndee Ndioxi ya sinduvaꞌa ra na, saa ndu̱vaꞌa ndiꞌi na i̱kan ra.
xta	Ñaa xi̱ni Tata yo Jesús kuaꞌan na sinduxin na seꞌe yá. Tasaa ndi̱taꞌvi ku chi ini ra xi̱ni ra yá. Ñaa ndi̱kaꞌan ra xiꞌin yá:
xta	Tá íin navali ikan, saa íin na ndóo tiempo vitin, chi ki̱xi taJuan, tasíkuchi naꞌa, ta ni köo ndi̱xixi vaꞌa ra ni köo ndi̱xiꞌi ra vinu, ta káꞌan ndo xaꞌa ra tachi nduvaꞌa kúu
xta	Sindiꞌi ñaa ke̱e Jesús kuaꞌan ra iin iin ñuu naꞌnu tin iin iin ñuu vali, kuaꞌan ra ndítuꞌun ra xiꞌin na ivi ndá kuꞌva xáꞌnda chiñu Ndioxi. Ta kuaꞌan uxi uvi saa nda xiꞌin
xta	―Ndioxi táxi ra kundaa ini ndo yaséꞌe ndá kuꞌva xáꞌnda chiñu ra. Ta sava na kuiti xíni soꞌo na cuento yóꞌó, ta ni köo kúndaa ini na unkua kúni kachi ya. Tasaa kíxaá nduvi na
xta	yata̱a iin randi̱kaꞌan ndoso tuꞌun Ndioxi, káchi ra saa: “Xíto na tin xíni soꞌo na ta ni köo xíin na kundaa ini na”, káchi ra xaꞌa na ―káchi Jesús xiꞌin nda.
xta	Iin kivi ki̱xaa siꞌí Jesús xiꞌin ndañani ndaꞌvi ra ndúku ñaꞌa na, ta ni küvi tindaa na nuu íin ra, saachi chútu ndaa naꞌa.
xta	Saa xi̱ni nandáa kini ikan unkua ndo̱ꞌo ri, tañaa ke̱e na xínu na kuaꞌan na ndituꞌun na xiꞌin nañuu yaxi̱ni na, tañaa ndi̱xita ndiꞌi tuꞌun xaꞌa ya i̱kan Jesús, ku̱ndaa ini
xta	Tañu nakuaꞌan xiꞌin ra ikan, kuaꞌan iin yáñaꞌa, ndee ku chi ndóꞌo yá xa ndi̱xinu uxi uvi kuiya xíta ni̱í yá, ta xakuaꞌa ka vi ichi ndi̱xaꞌan yá nuu nandotor, ta nda iin na
xta	Saa ke̱e Jesús ndi̱xaa ra veꞌe taJairo, ta köo ndi̱taxi ra kiꞌvi ndiꞌi naꞌa xiꞌin ra cuarto nuu kánduꞌu yáloꞌo ikan. Ndisaa siꞌí yá tin iva yá xiꞌin taPedro, xiꞌin inka
xta	Tá ndá ñuu ndi̱xaa ndo köo xíin na ndikiꞌin vaꞌa na ndóꞌo̱, ta köo ndo ñuu na, kama kee ndo, ta ndiyakun ndo yaá xaꞌa ndo, ya ná kundaa ini na ku̱ndasi na tuꞌun Ndioxi
xta	Ta raPedro xiꞌin ndataꞌan ra ndixa loꞌo kúni kusun nda ndóo nda, ta köo ndi̱kixi nda, yakan vaꞌa xi̱ni nda yéꞌe ndaa yayéꞌe Ndioxi nuu ndi̱tuvi raMoisés xiꞌin raElías káꞌan
xta	’Kuáꞌan ndo vitin kasa chiñu ndo xaꞌa Ndioxi. Ta ndóꞌo̱ tá kuaꞌan kiti levo vali maꞌñu kiti ndivaꞌi saa kuꞌun ndo, chi i̱yo ni kuꞌun ndo; tiꞌvi i ndóꞌo̱ kuꞌun ndo
xta	Saa ku̱u ta ndi̱yaꞌa tu iin rake̱e chi estado Samaria, ndi̱yaꞌa ra nuu índuꞌu rati̱kueꞌe yóꞌó. Tá xi̱ni ñaꞌa ra ta ku̱ndaꞌvi ini ra xi̱ni ñaꞌa ra.
xta	―Iin ndóꞌo̱ tatu íyo iin migo ndo ná kachi yo, tasaa ná kee ndo kuꞌun ndo veꞌe ra sava ñúu ta kaꞌan ndo xiꞌin ra: “Migo, taxi too loꞌo uni xita ndaꞌa i
xta	―Tá íyo iin ñuu nuu íyo na kuachi xiꞌin taꞌan mii na ta küchiñu na koo vaꞌa na, sindiꞌi taꞌan mii na. Saa tu na íyo iin veꞌe nuu káni taꞌan xiꞌin taꞌan mii va na, köo
xta	Ta Ndioxi xa xíni vaꞌa va ra unkua íkan ndo tiempo vitin. Xinaꞌa vi ndi̱kaꞌan ra xaꞌa ndo káchi ra saa: “Tiꞌvi i naꞌa kuꞌun na kaꞌan ndoso na tuꞌun i xiꞌin naIsrael. Tiꞌvi
xta	i inka naꞌa naxíka chiñu nuu i kuꞌun na ndituꞌun na xiꞌin naIsrael, ta naIsrael küꞌvi ini na kuni ñaꞌa na. Natiꞌvi i kuꞌun ta ndoꞌo ni na ikan naIsrael, kaꞌni na sava na”,
xta	Tatu köo kúchiñu ndo ikan ndo iin chiñu loꞌo ni taꞌan yayóꞌó, ta ¿ndachu ndíꞌi ni ini ndo xaꞌa ndá ka ñaꞌa yaxíniñuꞌu ndo?
xta	Ta íyo iin yáñaꞌa kúꞌvi. Xa ndi̱xinu xaꞌun uni kuiya kúu mii yá tachi nduvaꞌa. Ta ki̱xaa toso ñaꞌa ya, ndu̱toso yá, ni köo kúvi ka ndundaku sata yá.
xta	―¿Ta ndóꞌo̱, an ndixa kua köo xáchiñu ndo kivi ndíkundee yo? Tatu iin kiti sana ndo an burru sana ndo ná ndikava ini iin pila ta, ¿an täva ndo ri ini ya? ―káchi ra xiꞌin nda.
xta	Kaꞌan na xaꞌa ndo káchi na saa: “Rayóꞌó ki̱xaá ra síkuaꞌa ra veꞌe ra, ta köo ndi̱kuchiñu ra sixinu ra ya”, kachi na xaꞌa ndo, káchi cuento yóꞌó ―káchi Jesús xiꞌin
xta	Yandaa kua saa ikan ndo. Tá nda̱niꞌi ndo ri ta kusini ni ndo xiꞌin ri, kiꞌin ndo ri chinuu ndo nuu soko ndo ndiko koo ndo.
xta	Vaꞌa ka ná ndiko koo i nuꞌu i veꞌe tata i, ta kaꞌan i xiꞌin ra: Tata, xakaꞌnu ini un xaꞌa i. Ndi̱yaꞌa i nuu Ndioxi tin nuu yóꞌo̱.
xta	―Soꞌva ndo̱ꞌo iin randíso chiñu xiꞌin ñaꞌa patrón ra, rakuika. Ndi̱xaꞌan na ndi̱tuꞌun na xaꞌa ra xiꞌin patrón ra ya sísiki ndikuu ra xuꞌun patrón ra.
xta	Nda ni kúni yo, küvi xaa ra chindee ra yóꞌó, chi küvi yaꞌa ra taꞌvi kaꞌnu yóꞌó. Yakan kua ni na íyo choꞌo küvi xaa chaan, ta ni na íyo chaan küvi kixi choꞌo”, káchi
xta	Ndi̱ko koo ra xa̱a ra si̱kusiti ra nuu Jesús. Nda nuu ñuꞌú ndi̱kuita ndee ra táxi ra tixaꞌvi ndaꞌa Jesús. Ta ni süvi raIsrael ku ra, raSamaria ku ra.
xta	Sindiꞌi ki̱xaá Jesús ndítuꞌun ra xiꞌin ndaxíka xiꞌin ra; ndítuꞌun ra iin cuento xaꞌa iin yándaꞌví ya ndíkani ra nuu nda ya ná ndïko ini nda ndiꞌi saa kivi ná kaꞌan nda
xta	Ikan xanduvaꞌa ni na xiꞌin i, ndixiko na yeꞌe nuu na inka ñuu, naköo kúu Israel, ta kuaku ndaa ni na ikan yeꞌe, kaꞌan ndikuu na xaꞌa i, koꞌni ndaa na sii nuu i.
xta	Saa ndi̱kundaka nda ri kuaꞌan xiꞌin nda nuu Jesús. Ndi̱xaa nda ki̱ꞌin nda chilo nda to̱so nda sata ri, ñaa si̱ndaa nda Jesús sata ri.
xta	Nda ni yata̱a raMoisés xinaꞌa ta teꞌe ni káꞌan ya. Ya ikan sínaꞌa ya mii yo xaꞌa nandii ya ndítaku na, chi yata̱a raMoisés tá ndi̱kaꞌan Ndioxi xiꞌin ra nuu xi̱ni ra xíxi itun
xta	Tá ti̱ndaa kivi ikan, ta ndiꞌi nandóo ñuu Jerusalén yóꞌó vaꞌa ka ná kee ndiꞌi na; ta nandóo iku ná ndïko koo ka na ñuu na. Saa ndiꞌi nandóo inka ñuu estado Judea, vaꞌa ka
xta	34-35 ’Yakan kuenda ni koo ndo, kundatun ndo yeꞌe ndiko koo i ñuu ivi yóꞌó. Koto ndo kixaá ndo koꞌo ndo tin kixaá ndo kundiꞌi ini ndo xaꞌa ñaꞌa ya íyo ñuu ivi yóꞌó, chi tá
xta	íkan iin trampa iin kúu soꞌva ndási ya. Tá íkan trampa, saa kuu kivi ná kixi i, iin kuu soꞌva ndiko koo i. Kivi ná ndiko i ta iin kuu soꞌva kundaa ini ndiꞌi nañuu ivi yóꞌó.
xta	―Nduta vinu yóꞌó ku rá sínaꞌa ndóꞌo̱ ya nda̱niꞌi Ndioxi iin acta xaa xiꞌin ndóꞌo̱ nuu ivi yóꞌó, chi nii i ku rá kuita xaꞌa kuachi ndo.
xta	―Yóꞌo̱, Simón Pedro, kuni soꞌo vaꞌa un yakáꞌan i xiꞌin un, chi kiti Satanás ti ínuu nuu ndiꞌi tachi nduvaꞌa, ndu̱ku ri ichi nuu Ndioxi ya koto ndoso ri ndiꞌi ndo. Tá íkan
xta	Ñaa tá xi̱ni raHerodes Jesús, ta ku̱sini ka vi ra, saachi xa yachi vi ku̱ni ni ra kuni ñaꞌa ra, xaꞌa ya kuaꞌa ni yaxi̱ni soꞌo ra xaꞌa Jesús. Ta kúni ra ná ikan Jesús yatúꞌún
xta	Ñaa tá ndi̱xaa nda iin iku náni Leke Xini, ta ikan ti̱kaa nda Jesús ndaꞌa itun cruzin xiꞌin uvi saa ndakuaꞌan xiꞌin ra. Iin ra chi̱nuu nda ndaꞌa cruzin ñaꞌñu kuaꞌa ra, ta inka
xta	Ñaa ndi̱kiꞌin ra ikin kuñu Jesús, xa̱vii ra xiꞌin ya, su̱vi ra ya xiꞌin iin toto vaꞌa. Saa ndi̱xaꞌan ra chi̱kaa ra ya tixin kava nuu xa̱vii ra kuniñuꞌu mii ra, ta nda iin naꞌa
xta	Sundi ndandi̱xika xiꞌin Jesús ta köo ndi̱xiin nda kandixa nda yandi̱kaꞌan ná xiꞌin nda. Yasi̱tuvi va kua nuu ná káꞌan nda, yakan köo ndi̱xiin nda kandixa ñaꞌa nda.
xta	Ta ndeꞌe káꞌán, ravaxi chindee ndeꞌe saña nde ndaꞌa na Roma ku ra káꞌán nde. Ta vitin xa ndi̱xinu uni kivi va kua ku̱u saa.
xta	―Ndiꞌi yando̱ꞌo i, tá íyo ndiꞌi yandi̱kaꞌan i xiꞌin ndo yachi saa ndi̱xiyo ya. Saachi ndi̱kaꞌan i xiꞌin ndo: Nduxa sixinu ndiꞌi i yata̱a raMoisés tin yata̱a ndandi̱kaꞌan
xta	Tixin ra ikan kua si̱kuaꞌa Ndioxi ndiꞌi ña̱ꞌa. Nda iin ya köo ndi̱kan mií Ndioxi, sundi ndiꞌi ni kúu ya íyo ta tixin Seꞌe ra si̱kuaꞌa ndiꞌi ra ya.
xta	―Tatu saa, ta ¿unku yóꞌo̱?, saachi ndeꞌe ta xíniñuꞌu nde kundaa ini nde, tasaa ndituꞌun nde xiꞌin na ti̱ꞌvi ndeꞌe vaxi nde. ¿Unkua káchi un xaꞌa un? ―káchi nda xiꞌin ra.
xta	Ta yeꞌe tá täꞌan kundaa ini i unku ra, ta ndi̱kaꞌan Ndioxi xiꞌin i, chi mií ra ndi̱kaxin yeꞌe sikuchi i naꞌa xiꞌin tikuii, ta ndi̱kaꞌan ra xiꞌin i káchi ra saa: “Tá xi̱ni
xta	Tasaa ndi̱kundaka ra Andrés ñani ra ta Simón kuaꞌan xiꞌin ra nuu Jesús. Tá ndi̱xaa ra, ta ndi̱koto vaꞌa Jesús nuu ra Simón tasaa ndi̱kaꞌan ra xiꞌin ra, káchi ra saa:
xta	―Tata maestro, xíni i Ndioxi kú ra ti̱ꞌvi yóꞌo̱ vaxi un sinaꞌa un ndeꞌe ñuu ivi yóꞌó, saachi nda iin naꞌa ta küchiñu na ikan na taꞌan ya íkan un tatu köo Ndioxi xiꞌin na
xta	Tá i̱kan ra Moisés xinaꞌa iku yuyu, si̱kuaꞌa ra iin koó ti ndi̱kaꞌan Ndioxi xiꞌin ra, tá ndá na tíin kiti koó, ta ná ndikoto ndaa na ri si̱kuaꞌa ra Moisés ta nduvaꞌa na,
xta	ka̱chi Ndioxi. Tá ndi̱xiyo koó kiti si̱kuaꞌa ra Moisés xi̱nuu sukun ri, saa koo Taa ra ke̱e nuu Ndioxi chinuu sukun na ra ndaꞌa cruzin,
xta	Saa ku̱u ta ndi̱xaa ra estado Samaria, ñuu nuu ndi̱xaa ra ikan kua náni Sicar, yati nuu íin ñuꞌú ya si̱niꞌi ra Jacob nuu ra José seꞌe ra xinaꞌa kua.
xta	Chi tá íyo naꞌa na chi̱ꞌi saa íyo naꞌa na xiꞌna ndi̱kaꞌan tuꞌun Ndioxi xiꞌin naꞌa. Ta ndóꞌo̱ tá íyo naꞌa na xa síkee saa íyo ndo. Ta tíꞌvi i ndóꞌo̱ kuꞌun ndo
xta	xachiñu ndo nuu xa̱chiñu inka na, ta ndóꞌo̱ ku ndo síkee ya nuu chi̱ꞌi na, ndóꞌo̱ ku ndo kée vaꞌa xiꞌin chiñu inka na ―káchi Jesús xiꞌin nda xíka xiꞌin ra.
xta	Tata i Ndioxi ra ti̱ꞌvi yeꞌe vaxi i ta táku ra, saa tu yeꞌe va táku i chi táku ra. Tasaa ndiꞌi naꞌa na xíxi kuñu i kutaku na ndiꞌi saa ichi chi táku i.
xta	Tá kuꞌva xíni Iva i yeꞌe saa xíni vaꞌa tu mií va i ra. Tá kuꞌva xíni vaꞌa nde ini taꞌan nde, ta kuꞌva saa xíni tu yeꞌe va levo sana i, ta íyo tuꞌva i kuvi i xaꞌa ri, chi
xta	―Uxi uvi hora kúu mií iin kivi. Ta iin na xíka nduvi ta käkiꞌi xaꞌa na nduva na, chi nduvi kua xíka na ta túvi nuu na xíka na.
xta	Saa tá xi̱ni na ndi̱xaa ndóo xiꞌin ná, ya kama ni ndi̱kundichi yá María kuaꞌan yá. Ta ndi̱kundikun ndiꞌi na kuaꞌan na sata yá, saachi va nuu ndi̱nduxin ra kuaꞌan yá kuaku yá,
xta	Tatu ná sindoo ndaꞌa yo ra, ta ikan ra ya kúni mií ra, ta kuaꞌa ni na kandixa ñaꞌá. Ta saa ìyo ni sikaku ra kuachi xiꞌin gobierno na Roma ta kixi na ikan sindiꞌi xaꞌa na veꞌe
xta	Tasaa ki̱xaa yá María kuꞌva ra Lázaro xiꞌin iin botella nuu ñúꞌu nduta tami xaꞌan, kúu rá sava litro níꞌi yá rá ki̱xaa xiꞌin yá, chi̱kaa yá xaꞌa Jesús ta náni rá ikan
xta	―Tuꞌun Ndioxi ya ta̱a na xinaꞌa, ya káꞌvi nde xaꞌa ra kúu Cristo, ta ra ikan ta ndïꞌi xaꞌa ra, sundi kutaku ra ndiꞌi saa ichi, káchi ya xaꞌa ra. Tatu ndixa kúu un Taa ra ke̱e
xta	Ta̱a ra Isaías tuꞌun yóꞌó xaꞌa Jesús, chi ra ndi̱kaꞌan ndoso tuꞌun Ndioxi xi̱naꞌa ku ra, ta xi̱naꞌa vi si̱tuvi Ndioxi nuu ra, xi̱ni ra ya ndee ni ndee kúu mií Jesús, ta
xta	―Felipe, xa naꞌá ni íyo i xiꞌin ndo ta, ¿an täꞌan kuni un ini i unku i? Naꞌa na xíni yeꞌe, ta xíni na Iva i. ¿Ta ndachu káꞌan un xiꞌin i sinaꞌa i ra nuu ndo?
xta	Ta ndiꞌi naꞌa na köo kúꞌvi ini xíni yeꞌe, ta küvi xasuvi na ya káꞌan i xiꞌin na. Chi tuꞌun ya xíni soꞌo ndo káꞌan i ta süvi tuꞌun mií i kua, tuꞌun Iva i ra ti̱ꞌvi
xta	Tá xásuvi ndo ya kúni mií ra, ta íyo ndo tá kuꞌva íin yoꞌó ndaꞌa uva, ya kúun ni kuiꞌi ndaꞌa. Tá íkan ndo saa, ta sínaꞌa ndo mií ndo ya ndaa ndóꞌo̱ ndíkun yeꞌe ku ndo,
xta	Tá ná kixi ya ta sinaꞌa teꞌe ya na ñuu ivi yóꞌó, ya kúu na naꞌa na ivi kuachi, ta saa sinaꞌa ya na ya íyo iin ichi ndaku, saa sinaꞌa ya na vaxi kivi ta xanani Ndioxi kuachi na.
xta	Ya ndaa káꞌan i xiꞌin ndo, kusuchi ni ini ndo, ta kuaku ndo, ta na ñuu ivi yóꞌó ta kusini ni na. Vani kusuchi ni ini ndo ta süvi ndiꞌi saa ichi koo ndo saa, ya kusuchi ini ndo, ta nama i
xta	Tá kuꞌva íyo mií i, köo íkan i tá kuꞌva íkan na ñuu ivi yóꞌó, tasaa tu na yóꞌó va, köo íkan na tá kuꞌva íkan na ñuu ivi yóꞌó.
xta	―¿An yeꞌe ñuu ndo Israel kuu i kua? Na ñuu mií un xiꞌin na naꞌnu nuu sutu ñuu un, na ñaa ku na ta̱xi kuachi xaꞌa un ndaꞌa i. ¿Unkua i̱kan un kua? ―káchi ra xiꞌin Jesús.
xta	Tá xi̱ni Jesús siꞌi ra ndíchi yá xiꞌin inka ra ndi̱xika xiꞌin ra, ra ku̱ꞌvi ni ini ra xi̱ni ñaꞌá ra, saa ndi̱kaꞌan ra xiꞌin siꞌi ra, káchi ra saa:
xta	Sundi iin ra tropa ikan tu̱vi ra kuxin níꞌi ra iin ñaꞌñu xiin Jesús, tá tu̱vi soꞌva ra kuxin ra ta ndikun ke̱e nii xiꞌin tikuii.
xta	Xínu uvi saa nda kuaꞌan nda, sundi inka ra ikan ku ra ndee ni ndee ka xínu kuaꞌan, ta xiꞌna ra ikan ku ra ndi̱xaa nuu ra Pedro, ndi̱xaa ra yuꞌu kava.
xta	―Simón, seꞌe ra Jonás, ¿an kúꞌvi ka ini yóꞌo̱ xíni un yeꞌe, nuu ya kúꞌvi ini nda yóꞌó xíni nda yeꞌe? ―káchi Jesús xiꞌin ra.
xta	Sindiꞌi tá ndi̱xiꞌi Jesús ta ndi̱taku ra, ndi̱kaꞌan táku ra xiꞌin nda ya ná kundaa teꞌe ini nda ya táku ra. Ta tixin uvi xiko kivi ndi̱tuvi ra nuu nda [xiꞌin inka nàꞌa,
xta	Ndiꞌi saa ichi ndíkitaꞌan ndiꞌi nda xiꞌin ñani Jesús tin siꞌí ra yáMaría xiꞌin inka ka ná ñaꞌá, ndíkitaꞌan na káꞌan na xiꞌin Ndioxi.
xta	ndikiꞌin chiñu taꞌan ya i̱kan taJudas, tandi̱xika xiꞌin nde, chi taJudas ta si̱ndoo ra chiñu yata̱xi un ndaꞌa ra ndi̱xiꞌi ra xaꞌa kuachi ra. Yakan kuaꞌan ra nuu xíniñuꞌu ra
xta	Ta kuaꞌa ni yavaꞌa íkan nda apóstol nuu naꞌa, sínaꞌa nda yatúꞌún Ndioxi nuu na. Ta ndíkanda ka vi ini na xaꞌa ya íkan nda.
xta	Saa ndi̱kanda ka vi ini na, íꞌvi ku chi na saachi ndi̱kuni vaꞌa ñaꞌá na; xíni na küvi kaka ra tá ka̱ku ra. Tasaa xíni na ra xínduꞌu ra ndákan ra yeꞌe ñuꞌu yanáni Yeꞌe Luvi.
xta	chi sava naꞌa tá ná kändixa na yakaꞌan ra ikan xiꞌin na, ta ndiꞌi xaꞌa na, küchiñu na koo na xiꞌin nañuu yo Israel", soꞌva káchi yata̱a taMoisés xinaꞌa ―káchi taPedro
xta	ta vaꞌa kundaa va ini ndo; vitin kaꞌan nde xiꞌin ndo ya ná kundaa ini ndiꞌi nañuu yo Israel yandee ni Jesucristo, rañuu Nazaret, saachi xiꞌin ndee ra ikan kua si̱ndaꞌa nde ra
xta	―Kuáꞌan ndo keꞌe veꞌe ñuꞌu, kaꞌan ndoso ndo tuꞌun vaꞌa xaꞌa Jesús xiꞌin naꞌa ya ná kundaa ini na kundikun na Jesús, tasaa kuchiñu na koo na tá kuꞌva káꞌan Ndioxi
xta	Saa ndi̱xinu ini na yandi̱kaꞌan nda xiꞌin na, ta ndi̱kaxin na taEsteban, rakándixa ni Ndioxi, ra íyo Tachi Ndioxi xiꞌin. Ñaa ndi̱kaxin na taFelipe xiꞌin taPrócoro xiꞌin taNicanor
xta	tin taTimón inka taParmenas xiꞌin taNicolás. Ta raNicolás süvi raIsrael ku ra; yachi ka̱ndixa ra Ndioxi tá kuꞌva kándixa naIsrael. Sindiꞌi ikan ki̱xaá ra kándixa ra Jesucristo. Ta
xta	―Ndóꞌo̱ tata, naxikuaꞌa, nataꞌan yo Israel, kuni soꞌo ndo ná kaꞌan i xiꞌin ndo. Tá täꞌan kuꞌun xii yo taAbraham koo ra ñuu Harán, ta ndi̱tuvi Ndioxi, rachee, rakaꞌnu, nuu
xta	―Vani köo ndi̱xiin nataꞌan yo kuni na taMoisés, ku̱ndasi na ra ndi̱kaꞌan na xiꞌin ra: "¿Unku ndi̱kaxin yóꞌo̱ ya xanani un kuachi xiꞌin nde?", káchi nda xiꞌin ra. Ni ku̱ndasi
xta	ñaꞌá na, sundi ta ikan ku randi̱kaxin Ndioxi chindee ñaꞌá ya kana koo na ñuu Egipto. Chi mii Ndioxi ku ra ta̱xi chiñu ndaꞌa ra ya kuu mii ra chiñu nuu na, kivi ndi̱tuvi ángel Ndioxi
xta	―Xinaꞌa tá xi̱ndoo xii sikua yo iku yuyu ta ndi̱xiyo veꞌe ñuꞌu na, veꞌe mantiado ndi̱xiyo ya, ta yayóꞌó kuu seña ya sínaꞌa ya íyo ra xiꞌin nañuu yo Israel. Tá káa veꞌe
xta	Sundi Tachi Ndioxi ta íyo ya xiꞌin taEsteban. Ñaa ndi̱koto ra nuu ndivi, ta xi̱ni ra yayeꞌe Ndioxi, xi̱ni ra ndíchi Jesús ñaꞌñu kuaꞌa Ndioxi.
xta	―Vaꞌa ná sindiꞌi xaꞌa Ndioxi yóꞌo̱ xiꞌin xuꞌun ya kúu mii un, chi ndíkani ini un sata un Tachi Ndioxi. Ta Ndioxi köo xíko ra Tachi ra, yasíniꞌi uun ra ku ya.
xta	―Yeꞌe ku Jesús, ra xánduvaꞌa un xiꞌin, ¿ta ndachu sítixuꞌvi un mii un? íkan un tá íkan sindiki sana kéta xaꞌa ri itun káni na ri ―káchi ra xiꞌin taSaulo.
xta	Ta vitin ki̱xaa ra xiꞌin iin tutu yasi̱kuaꞌa ndasutu naꞌnu. Ta tutu ikan kua ndíkuiin xaꞌa ra nuu sutu ndañuu yóꞌó ya ná taxi nda ichi ndaꞌa ra tiin ndiꞌi ra nandíkun yóꞌo̱
xta	Ta iin ñǔu ndi̱kitaꞌan nakándixa Jesús, naxíka xiꞌin taSaulo. Ndi̱kitaꞌan na ki̱ꞌin na ra chi̱kaa na ini iin itun tika kaꞌnu ni, ñaa ki̱ꞌin na ra si̱nuu na sata nama yuꞌu
xta	Ta kivi ikan íyo iin yákándixa Jesús ñuu Jope náni yá Tabita, ta tuꞌun griego kúni kachi ya Dorcas. Ta nina yavaꞌa íkan yá, chíndee ka vi yá nándaꞌvi.
xta	Saa ndi̱kunduꞌu taPedro ndíꞌi ka vi ini ra unkua kúni kachi yaxi̱ni ra. Ndíkani ini ra índuꞌu ra, tasaa ndi̱xaa ndati̱ꞌvi taCornelio mii ñuu Jope ikan. Saa ndi̱ndakan tuꞌun nda
xta	―Xíni mii ndo, ndeꞌe raza naIsrael ta küvi ndi̱kitaꞌan nde xiꞌin naꞌa naköo kúu Israel, ni küvi kiꞌvi nde ini veꞌe na, chi nayakua ku na nuu nde. Ta Ndioxi si̱tuvi ra nuu i
xta	Ta süvi ndiꞌi na ndi̱situvi Ndioxi ra nuu. Ndisaa nuu ndeꞌe ndandi̱kaxin Ndioxi kuu testigo, ndisaa ndeꞌe ku nde si̱tuvi ra nuu. Ta ndeꞌe ku ndexi̱xi xiꞌin Jesús tá ndi̱taku ra.
xta	Ñaa si̱kuꞌun nuu i xíto vaꞌa i ini ya unkua ñúꞌu, ta xi̱ni i ñúꞌu kiti kumi xaꞌa, xiꞌin kiti kueꞌe, xiꞌin kiti ñúu ndai tixin nuu ñuꞌú, tin kiti ndáchi.
xta	Ta Ndioxi ta̱xi ra ndee ra ndaꞌa nakáꞌan ndoso tuꞌun ra. Ta kuaꞌa ka vi naꞌa naxi̱ni soꞌo tuꞌun yandi̱kaꞌan ndoso na ikan, si̱ndoo na ichi yakándixa na, ta ndi̱kundikun na ichi
xta	Ñaa ndakua iin ndáa tuun ndalapa ikan taPedro tá ndíkaa ra veꞌe kaa, sundi nakándixa Jesús ta ndinuni loꞌo káꞌan na xaꞌa ra xiꞌin Ndioxi.
xta	Káꞌan ra saa xiꞌin ra, ta ndikun ki̱ndoo kuaa ndixa ra. Saa ki̱xaá xíka kuaa ra, ndúku ra naꞌa tiin ndaꞌa ra kuꞌun ra, chi küvi ka koto ra.
xta	Tá xi̱ni taJuan xa̱á kuaꞌan kúyati sindiꞌi ra chiñu ra, ta ndi̱kaꞌan ra, káchi ra saa: "Va yeꞌe ku ra ti̱ꞌvi Ndioxi vaxi sikaku nañuu ivi yóꞌó, káꞌán ndo, ta süvi yeꞌe
xta	ku i. Sata yeꞌe ndíkun ravaxi sikaku yoo ta ndee ni ra ikan nuu yeꞌe. Ta yeꞌe ninu̱ ni kúni i; ni iin correa loꞌo sata nduxan ra köo kúu mii i ichi ndaxin i. Ndee ni ra ikan nuu i",
xta	Chi Jesús ku raki̱xaa suvi ndiꞌi chiñu ya köo ndi̱kuchiñu na xasuvi na tixin ley yata̱a taMoisés. Xaꞌa ya ikan kua kúu mii randee ya ndikata ra kuachi yo, tatu kándixa ñaꞌá yo. Chi
xta	Tasaa ki̱xaá tuku nanaꞌnu nuu naIsrael kánaꞌa na xaꞌa taPablo xiꞌin taBernabé. Ndi̱kaꞌan na xiꞌin nachiñu tin násiꞌi ná ínuu vaꞌa ni tuꞌun, nákáñuꞌu ley Ndioxi yata̱a
xta	raMoisés. Ndi̱kaꞌan na xiꞌin ndiꞌi na ikan, si̱xinu na xini na ya ná kundasi na kuni na taPablo xiꞌin taBernabé. Ñaa ndi̱kitaꞌan ndiꞌi na ki̱xaá sítixuꞌvi na nda, ta ta̱xin
xta	Tá kuaꞌan nda, saa ndi̱xaa nda ñuu Perge ndi̱kaꞌan ndoso nda tuꞌun Ndioxi xiꞌin nañuu ikan. Sindiꞌi ikan ta ke̱e nda kuaꞌan nda ñuu Atalia [ya ndíkaa yuꞌu nduta ñuꞌu].
xta	Ta ¿ndachu xíto ndoso ndo Ndioxi káꞌan ndo xanduvi ndiꞌi naköo kúu Israel ley yata̱a taMoisés? Tá káa iin yavee, saa káa yakúni ndo sikuiso ndo na, chi ni mii yo ta köo kúchiñu yo
xta	xasuvi yo yata̱a taMoisés; ni xii sikua yo ta köo ndi̱kuchiñu xasuvi na ya. ¿Ta ndachu káꞌan ndóꞌo̱ xasuvi naköo kuu Israel ya?
xta	Saa kaꞌan yo xiꞌin na chi xa kuaꞌa ni na xíni unkua káꞌan ley yata̱a taMoisés, saachi xinaꞌa vi íyo ya ikan, káꞌvi na ya veꞌe ñuꞌu yoIsrael ndiꞌi saa kivi yii ya ndíkundee
xta	Saa ku̱u ke̱e taPablo kuaꞌan ra xiꞌin ndataꞌan ra ta ndi̱yaꞌa nda estado Frigia xiꞌin estado Galacia, chi köo ndi̱xiin Tachi Ndioxi taxi ya ndituꞌun nda tuꞌun Ndioxi xiꞌin naꞌa
xta	―Tuꞌun Ndioxi yata̱a ndandi̱kaꞌan ndoso tuꞌun ra xinaꞌa káꞌan ya xaꞌa rakúu Cristo, [taa raxi̱ndatun yo, rati̱ꞌvi Ndioxi ki̱xi sikaku yoo]. Ta xíniñuꞌu ra ndoꞌo ni ra,
xta	saa kuvi ra, ta sindiꞌi nditaku ra, káchi tuꞌun Ndioxi. Ta Jesús ku rakúu Cristo, taa rakáꞌan tuꞌun Ndioxi xaꞌa. Ta suvi xaꞌa ra ikan kua káꞌan i xiꞌin ndo vitin ―káchi
xta	Tá íyo taPablo ñuu Atenas ndátun ra kixaa taSilas xiꞌin taTimoteo, saa ku̱chiꞌña ni ini ra, chi xi̱ni ra kuaꞌa ni ndioxi yasíkuaꞌa mii na kándixa na.
xta	Saa i̱kan Ndioxi chi kúni ra ná nduku yo ra, chi köo uꞌvi niꞌi yo ra tatu ndúku yo ra, chi köo íyo xika ra; yati ni va íyo ra nuu íyo iin iin yo.
xta	Saa ke̱ta ra veꞌe ñuꞌu naIsrael ta ndi̱kiꞌin ra kuaꞌan ra veꞌe iin ra náni Justo ra íyo yati xiin veꞌe ñuꞌu, [ta süvi raIsrael ku ra, sundi] kándixa ni ra Ndioxi.
xta	Tá ndi̱xaa ra ndi̱kitaꞌan ra xiꞌin nde, saa nda̱a nde barco tunkuaꞌan ñuu Mitilene yakíndoo isla ndíkaa maꞌñu nduta ñuꞌu.
xta	Tá ndi̱tuvi inka kivi, saa ka̱na koo nde kuaꞌan nde, ndi̱xaa nde ñuu Cesarea. Ikan ndi̱xaꞌan nde ndóo nde veꞌe raFelipe, rakáꞌan tuꞌun vaꞌa xaꞌa Jesús ndá kuꞌva kuꞌun na
xta	ichi Ndioxi ku ra. Ta xa yachi ta̱xi nandíkun Jesús ndóo ñuu Jerusalén ichi ndaꞌa ra xiꞌin iñu ka ndataa; ta̱xi na ichi ndaꞌa nda kuiso chiñu nda xiꞌin nándaꞌvi.
xta	―Ñani yo, xíni mii un kuaꞌa ni mil ku naIsrael ndi̱kundikun Jesús, ta ndíkundee na káꞌan na ya ná kandixa ka nandíkun Jesús ley yata̱a raMoisés xinaꞌa.
xta	Täꞌan ka vi ndi̱kuiin raPablo ta iin ndi̱kuiso yaa na, xa síin yakáꞌan iin iin na, ta ni köo kúndaa ini ra unkua káꞌan vi na. Ñaa xa̱ꞌnda ra chiñu ya kundaka na raPablo kuꞌun ra
xta	―Yeꞌe taꞌan mii ndo Israel ku i, ta ka̱ku i ñuu Tarso yandíkaa estado Cilicia, saa xa̱ꞌnu i ñuu Jerusalén yóꞌó. Ta si̱kuaꞌa i ndaꞌa ramaestro Gamaliel; si̱naꞌa ndiꞌi ra
xta	yeꞌe xaꞌa ichi yaka̱ndixa ni xii sikua yo. Tá íkan ndóꞌo̱ kándixa ni ndo Ndioxi, saa íkan tu yeꞌe va. Ta ndiꞌi saa ichi kúni i xasuvi i ley Ndioxi.
xta	Tá ndi̱kaꞌan ra saa xiꞌin na, saa ku̱ndaa ini ra kúu sava na saduceo ta sava na kúu fariseo. Ñaa nda̱niꞌi ra tachi ra ta ndee ni ndi̱kaꞌan ra, káchi ra saa:
xta	Xaꞌa ya kúni i kundaa vaꞌa ini i ndá xaꞌa kua táxi na kuachi xaꞌa ra, tasaa ndáka i ra ndi̱xaꞌan i nuu naxikuaꞌa xiꞌin nachiñu ínuu nuu mii naIsrael.
xta	Tá ndi̱xaꞌan i ñuu Jerusalén ta ta̱xi ndasutu naꞌnu xiꞌin naxikuaꞌa nuu naIsrael, ta̱xi na kuachi xaꞌa ra ndaꞌa i, ndee ni káa kuachi i̱kan ra ta káꞌan ya xaꞌa ra kuvi ra,
xta	Tasaa nda̱a nde sata iin barco tunke̱e ñuu Adramitio ta yáꞌa nu kuaꞌan nu kuaꞌa ni ñuu ya ñúꞌu yati yuꞌu nduta ñuꞌu estado Asia. Kuaꞌan tu iin rataꞌan nde ranáni Aristarco va
xta	Ñaa xa̱á síkuiko ya nu, ta köo ndi̱kuchiñu ka nde kuꞌun nde nuu ndi̱kani ini nde. Saa ndi̱ndoo naꞌa nu i̱kan nda, vaꞌa ka xa̱á chíndaꞌa mii tachi nu.
xta	Ta ndaköo xíni suta ta ná kiꞌin nda ñaꞌñu vali tunbarco kundoso nda nuu nu kana koo nda ―káchi ra ndíso chiñu xiꞌin ndasoldado.
xta	―Yandixa ni kua ndi̱kaꞌan Ndioxi xaꞌa ndo xinaꞌa, chi xinaꞌa si̱kaꞌan Tachi Ndioxi ini raIsaías randi̱kaꞌan ndoso tuꞌun yuꞌu ra, si̱kaꞌan ya ini ra ikan ta̱a ra tuꞌun mii
xta	Sava na ta xaꞌa ya kúꞌvi ni ini na xíni na yeꞌe yakan íkan na ya, saachi xíni na Ndioxi ku ra táxi ndíkaa i veꞌe kaa yóꞌó ya ndikuiin i xaꞌa tuꞌun vaꞌa xaꞌa ra.
xta	Ndiꞌi ya yóꞌó táxi Cristo ndaꞌa yo. Ta vitin xaa sii ndo ini i: Vivii koo ndo, kuꞌvi ini ndo kuni taꞌan ndo, iin yuꞌu koo ndiꞌi ndo xiꞌin taꞌan ndo ta iin kachi ndikani ini
xta	Ta yeꞌe, ya kúni i kua yóꞌó: Kúni i kuni taꞌan vaꞌa ka i xiꞌin Cristo, ta kuu mii i ndee Ndioxi taꞌan ya si̱taku Jesús, saa íyo ndúvi i ndoꞌo i xaꞌa ra, vani kaꞌni na yeꞌe
xta	Ndiꞌi saa kivi ná kusini ni ndo chi ndóꞌo̱ ndíkun Tata yo Jesucristo ku ndo. Saa káꞌan tuku i xiꞌin ndo síndikaꞌan i ndóꞌo̱: Kusini ni ndo.
xta	Ta mii Ndioxi ra káñuꞌu i ta kuaꞌa ni ya kuika íyo nuu ra nuu ndivi ta mii ra ná taxi ndiꞌi ñaꞌa ya kúmani nuu ndo ndaꞌa ndo, xaꞌa ya i̱kan Jesucristo xaꞌa ndo.
xta	Sundi tatu náꞌma yo kuachi yo nuu Ndioxi ta xákaꞌnu ini ra xaꞌa yo, ndíkata ra ndi'i kuachi yo, ndása vaꞌa ra yoo, saachi vaꞌa ni mii ra, ndaa ni ini ra síxinu ndiꞌi ra ya káꞌan
xta	Na taꞌan yo, ndóꞌo̱ iva siꞌi, táa i tutu yóꞌó xaa nuu ndo, chi xíni ndo Jesucristo ra xa íyo tá täꞌan xikoo xaꞌa ñuu ivi yóꞌó. Saa táa tu i nuu ndóꞌo̱ na kuaan va,
xta	Na taꞌan yo, na ndíkun Jesucristo, ndóꞌo̱ ta tá íin seꞌe i nakúꞌvi ni ini i xíni i, saa íin ndo. Yakan kua káꞌan i xiꞌin ndo. Kundikun vaꞌa ka ndo ichi Jesucristo tasaa tá ná
xta	Saachi yo ndíkun Jesucristo ta kúꞌvi ini yo xíni taꞌan yo yakan kúndaa ini yo tá íin yo xa ndi̱xiꞌi saa íin yo ta ndi̱taku yo. Ta naꞌa naköo kúꞌvi ini xíni taꞌan tá íin na
xta	Naꞌa na ivi kuachi ndóo ñuu ivi yóꞌó tá ndítuꞌun na xaꞌa kuꞌva íyo na xiꞌin inka na ta xíni soꞌo na ikan ya káꞌan na chi iin yuꞌu ku na, yakan vaꞌa xíni soꞌo na ya
xta	Chi mii Jesucristo ta xa̱ꞌnda chiñu ra nuu yo: Ndiꞌi naꞌa na kúꞌvi ini xíni Ndioxi, ta xíniñuꞌu na kuꞌvi ini na kuni taꞌan na.
xta	Ta ndóꞌo̱, kuenda ni koo ndo saachi süvi ka vi ya mani uun xa̱chiñu ndo. Sundi kundikun ni ndo Jesucristo, tasaa ndikiꞌin ndo ndiꞌi ya vaꞌa chi̱tuni Ndioxi taxi ra ndaꞌa ndo.
