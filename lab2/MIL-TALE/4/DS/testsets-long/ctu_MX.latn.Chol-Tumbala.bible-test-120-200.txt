ctu	Tsa' cajñiyob i wut ti cha'ticlel cha'an mi' cʌñob chuqui uts'at yic'ot chuqui jontol. Tsa' caji' q'uelob i bʌ che' pits'ilob. Tsi' ts'isiyob i yopol higuerate'. Tsi' meleyob i cajchil.
ctu	19-20 Mi caj a pʌy ochel ti barco pejtel cuxul tac bʌ ti cha'cha'cojt, cha'an cuxul mi' yajñelob a wic'ot. Mi caj i yochel ti ñujp ti ñujp te'lemut, yic'ot bʌte'el, yic'ot jʌlʌcña bʌ mi'
ctu	Heber jiñʌch i tat cha'tiquil winicob. Juntiquil i c'aba' Peleg, “T'oxbil”, come tsa' cajiyob ti ajñel winicob x'ixicob ti mojt ti mojt ti pañimil ti' yorajlel Peleg. An i yijts'in Joctán i
ctu	Melquisedec tsi' yʌq'ue i yutslel i t'an Abram. Tsi' yʌlʌ: La' aq'uentic Abram i yutslel i t'an jini C'ax Ñuc bʌ Dios, tsa' bʌ i mele panchan yic'ot pañimil.
ctu	Lac Yum tsi' jisa pejtelel jini tejclum tac, yic'ot pejtelel jini joctʌl, yic'ot pejtel winicob x'ixicob, yic'ot pejtelel cuxul tac bʌ.
ctu	Come lac Yum ma'anic tsi' yʌq'ueyob i cʌntan i yalobilob jini x'ixicob año bʌ ti' yotot Abimelec che' bʌ ya'to an Sara i yijñam Abraham.
ctu	Tsi' meleyob xuc'ul bʌ t'an ya' ti Beerseba. Tsa' cajiyob ti majlel Abimelec yic'ot Ficol i yum soldadojob. Tsa' sujtiyob ti' lumal filisteojob.
ctu	Abraham tsi' pejcayob: Mi woli la' ña'tan ti la' pusic'al uts'at mic muc quijñam, yom mi la' jac'beñon. Yom mi la' c'ajtiben Efrón (i yalobil Zohar)
ctu	Tsi' cha'leyob we'el uch'el jini winic yic'ot winic bʌ i pi'ʌlob. Ya' tsi' ñusayob ac'ʌlel. Tsa' cajiyob ti ch'ojyel ti sʌc'ajel.
ctu	Mux caj a ch'ʌmben majlel a tat, cha'an mi' c'uxe', cha'an mi mejlel i yʌq'uenet i yutslel i t'an che' maxto chʌmenic, che'en Rebeca.
ctu	Esaú tsi' mich'le Jacob cha'an tsi' chilbe i wenlel. Tsi' ña'ta ti' pusic'al: Mach jalix mi caj i chʌmel lac tat. Che' ujtemix i yuc'tʌntel mi caj c tsʌnsan Jacob. Che'ʌch tsi' ña'ta.
ctu	Come ts'ita jach a chubʌ'an che' bʌ tsa' juliyon. Wʌle wen p'ojlemix. Lac Yum tsi' yʌc'ʌ ti p'ojlel a chubʌ'an cha'an ti' caj que'tel. Wʌle yomix mic tajbeñob i chubʌ'an jini año' bʌ ti
ctu	47-48 Tsi' yotsʌbeyob i c'aba' jini much'quibil bʌ xajlel Galaad cha'an mi' chʌn ña'tʌntel i t'an. Labán tsi' yʌlʌ: Xinlʌpʌlix ti lac tojlel ili much'ul bʌ xajlel i wenta testigo, che'en.
ctu	Che' bʌ tsi' ña'ta jini winic ma'anic woli' mʌjlel i cha'an, tsi' tʌlbe i jol i ya' Jacob. Tsa' p'ijti i jol i ya' che' bʌ tsi' ñolch'iyob i bʌ.
ctu	Jacob tsi' sube jini año' bʌ ti' yotot yic'ot pejtelel año' bʌ ti' wenta: Chocoxla jini dioste' tac am bʌ la' cha'an. Sʌq'uesan la' bʌ. Q'uextan la' pislel.
ctu	Aholibama tsi' yʌc'ʌ ti pañimil Jeús yic'ot Jaalam yic'ot Coré. Jiñobʌch ch'iton bʌ i yalobilob Esaú tsa' bʌ i yilayob pañimil ti' lumal Canaán.
ctu	Conla. La' lac chombeñob ismaelob. Mach yomic mi lac tsʌnsan, come la quijts'iñʌch, come lac pi'ʌlʌch lac bʌ yic'ot, che'en. I pi'ʌlob tsi' jac'ʌyob.
ctu	Judá tsi' yʌlʌ: La' i ch'ʌm i tojol jini x'ixic, ame i yʌc'onla ti quisin. Awilan, tsac chocbe majlel ili alʌ chivo, pero ma'anic tsa' taja x'ixic, che'en.
ctu	Jini xcʌnta mʌjquibʌl tsi' yotsa ti' wenta José pejtelel xmʌjquelob año' bʌ ti mʌjquibʌl. Chuqui tac jach tsa' mejli ya'i i wentajʌch José.
ctu	Che' bʌ tsa'ix ujti i c'uxob jini trigo tsa' bʌ i ch'ʌmʌyob tilel ti Egipto, Jacob tsi' sube i yalobilob: Cha' cucula. Mʌñʌla tilel ts'i'ta' i bʌl lac ñʌc', che'en.
ctu	José tsi' ch'ʌmʌ jini we'elʌl am bʌ ti mesa. Tsi' ñusʌbeyob i pi'ʌlob. Tsi' yʌq'ue Benjamín chʌnlujch i ñumel i bʌl i ñʌc' che' bajche' yaño' bʌ. Tsi' cha'leyob uch'el. Tijicña tsi'
ctu	Jini cha'an che' mic sujtel ba'an c tat, mi tsi' q'uele ma'anix tsiquil tilel quijts'in lojon, mux caj i chʌmel, come cuxul to c tat cha'an jach woli' pijtan quijts'in lojon.
ctu	Tsi' subeyob: Cuxul to José. I yumʌch pejtelel i lumal Egipto, che'ob. Tsa' toj sajti i pusic'al Jacob. Ma'anic tsi' ñopbeyob i t'an.
ctu	Tsi' subeyob ja'el: Talon lojon ti poj chumtʌl lojon ti a lumal, come ma'anic lojon c jamil cha'an c tiñʌme' tac, come tsʌts jini wi'ñal ti' lumal Canaán. A winicon lojon. A wocolic la'
ctu	Tsi' subeyon: “Mi caj c p'ojlesañet. Mi caj c p'ojlesan a walobilob. Che' jini mi caj a wochel ti' tat cabʌl winicob x'ixicob ti mojt ti mojt. Mi caj cʌq'ueñob ili lum yic'ot ja'el a p'olbal
ctu	Tsi' yʌq'ueyob i ch'ijiyemlel i pusic'al cha'an tsʌts bʌ e'tel ti ladrillo yic'ot mezcla, yic'ot pejtel yambʌ e'tel ti cholel. Tsi' wersa ac'ʌyob ti wocol bʌ e'tel.
ctu	Tsi' yʌc'ʌ ti pañimil i yalobil. Moisés tsi' yotsʌbe i c'aba' Gersón, come tsi' yʌlʌ: Ch'oyolon ti ñajtʌl. Mach c lumalic ilayi, che'en.
ctu	Lac Yum tsi' yʌlʌ: Che' jini mi caj i ña'tañob tsac pʌsʌ c bʌ ba' añet. A Yumon, i Dioson a tatob, Abraham yic'ot Isaac yic'ot Jacob, che'en.
ctu	I rey egiptojob tsi' mich'leyob Moisés yic'ot Aarón. Tsi' subeyob: ¿Chucoch mi la' mʌctʌbeñob i ye'tel winicob? Cucula ti la' we'tel.
ctu	Pero Moisés tsi' sube lac Yum: Ma'anic tsi' jac'beyoñob jini israelob. ¿Bajche' mi' caj i jac'on Faraón? Mach wen cujilic t'an, che'en.
ctu	Tsa' tsʌts'a i pusic'al Faraón. Ma'anic tsi' ch'ujbibeyob i t'an Moisés yic'ot Aarón. Tsa' ujti che' bajche' tsi' yʌlʌ lac Yum.
ctu	Che'ʌch tsi' meleyob. Aarón tsi' sʌts'ʌ jini te'. Tsi' jats'ʌ i ts'ubeñal lum cha'an mi' pʌntiyel ti uch'. Tsa' caji' tic'lan winicob yic'ot alʌc'ʌl jini uch'. I ts'ubeñal lum ya' ti Egipto
ctu	15-16 Come an c p'ʌtʌlel cha'an mic tsʌnsañetla ti pejteletla, pero mach che'ic tsac cha'le, come wolic pʌs c p'ʌtʌlel ti a tojlel cha'an mi cʌc' c bʌ ti cʌjñel ti pejtelel pañimil.
ctu	Mach mejliquetla. Cucula, pero jini jach winicob. Ch'ujutesan la' Yum, come jiñʌch chuqui la' wom, che'en. Tsi' wersa chocoyob majlel.
ctu	C'ajtibenla Dios cha'an mi' yʌq'ueñon i yutslel i t'an ja'el. Pʌyʌla majlel la' tiñʌme' yic'ot la' wacax che' bajche' tsa' la' wʌlʌ. Cucula. Che' tsi' yʌlʌ Faraón.
ctu	mi caj la' wʌq'uen lac Yum jini ascuñʌl bʌ la' walobil yic'ot pejtelel ch'iton bʌ i yʌx'al la' walac'. I cha'añʌch lac Yum ti pejtelel.
ctu	Moisés tsi' sʌts'ʌ i c'ʌb  ti' pam ñajb. Lac Yum tsi' wets'e majlel jini ñajb jump'ejl ac'ʌlel ti p'ʌtʌl bʌ ic' loq'uem bʌ ba' mi' pasel q'uin. Tsa' cajli jini ja'. Tiquin tsa' cʌle lum
ctu	Come tsa' laj ochiyob ti ñajb i caballo Faraón yic'ot i carreta tac yic'ot jini c'ʌchʌlo' bʌ. Lac Yum tsi' cha' ñup'u jini ja' ti' pam. Pero jini israelob tsa' ñumiyob ti tiquin lum ya' ti'
ctu	Mach a c'uchchocon a bʌ ti' tojlelob. Mach a diosiñob, come a Yumon a Dioson. Joñon jach a Dioson. Cujil mich'ajel che' ma'anic j c'uxbintel. Mi cʌq'ueñob i toj i mul winicob x'ixicob yic'ot i
ctu	Mi tsi' pi'le, mi ti wi'il tsi' pʌyʌ yambʌ x'ixic cha'an i yijñam, ts'ʌcʌl yom mi' chʌn aq'uen i bʌl i ñʌc' yic'ot i pislel jini ñaxan bʌ i yijñam. Yom ja'el mi' chʌn ajñel yic'ot.
ctu	Mi an majqui mi' pul cholel, mi tsa' c'axi c'ajc ti' lum yambʌ winic, mi tsa' puli jini much'quibil bʌ jam am bʌ i wut yic'ot jini wa'al to bʌ jam, wersa mi caj i toj.
ctu	Mi tsa' taja burro tsa' bʌ yajli yic'ot i cuch, mach ma' to'ol ñusan. Anquese i cha'an a contra mu' bʌ i ts'a'leñet, yom ma' coltan.
ctu	Che' ja'el yom mi la' melben i jol jini Tabernáculo. Melbil yom ti' pʌchʌlel i tat chivo, ts'ajbil bʌ ti chʌchʌc bʌ pintura. Yom i pʌchʌlel chivo ja'el ya' ti' pam.
ctu	Wucp'ejl q'uin yom ma' chʌn ac' pulbil bʌ c majtan ya' ti pulʌntib cha'an sʌq'uesʌntel, cha'an ch'ujulʌch mi' majlel. Majqui jach mi' tʌl jini pulʌntib ch'ujulʌch mi caj i majlel ja'el.
ctu	Yom ma' xʌbulan iliyi cha'an ma' mel jini aceite mu' bʌ i c'ʌjñel cha'an ma' boñob. Xints'ʌcʌl yom i xajb tac che' bajche' mi' melob ts'ac, an tac bʌ ti botica. Jiñʌch ch'ujul bʌ bojnibʌl.
ctu	Che' baqui ora tsi' q'ueleyob jini israelob cha'an ma'anic tsiquil woli' se' jubel tilel Moisés ya' ti wits, pejtelel jini winicob tsa' tiliyob ba'an Aarón. Tsi' subeyob: Com lojon ma' melbeñon
ctu	lojon c dios, mu' bʌ mejlel ti majlel ti ñaxan tic tojlel lojon, come Moisés jini winic tsa' bʌ i loc'sayonla ti' lumal Egipto, mach la cujilic chuqui tsi' cha'le. Che' tsi' yʌlʌyob.
ctu	Che' jini Moisés tsa' cha' majli ba'an lac Yum. Tsi' yʌlʌ: A wocolic, ili tejclum tsa'ix i cha'leyob ñuc bʌ mulil. Tsa'ix i meleyob dios oro.
ctu	Mach yomic mi' letsel yambʌ winic a wic'ot. Ma'anic majch yom mi' c'otel ya' ti wits, mi tiñʌme'ic, mi wacaxic. Mach yomic mi' cha'leñob xʌmbal ya' ti wits, che'en.
ctu	Tsi' subeyob Moisés: Jini winicob x'ixicob woli' ch'ʌmob tilel jini ofrenda ñumenix ti p'is che' bajche' yom c'ʌñol cha'an jini e'tel yom bʌ melol che' bajche' tsi' yʌlʌ lac Yum, che'ob.
ctu	Tsi' meleyob colem bʌ joc'ol bʌ pisil, yʌjyʌx bʌ, yic'ot chʌccojan bʌ, chʌchʌc bʌ, wen jalbil bʌ lino yic'ot i yejtal ángelob.
ctu	Ya' ti' yebal i ti' ti' cha'wejlel i xujc tsi' yʌc'ʌ cha'p'ejl xotol tac bʌ tsucu taq'uin melbil bʌ ti oro. Jiñʌch cha'an mi' juc ochel jini bara cha'an mi mejlel i q'uechob.
ctu	Tsa' c'ʌjni jini bronce ja'el cha'an i c'ʌclib tac am bʌ ti patio, yic'ot i c'ʌclib tac jini puerta, yic'ot pejtelel jini e'tijibʌl tac i wentajlel lawux.
ctu	Jini motomaj mi caj i ts'aj i c'ʌb ti' ch'ich'el jini wacax. Wʌcyajl yom mi' cha'len tsijcaya tic tojlel ya' ba'an jini joc'ol bʌ pisil.
ctu	Mi caj i ch'ʌmben tilel jini motomaj mu' bʌ caj i ch'ʌm junmujch' harina cha'an mi' pule' ya' ti pam  jini pulʌntib ba' mi' pulbeñon c majtan. Jiñʌch majtañʌl mu' bʌ i yʌjq'uel cha'an
ctu	Pero mach yomic mi' wis c'uxtʌl jini majtañʌl cha'an i tojol mulil. Mi' ch'ʌjmel ochel i ch'ich'el ili majtañʌl ti Tabernáculo ya' ti Ch'ujul bʌ Ajñibʌl. Yom mi' laj pulel ti c'ajc.
ctu	Jiñʌch c mandar c'ʌlʌl che' bʌ tsac wa'chocoyob ti' ye'tel ti' tojlel Israel. Yom chʌn c'ajalob i cha'an israelob yic'ot i yalobilob ti pejtelel ora, che'en lac Yum.
ctu	Tsi' ch'ʌmʌ ja'el jini aceite yic'ot jini ch'ich' am bʌ ti pulʌntib. Tsa' caji i tsijcan Aarón yic'ot i yalobilob yic'ot i pislelob. Che' jini Moisés tsi' yʌc'ʌ ti' c'ʌb Dios jini motomaj
ctu	Tsa' loq'ui tilel c'ajc ti' tojlel lac Yum. Tsi' laj pulu jini majtañʌl yic'ot i lewil tac am bʌ ti' pam jini pulʌntib. Che' bʌ tsi' q'ueleyob jini winicob, tsi' cha'leyob c'am bʌ t'an. Tsi'
ctu	Pero mi to'o sʌc petan jach i pʌchʌlel i bʌc'tal i c'ʌb, mi ma'anic i tsoy, mi mach sʌsʌquic woli' majlel i tsutsel i c'ʌb, che' jini, la' i yʌc' ti ñujp'ejl wucp'ejl q'uin.
ctu	Jini i colojbal, la' i loch' ti mal i c'ʌb cha'an mi' bomben i jol jini winic. Che'ʌch yom mi' yʌq'ueñon majtañʌl jini motomaj cha'an i tojol i mul jini winic.
ctu	Che' ujtemix, yom mi' colel jini cuxul to bʌ mut ya' ti' ti' jini tejclum. Che' jini, mi caj i ñusʌbentel i mul jini otot. Mi caj c cha' q'uel ti sʌc, che'en lac Yum.
ctu	Jini cha'an che'ʌch yom mi' la' sʌq'uesan jini israelob che' woli' q'uelob i c'amʌjel cha'an ma'anic mi' chʌmelob che' mi' yochelob tic Tabernáculo am bʌ ti la' tojlel.
ctu	29-30 Che'ʌch yom mi la' mel ti jujump'ejl jab che' ti 25 de septiembre. Yom chʌn c'ajal la' cha'an ti pejtelel ora. Yom mi' la' tsajin la' bʌ. Yom mi' la' peq'uesan la' bʌ. Mach yomic mi la'
ctu	cha'len e'tel jatetla, mi jinic woli bʌ ti jula' ti la' lumal. Come ti ili q'uin cha' añʌch i ña'tʌntel la' mul cha'an mi la' wʌc' ti yajpel che' mi la' sʌq'uesʌntel ti pejtelel la' mul tic
ctu	Che' mi la' wochel ti la' lum, che' mi' cajel ti wut la' pʌc'ʌb, maxto yomic mi la' c'uxben i wut uxp'ejl jab come leco tic wut.
ctu	Che' an winic mu' bʌ i pi'len x'ixic che' woli' q'uel i c'amʌjel, yom mi' chojquelob loq'uel ti' tojlel i  pi'ʌlob ti' cha'ticlelob come tsa'ix tsictiyi i c'amʌjel.
ctu	1-2 Lac Yum tsi' pejca Moisés: Suben Aarón temel yic'ot i yalobilob: Yom mi' la' wen q'uel jini ch'ujul bʌ c majtan mu' bʌ i yʌq'ueñoñob jini israelob, cha'an ma'anic mi' bib'esañob jini
ctu	Wucp'ejl q'uin yom mi la' cha'len q'uiñijel ti jujump'ejl jab. Jiñʌch yom bʌ mi la' chʌn ña'tan, jatetla yic'ot la' p'olbal. Mi caj la' mel jini q'uin ti septiembre.
ctu	Come jiñʌch i jabilel la' tijicñʌyel. Ch'ujulʌch ti la' tojlel jini jabil. Pejtelel chuqui tac mi' yilol ac' la' lum mi mejlel la' c'ux.
ctu	Mi tsa' sujti ti rico jini ñajt bʌ ch'oyol ya' bʌ chumul la' wic'ot, mi tsa' ochi ti p'ump'un juntiquil a pi'ʌl, mi tsi' choño i bʌ ti' tojlel jini rico bʌ am bʌ ti la' tojlel,
ctu	Mi caj i jisañetla espada cha'an ti caj tsa' la' ñusʌbeyon c t'an. Anquese mi la' lon ña'tan la' coltan la' bʌ ya' ti la' tejclum tac, ya'i mi caj cʌq'ueñetla leco bʌ la' c'amʌjel. Wersa mi
ctu	11-12 Mi mach sʌquic jini alʌc'ʌl cha'an mi yʌq'ueñon cha'an c majtan, yom mi' pʌjyel majlel ba'an jini motomaj cha'an mi' q'uel bajche' yilal. An ti' wenta jini motomaj cha'an mi' ña'tan
ctu	Mi caj i c'ʌñob yʌjyʌx bʌ pisil cha'an mi' mosob jini lámpara*, yic'ot jini mu' bʌ i c'ʌn i yʌpbeñob i c'ʌc'al, yic'ot i yajñib aceite, yic'ot i yalʌ latujlel.
ctu	9-10 Pejtelel jini majtañʌl tac yic'ot ch'ujul tac bʌ mu' bʌ i yʌc'ob jini israelob, i cha'añʌch jini motomajob, che'en lac Yum Dios.
ctu	Che' ja'el yom jump'ejl alʌ chiquib waj mach bʌ xʌbilic yic'ot levadura*, melbil bʌ ti sʌsʌc bʌ harina xajc'ubil bʌ yic'ot aceite yic'ot hojuela (galleta) bombil bʌ yic'ot aceite mach bʌ
ctu	25-26 Jinto che' anix lujump'ejl i yuxc'al jab mi' cʌy i cha'len i ye'tel ya' ti Tabernáculo. Mi mejlel i coltan i pi'ʌlob año' bʌ i ye'tel ya' ti Tabernáculo. Pero mach yomix mi' chʌn cha'len
ctu	Tsa' letsi jini Tocal am bʌ ti' pam jini Tabernáculo che' ti' cha'p'ejlel bʌ uw cha'an i cha'p'ejlel jab, che' ti junc'al jini tsic.
ctu	Sumuc jax jini chʌy, yic'ot pepino, yic'ot melón, yic'ot cebolla, yic'ot x'axux, yic'ot xwelux tsa' bʌ laj c'uxu che' ya'to añonla ti Egipto, che'ob.
ctu	Tsa' cha' c'otiyob ti Cades am bʌ ya' ti colem bʌ i tiquiñal pañimil i c'aba' Parán. Tsi' subeyob Moisés yic'ot Aarón yic'ot pejtelel israelob bajche' yilal i lumal Canaán. Tsi' pʌsbeyob
ctu	Anquese tsa cʌq'ueyob c t'an i ñojte'elob cha'an mi caj cʌq'ueñob i lum i p'olbal, ma'anic mi caj i wis q'uelob jini lum mi juntiquilic tsa' bʌ i ts'a'leyoñob.
ctu	13-14  Pejtelel jini israelob che'ʌch mi caj i melob bajche' iliyi, cha'an xojocña tic tojlel jini pulbil bʌ c majtan. Che'ʌch yom mi' melob ti pejtelel ora la' walobilob yic'ot jini ñajt bʌ
ctu	Come wolix la' tempan la' bʌ jatetla yic'ot jini woli bʌ i tsajcañetla cha'an mi la' contrajin lac Yum Dios. ¿Majqui jini Aarón? Ma'anic woli la' contrajin Aarón i winic Dios, pero jiñʌch
ctu	Yom mi la' tʌts' la' bʌ ti' tojlel ili winicob, come mi caj c jisañob ti junyajlel, che'en. Pero Moisés yic'ot Aarón tsi' pʌcchocoyob i bʌ.
ctu	Mach mejlic a pʌy jini yʌx alʌlob. Muq'uix a ch'ʌm taq'uin cha'an i q'uexol jini alʌl. Che' bʌ anix jump'ejl uw i cha'an, mux a ch'ʌmben lujump'ejl i cha'c'al peso cha'an i tojol.
ctu	Jini mach bʌ anic i bibi'lel tic wut, la' i tsijcan ti ja' jini bibi' bʌ che' ti yuxp'ejlel q'uin yic'ot che' ti wucp'ejlel q'uin. Che' ujtemix wucp'ejl q'uin i sʌq'uesʌntel mi caj i wuts' i
ctu	Pejtelel israelob wen ch'ijiyem tsa' caji i yubiñob che' bʌ tsi' yubiyob chʌmenix Aarón. Tsi' yuc'tayob lujump'ejl i cha'c'al (30) q'uin.
ctu	Pero Balaam tsi' jac'beyob: Anquese mi' yʌq'ueñon jump'ejl otot but'ul bʌ ti oro yic'ot ti plata, mach mejlicon ti majlel, come mach mejlic c ñusʌben i t'an c Yum Dios.
ctu	C'ʌlʌl ti Aram tsi' choco majlel winicob Balac cha'an mi' pʌyon tilel. Jiñʌch rey ti Moab, chumul bʌ ti wits ti' tojel i pasibal q'uin. Tsi' subeyon: Yom ma' tilel cha'an ma' p'aj i p'olbalob
ctu	Jiñʌch mu' bʌ c tsictesan cha'an tsac ñich'tʌbe i t'an Dios. Jiñʌch tsa' bʌ i pʌsbeyon jini Mach bʌ Anic i P'isol i P'ʌtʌlel.
ctu	Juntiquil winic israel bʌ tsi' pʌyʌ tilel x'ixic ch'oyol bʌ ti Madián, che' woli' q'uelob Moisés yic'ot pejtelel israelob che' woliyob ti uq'uel ya' ti' ti' Tabernáculo.
ctu	Aq'uen i ye'tel ti' tojlel israelob. Suben che' bajche' yom mi' mel. Aq'uen i ñuclel cha'an mi' yumañob i pi'ʌlob che' bajche' tsi' yumayetob.
ctu	Parte yom pejtelel c majtan mu' bʌ la' wʌq'ueñon che' ti' yorajlel i q'uiñilel. Parte jini mu' bʌ la' wʌq'ueñon ti jujump'ejl q'uin. Mach yomic che' an i lojwemal jini alʌc'ʌl tac mu' bʌ
ctu	Yom i ñujp tac ti ac'ol ti jujuncojt. Jiñʌch majtañʌl bʌ harina yic'ot japbil bʌ majtañʌl. Che' tsi' yʌc'ʌ mandar lac Yum Dios.
ctu	Tsi' pʌyʌyob majlel jini x'ixicob yic'ot i yalobilob temel yic'ot i chubʌ'anob tsa' bʌ chilbentiyob. Tsi' pʌyʌyob c'otel ba'an Moisés yic'ot ba'an jini motomaj Eleazar ti' tojlel pejtelel
ctu	3-4 Tsi' yʌlʌyob: Anix lac cha'an cabʌl tejclum tsa' bʌ i yʌq'ueyonla lac Yum: Atarot, Dibón, Jazer, Nimra, Hesbón, Eleale, Sebam, Nebo yic'ot Beón. Lac Yum tsi' laj ac'ʌ ti' wenta israelob
ctu	che' bʌ tsa' loq'uiyonla ti guerra. Wen uts'atax ili lum cha'an mic p'ol lojon wacax. Tsa'ix wen p'ojli lojon c wacax. Joñon lojon yic'ot pejtelel i yalobilob Rubén, yic'ot i yalobilob Gad a
ctu	Moisés tsi' yʌq'ueyob i lum Galaad pejtelel i yalobilob Maquir i p'olbal bʌ Manasés. Jini cha'an ya' tsa' cajiyob ti chumtʌl.
ctu	1-2 Lac Yum tsi' sube Moisés: Che'ʌch yom ma' cʌntesan israelob: Mach jalix mi caj la' wochel ti' lumal Canaán mu' bʌ caj cʌq'ueñetla. Jiñʌch i cayajonlel jini lum mu' bʌ caj la' ch'ʌm.
ctu	Che' yomix ts'ʌctiyel cha'c'al jab, che' ti 15 de febrero, Moisés tsi' sube pejtelel jini israelob chuqui tac tsi' yʌlʌ lac Yum ti' tojlel che' bajche' tsi' yʌq'ue mandar lac Yum.
ctu	34-35 Tsa' mich'a lac Yum che' bʌ tsi' yubi la' t'an. Tsi' yʌlʌ: Ma'anic mi juntiquilic mu' bʌ caj i q'uel jini wen bʌ lum tsa' bʌ c subeyob la' ñojte'elob cha'an mi caj cʌq'ueñob.
ctu	I colojbal lum am bʌ ti Galaad yic'ot pejtelel i lumal Basán ba' tsi' cha'le yumʌl Og tsa cʌq'ueyob lamital i p'olbal Manasés. Ti wajali tsa' ajli ti' lumal refimob pejtelel jini lum Argob i
ctu	yicot pejtel jini joctʌl am bʌ ti' tojel Jordán ja' ya' ba' mi' pasel q'uin, c'ʌlʌl ti colem ja' am bʌ i yʌts'mil i c'aba' Arabá ti' yebal wits i c'aba' Pisga.
ctu	Jini cha'an yom wen tsajaletla cha'an mi la' mel che' bajche' tsi' subeyetla lac Yum Dios. Mach yomic mi la' wis xoy la' bijlel, mi ti la' ñojic, mi ti la' ts'ejic.
ctu	ame muq'uic la' wʌc' ti sajtel la' walobilob ti' tojlel lac Yum cha'an mi' chujutesañob jini dioste' tac. Che' jini mi caj i mich' q'ueletla lac Yum. Mi caj i bʌc' jisañetla.
ctu	Jini lum mi' yʌc' ti colel trigo, yic'ot cebada, yic'ot ts'usub, yic'ot higuera, yic'ot ch'umac'. Ya'an i wut olivo yic'ot aceite, yic'ot chab.
ctu	Che' jini tsac pʌcchoco c bʌ ti' tojlel lac Yum che' bajche' ti ñaxan. Tsac cha' cʌyʌ waj cha'c'al q'uin yic'ot cha'c'al ac'ʌlel cha'an ti' caj la' mul. Tsa' la' mele chuqui leco ti' wut lac
ctu	Che'ʌch yom mi la' mel jatetla ja'el. Yom mi la' c'uxbin jini winicob parte bʌ i lumal, come ti yambʌ ora ya' chumuletla ti Egipto mach bʌ mero la' lumalic.
ctu	Mi che'ʌch mi la' mel, mi caj i yujtel ti uts'at pejtel chuqui mi la' mel. Che' yom ja'el ti' tojlel la' walobilob ti pejtelel ora. Che' jini mi caj la' mel chuqui uts'at ti' wut lac Yum.
ctu	Yom mi la' wʌq'uen lac Yum Dios pejtelel i tat bʌ i yʌx'al la' wacax yic'ot la' tiñʌme'. Mach yomic mi la' c'ʌn ti e'tel i yʌx'al la' wʌlac'. Mach yomic mi la' tsepben i tsutsel i yʌx'al la'
ctu	Mi isujm tsi' mele bajche' jini, yom mi la' choc loq'uel ti la' tejclum jini winic o mi x'ixic tsa' bʌ i mele chuqui leco. Yom mi la' jul ti xajlel jinto mi' chʌmel.
ctu	Come tsa' la' sube Dios ya' ti Horeb ti jini q'uin che' bʌ tsa' la' tempa la' bʌ: “Mach comix c chʌn ubiben lojon i t'an lac Yum Dios. Mach comix c chʌn q'uel lojon jini c'ajc, ame chʌmicon
ctu	Mi an winic tsa' bʌ i c'ajti i yijñam, pero maxto anic tsi' cha'le ñujpuñel, la' sujtic ti yotot ame talic yambʌ winic i pʌy jini xch'oc tsa' bʌ i c'ajti.
ctu	Wersa mi caj i c'uxbin i yalobil jini ts'a'lebil bʌ, come ñoj ñaxan tsi' yila pañimil. Muq'uix i yʌq'uentel cha'yajl i ñumel che' bajche' jini yaño' bʌ, come jiñʌch jini ascuñʌl bʌ. I
ctu	che' jini yom mi  la' laj bʌ chocob loq'uel ya' ti' ti' jini tejclum cha'an mi la' julob ti xajlel. Mi caj i chʌmel jini xch'oc ti' caj cha'an ma'anic tsi' cha'le oñel ya' ti mal tejclum. Mi caj i
ctu	chʌmel jini winic ti' caj cha'an tsi' pi'le jini c'ajtibilix bʌ xch'oc. Che'ʌch yom mi la' jisan jontolil ti la' tojlel.
ctu	Che' an winic tsa' bʌ i pʌyʌ i yijñam, mi ma'anic tsa' caji i mulan cha'an ti caj an chuqui leco tsi' q'uele ti' tojlel, mi mach yomix i q'uel, wersa mi yʌc' ti melol i juñilel cha'an mi'
ctu	jini x'ixic muq'uix i majlel ya' baqui an jini winic ti' tojlel jini xñoxob. Muq'uix i loc'sʌben i zapato ti' yoc i mu'. Jini x'ixic mi caj i tujbʌben i wut i mu'. Mi caj i suben: “Che'ʌch mi'
ctu	Yom ma' laj ts'ijban tac ili t'an che' ochemetix ti jini lum woli bʌ i yʌq'ueñet lac Yum Dios, ya' ba' wen yujil colel pejtelel pʌc'ʌbʌl, jini lum mu' bʌ i yʌq'ueñet lech yic'ot chab che'
ctu	Lac Yum mi caj i wen p'ojlesan a walobilob, yic'ot a wʌlac' tac, yic'ot i wut a pʌc'ʌb ya' ti a lum mu' bʌ caj i yʌq'ueñet che' bajche' tsi' wʌn subeyob a ñojte'elob.
ctu	Mi caj i tilel ti a tojlel pejtelel ili wocol. Mi caj a ts'a'lentel, c'ʌlʌl jinto ma' jisʌntel cha'an ti' caj ma'anic tsa' jac'be i t'an lac Yum Dios. Ma'anic tsa' lotbe pejtel i mandar yic'ot
ctu	Che' bʌ tsa' juliyetla ila ti lum, tsa' loq'uiyob i tajetla Sehón jini rey chumul bʌ ti Hesbón, yic'ot Og jini rey chumul bʌ ti Basán. Tsa' tiliyob ti guerra ti la' contra, pero tsa' lac laj
ctu	An cabʌl i ña'tʌbal jini Josué (i yalobil Nun), come Moisés tsi' yʌc'ʌ i c'ʌb ti' pam. Jini cha'an jini israelob tsi' jac'beyob i t'an Josué. Tsi' meleyob che' bajche' lac Yum tsi' sube
ctu	come tsa'ix cubi lojon chuqui tsi' melbeyetla la' Yum. Tsi' tsʌc'mesa jini colem ja', i c'aba' Chʌchʌc Bʌ, che' bʌ tsa' loq'uiyetla ti Egipto. Tsa'ix cubi lojon chuqui tsa' la' tumbe jini
ctu	Jini ja' woli bʌ ti jubel tilel tsi' cʌyʌ i xʌmbal. Ñajt to tsa' wa'le che' bajche' bujtʌl. Tsa' cʌle ya' ti tejclum i c'aba' Adam am bʌ ti' t'ejl Saretán. Tsa' sʌcʌ jili jini ja' woli bʌ
ctu	i ñumel majlel ti jini joctʌl Arabá c'ʌlʌl ba' mi' yochel ti colem ñajb i c'aba' Ats'am. Jini winicob x'ixicob tsa' c'axiyob majlel ti ja'. Tsa' c'otiyob lʌc'ʌl ti Jericó.
ctu	Ti pejtelob tsa' bʌ loq'uiyob ti Egipto tsa'ix tsepbentiyob i pʌchʌlel. Pero max to tsepbilobic i pʌchʌlel pejtelel jini tsa' bʌ i yilayob pañimil ti jochol bʌ lum che' añob ti bij.
ctu	Jini motomajob tsa' caji i wusob i trompeta. Che' bʌ tsi' yubiyob trompeta tac jini soldadojob, tsi' cha'leyob c'am bʌ oñel. Tsa' jejmi tac jini ts'ajc. Jini soldadojob tsa' ochiyob majlel ti
ctu	Tsi' ch'ʌmʌyob loq'uel ti' yotot. Tsi' ch'ʌmʌyob majlel ba'an Josué yic'ot ba' añob pejtelel israelob. Tsi' yʌc'ʌyob ti' tojlel lac Yum.
ctu	Jini cha'an chocbiletla. Mi caj la' melbeñon lojon que'tel. Mi caj la' xot'beñon lojon si'. Mi caj la' luchbeñon tilel ja' cha'an i yotot c Dios. Che' tsi' yʌlʌ Josué.
ctu	Ya' jaxʌl i cayajon ti Aroer ba' mi' ñumel jini ja' i c'aba' Arnón yic'ot ti jini tejclum am bʌ ti ojlil jini joctʌl yic'ot pejtelel jini joctʌl ti yojlil Medeba yic'ot Dibón.
ctu	Tsa' c'otiyob i p'olbal Judá ba'an Josué ya' ti Gilgal. Caleb i yalobilʌch Jefone, jini cenezeo. Caleb tsi' sube Josué: C'ajal a cha'an chuqui lac Yum tsi' sube Moisés i winic Dios ya' ti Cades
ctu	Lamital i p'olbal Manasés tsa' aq'uenti tejclum tac yic'ot xchumtʌl tac ya' ti' lumal Isacar yic'ot ti' lumal Aser: Betseán, Ibleam, Dor, Endor, Taanac, Meguido, ba'an uxpejt lum.
ctu	Tsa' aq'uentiyob Quiriat Arba yic'ot jini potrero tac. Arba i tatʌch Anac. Tsa' otsʌbenti i c'aba' ti Hebrón. An ti wits i cha'an Judá.
ctu	Yom tsajaletla cha'an mi la' jac' ti ts'ʌcʌl jini t'an yic'ot jini mandar tsa' bʌ i subeyetla Moisés i winic lac Yum. Yom mi la' c'uxbin lac Yum Dios. Cha'lenla xʌmbal ti' bijlel. Yom mi la'
ctu	Che' ñumenix cabʌl ora lac Yum tsi' yʌq'ueyob israelob i ñʌch'tʌlel i pusic'al ti' tojlel i contrajob año' bʌ ti' joytilel. Anix cabʌl i jabilel Josué.
ctu	Mi mach uts'atic mi la' q'uel che' mi la' ch'ujutesan lac Yum, yajcanla wʌle majqui mi caj la' ch'ujutesan, mi jini dioste' tsa' bʌ i ch'ujutesayob la' ñojte'elob ya' ti junwejl jini Eufrates,
ctu	yic'ot i dioste' amorreojob año' bʌ ti ili lum ba' chumuletla. Pero joñon yic'ot jini año' bʌ ti cotot mi caj lac ch'ujutesan lac Yum. Che' tsi' yʌlʌ Josué.
ctu	Tsi' yʌlʌ Caleb: Majqui jach mi' cha'len guerra ti Quiriat Sefer, mi tsi' wersa ch'ʌmʌ, joñon mi caj cʌq'uen calobil Acsa cha'an mi' pʌy cha'an i yijñam, che'en.
ctu	Eglón tsi' laja i t'an yic'ot jini amoñob yic'ot jini amalecob. Tsi' mʌlbeyob jini israelob. Tsi' wersa ch'ʌmʌyob jini tejclum i c'aba' Palmeras.
ctu	Gedeón tsi' sube: Mi uts'at ma' q'uelon awocolic pʌsbeñon i yejtal a p'ʌtʌlel cha'an mic ña'tan ti isujm tsa' pejcayon jatet.
ctu	Lac Yum tsi' sube Gedeón: Mi caj j c'ʌn ili jo'lujunc'al winicob cha'an mic jisan jini madiañob. Jiñobʌch tsa' bʌ i loch'oyob ja' ti' c'ʌb cha'an mi' japob. Mi caj cʌc' ti la' c'ʌb jini
ctu	Awilan jiñʌch jump'ejl lajiya. Jini te' tac tsi' ña'tayob i yajcan i rey. Tsi' subeyob jini olivote': “Cha'len a yumʌntel tic tojlel lojon”, che'ob.
ctu	Zebul tsi' jac'be: ¿Mach ba anic tsa' wʌlʌ jatet: “¿Majqui jini Abimelec? ¿Chucoch mi lac melben chuqui yom?” che'et. Ix añob ili winicob mach bʌ anic tsa' p'isi ti wenta. Jini cha'an
ctu	Yom ma' ña'tan Balac i yalobil Zipor jini rey ya' ti Moab. Ma'anic tsa' mejli i contrajin jini israelob. Ma'anic tsi' cha'le guerra ti' contra. ¿Chucoch, che' jini, jatet wola' contrajin jini
ctu	Sansón tsa' wersa jubi majlel yic'ot i tat i ña' ya' ti Timnat. Che' wolix i c'otelob ti' ts'usubilob jini año' bʌ ti Timnat, tsa' loq'ui tilel ti mate'el ch'iton bajlum cha'an mi' jisañob.
ctu	Sansón tsi' taja ti lum jump'ejl i xʌc'ti' burro mero tsijib to bʌ. Tsi' chucu. Tsi' c'ʌñʌ i tsʌnsan jump'ejl mil winicob.
ctu	Che' bʌ tsi' wen ubiyob i tijicñʌyel i pusic'al tsi' yʌlʌyob: Pʌyʌla tilel Sansón cha'an mi' tijicñesan lac pusic'al, che'ob. Che' jini tsa' majli i pʌyob loq'uel Sansón ya' ti' mal jini
ctu	Jini cha'an tsa' loq'uiyob majlel lujunc'al i cha'bajc' (600) winicob i p'olbalob Dan, chajpʌbilo' i bʌ cha'an guerra. Tsa' loq'uiyob ti Zora yic'ot ti Estaol.
ctu	Pero jini winic ma'anix tsi' chʌn jac'ʌ i ñusan ac'ʌlel ya' ti' yotot i nij'al. Tsa' caji ti sujtel. Tsa' c'oti ya' ti' tojel Jebús (jiñʌch Jerusalén). Woli' pʌy majlel cha'cojt jini burro
ctu	Mi caj lac loc'san lujuntiquil winicob ti jo'jo'c'al israelob, yic'ot jo'jo'c'al ti jujump'ejl mil, yic'ot jujump'ejl mil ti lujump'ejl mil, cha'an mi' sʌclʌbeñob i bʌl i ñʌc' jini soldadojob,
ctu	cha'an ma'anic chuqui yom i cha'añob che' mi' majlelob ti Gabaa ti' lum jini benjamiñob. Che' jini mi mejlel i melbenob che' bajche' yom cha'an cabʌl i mul tsa' bʌ i meleyob ti' tojlel israelob,
ctu	Tsa' cajiyob ti puts'el ti' tojlel israelob cha'an mi' majlelob ba' jochol lum, pero jini israelob tsi' joyoyob. Pejtel jini israelob tsa' loq'uiyob ya' ba' muculob.
ctu	24-25 Che' jini tsa' laj sujtiyob israelob ti' lumal. Maxto anic rey ti Israel ti jim bʌ ora. Ti jujuntiquil winic tsi' mele bajche' tsi' bajñel ña'ta ti' pusic'al.
ctu	Booz tsi' sube Rut: Ubibeñon xch'oc. Uts'at tsa' tiliyet ilayi. Mach ma' majlel a tempan cebada ti yambʌ jamil. Mach ma' cʌy ili lum cha'an yambʌ. Jalijen wʌ'i ti' t'ejl x'ixic bʌ x'e'telob c
ctu	Tsi' yʌlʌ ja'el: Ch'ʌmʌ tilel a mosil. Tich'i, che'en. Booz tsi' colbe ochel wʌcp'ejl i p'isol cebada. Tsi' yʌq'ue i q'uech majlel. Che' jini tsa' sujti Rut ti tejclum.
ctu	Che' bʌ yomix chʌmel jini x'ixic, i pi'ʌlob ya' bʌ añob yic'ot ya' ti' yotot tsi' subeyob: Mach a cha'len bʌq'uen, come tsa'ix i yila pañimil ch'iton bʌ a walobil, che'ob. Jini x'ixic ma'anic
ctu	Jini jo'tiquil filisteojob ñuco' bʌ i ye'tel che' bʌ tsi' wen q'ueleyob chuqui tsa' ujti, tsa' sujtiyob c'ʌlʌl ti Ecrón ti jini jach bʌ q'uin.
ctu	Che' bʌ tsac loc'sayob ti Egipto c'ʌlʌl wʌle mi' chañ'esañob i bʌ. I tilelʌch mi' cʌyoñob cha'an mi' ch'ujutesañob yambʌ diosob. Che'ʌch woli' melob ti a tojlel ja'el.
ctu	Ijc'ʌl che' bajche' ili ora mi caj c choc tilel winic ch'oyol bʌ ti Benjamín. Jiñʌch yom bʌ ma' bon ti aceite cha'an ma' wa'chocon ti yumʌl ti' tojlel c tejclum Israel. Mi caj i coltan c
ctu	tejclumob cha'an mi' loq'uelob ti' c'ʌb filisteojob, come tsa'ix c wen q'uelbeyob i wocol c cha'año' bʌ. Tsa'ix c'oti tic chiquin jini c'am bʌ i t'añob, che'en.
ctu	Pero jatetla wolix la' cʌyon anquese tsaj coltayetla loq'uel ti pejtelel la' wocol, ti pejtelel la' ch'ijiyemlel. Wolix la' wʌl: Mach chʌn comix c yuman lojon Dios. Wa'chocobeñon lojon c rey
ctu	Jini cha'an yom mi la' wa'tʌl ti' tojlel lac Yum cha'an mic subeñetla pejtelel chuqui tac uts'at tsi' melbeyetla yic'ot la' ñojte'elob.
ctu	Tsac ña'ta mux caj i tilel jini filisteojob cha'an mi' jisañoñob ila ti Gilgal che' max to anic tsaj c'ajtibe i coltaya lac Yum. Jini cha'an tsac bajñel xiq'ui c bʌ cha'an mic pulben i majtan
ctu	Che' bʌ woli to ti t'an Saúl yic'ot jini motomaj, woli' p'ojlel ju'ucña bʌ t'an ba' woliyob ti wocol jini filisteojob. Ju'ucña tsi' yubibeyob i t'an. Jini cha'an Saúl tsi' sube jini motomaj:
ctu	I yalobilob Saúl jiñobʌch Jonatán, Isúi yic'ot Malquisúa. An cha'tiquil i yixic'al ja'el, Merab jini chichʌl, yic'ot Mical jini ijts'iñʌl bʌ.
ctu	Tsi' choco majlel winic cha'an mi' suben Isaí: Awocolic mij c'ajtibeñet, la' to cʌlec David quic'ot, come wolix i wen ñuq'uesʌbeñon c pusic'al, che'en.
ctu	Jonatán i yalobil Saúl tsi' yubibe i t'an David che' woli' pejcan Saúl. Tsa' caji' wen c'uxbin David che' bajche' tsi' bajñel c'uxbi i bʌ. Junsujm jach tsa' ajni i pusic'al Jonatán bajche' i
ctu	Jonatán tsi' sube: Yom i tsʌnsañet c tat. Jini cha'an yom ma' tsajin a bʌ. Pijtañon ijc'ʌl ti sʌc'ajel ya' ba' ma' puts'el cha'an ma' muc a bʌ.
ctu	Yom xuc'ulet quic'ot, come tsa'ix lac laja lac t'an ti' tojlel lac Yum. Mi an c mul, tsʌnsañon jatet. Mach wersajix ma' pʌyon majlel ba'an a tat, che'en.
ctu	Che' ya'an Saúl ti Gabaa, jini año' bʌ ti Zif tsi' subeyob: Ubibil c cha'an lojon cha' wʌ'ix an David ti lac lum. Ya' mucul ti xajlelol tac ti Hores. An ti bujtʌl i c'aba' Haquila am bʌ ti'
ctu	A wocolic, ñusʌbeñon c mul cha'an wolic pejcañet. Lac Yum mi caj i xuc'chocobeñet a yumʌntel mach bʌ yujilic jilel ti pejtelel ora. Woli' coltañet ti guerra come i winiquet. Woli a melben i
ctu	David tsi' yota jini soldadojob yic'ot Abner i yalobil Ner. Tsi' yʌlʌ: Abner, ¿mach ba anic ma' jac'? che'en. Che' jini Abner tsi' jac'ʌ: ¿Majquiyet mu' bʌ a wotan c rey? che'en.
ctu	Jini cha'an Saúl tsi' sube jini x'e'telob i cha'an: Sʌclʌbeñonla juntiquil xwujt cha'an mic majlel j c'ajtiben chuqui yom mic mel, che'en. I winicob tsi' subeyob: An juntiquil x'ixic ti Endor,
ctu	Tsa' c'otiyob David yic'ot i winicob ti Siclag che' ti yuxp'ejlel q'uin. Che' ya'to añob ti bij, tsa' tiliyob jini amalecob ti Neguev yic'ot ti Siclag. Tsi' laj jisayob Siclag. Tsi' puluyob ti c'ajc.
ctu	Saúl tsi' sube i winic woli bʌ i chucben majlel i ye'tijib cha'an guerra: Bots'o a wespada cha'an ma' junyajlel tsʌnsañon ame tilic i wajleñon jini sajtemo' bʌ cha'an mi' p'ump'un
ctu	tic'lañoñob, che'en. Pero ma'anic tsi' jac'be come woli ti bʌq'uen. Jini cha'an Saúl tsi' ch'ʌmʌ jini espada. Tsi' wʌlʌc jeq'ue i bʌ.
ctu	Pero Abner i yalobil Ner, ñuc bʌ yumʌl ti' tojlel i soldadojob Saúl, tsi' pʌyʌ Isboset i yalobil Saúl. Tsi' pʌyʌ majlel c'ʌlʌl ti Mahanaim.
ctu	Che' bʌ tsi' yubibeyob i t'an David pejtelel winicob x'ixicob, uts'at tsi' q'ueleyob David yic'ot pejtelel chuqui tac tsi' mele.
ctu	Che' bʌ tsi' yubiyob filisteojob wa'chocobilix David ti rey ti' tojlel israelob, tsa' caji i contrajiñob David yic'ot pejtelel i soldadojob. Che' bʌ tsi' yubi David, ti ora tsa' majli ba' wen
ctu	Tijicñayon che' mi cʌc' ti ñuc lac Yum anquese ts'a'lebilon. Mach ñuquic mij q'uel c bʌ, pero jini xch'ocob woli bʌ a taj ti a t'an mi caj i q'ueloñob ti ñuc, che'en.
ctu	Jini cha'an a wocolic aq'ueñob i yutslel a pusic'al jini año' bʌ ti cotot cha'an mic chʌn ajñel lojon ti a tojlel ti pejtelel ora. Come tsa'ix a wʌc'ʌ a t'an, c Yum Dios. Tsa'ix a pʌsbeyon
ctu	David tsi' pʌyʌ ti' yotot cha'an mi' cha'len we'el yic'ot. Tsi' yʌq'uesa Urías. Che' iq'uix pañimil tsa' cha' c'axi ti wʌyel yic'ot i winicob i yum ya' ti corredor, pero ma'anic tsa' majli ti'
ctu	David tsi' pejca lac Yum ti oración cha'an mi' lajmel jini ch'iton. Ma'anic chuqui tsi' wis c'uxu David. C'ʌlʌl tsa' ñumi ac'ʌlel, ya' jach ñolol ti to'o lum.
ctu	Amnón tsa' caji i wen mich'len Tamar. Ts'ita' tsi' c'uxbi ti ñaxan, pero che' bʌ tsa' ujti i pi'len, tsa' caji i wen ts'a'len. Jini cha'an Amnón tsa' caji' suben: Cucux ti a wotot, che'en.
ctu	Jini rey tsi' sube: Mi an majqui mi' chʌn cajel ti t'an ti a contra, yom ma' pʌybeñon tilel ilayi. Ma'anix chuqui mi caj i tumbeñet, che'en.
ctu	Che' ñumenix chʌmp'ejl jab, Absalón tsi' sube jini rey: Ti wocol t'an mij c'ajtibeñet chocoyon majlel ti Hebrón cha'an mic ts'ʌctesan c t'an tsa' bʌ c sube lac Yum.
ctu	Che' bʌ tsa' ts'ita' letsi ti wits David, tsa' caji i q'uel ya'ix tilel Siba i yaj e'tel Mefiboset. Woli' ch'ʌm tilel cha'cojt burro cuchbil bʌ i cha'an lujunc'al pan yic'ot jo'c'al ti pajl tiquin
ctu	Come cʌmbilix a cha'an a tat yic'ot pejtelel i winicob. Wen ch'ejlob ti guerra, cojco to wʌle, wen mich'ob, lajalob bajche' bajlum tsa' bʌ chilbenti i yal. Che'ʌch ja'el a tat come wen ñʌmʌl
ctu	Juntiquil soldado tsa' bʌ i q'uele Absalón ya' ba' joc'ol tsa' majli i suben Joab: Ya' tsa' joc' cʌle Absalón ti' xʌc' jini te', che'en.
ctu	Jini cha'an yom ma' majlel ti ora cha'an ma' pejcan jini winicob ti uts'at, come mic subeñet mi ma'anic ma' bʌc' loq'uel a pejcañob ti' tojlel lac Yum, wʌle jach mi caj i laj majlelob. Ma'anic
ctu	majqui mi caj i cʌytʌl a wic'ot. Che' jini cabʌl jax mi caj a wubin wocol. Mero ts'ita' tsa' wubi che' ch'itoñet to c'ʌlʌl wʌle. Che' tsi' yʌlʌ Joab.
ctu	A wocolic la' cha' sujticon ti cotot tic tejclum ya' ba' muculob c tat yic'ot c ña'. Ya'ix mic mujquel ja'el. Pero wʌ'an jini calobil Quimam. Pʌyʌ a wic'ot. Yom ma' melben bajche' jach a wom
ctu	Come ya' añob jini motomaj Sadoc yic'ot jini x'alt'an Natán. Mi caj i wa'chocoñob Salomón cha'an mi' yochel ti rey ti' tojlel pejtelel israelob. Wusula jini trompeta. Cha'lenla c'am bʌ t'an
ctu	Jini rey tsi' sube ja'el: Wen awujil ti a pusic'al jontol tsa' melbe c tat David. La' i q'uextʌbeñet a jontolil lac Yum.
ctu	Tsa' caji' yubiñob ti pejtelel i lumal bajche' tsi' cha'le meloñel jini rey Salomón. Jini cha'an tsi' bʌc'ñayob, come tsi' q'ueleyob añʌch i ña'tʌbal tilem bʌ ti Dios, come toj tsi' cha'le
ctu	Lac Yum tsi' wen aq'ue i ña'tʌbal Salomón che' bajche' tsi' sube. Tijicña tsa' ajniyob Salomón yic'ot Hiram, come junlajalob i t'an ti cha'ticlelob.
ctu	31-32 Tsi' meleyob cha'q'uejl ñujp'il i ti' cha'an i puertajlel jini C'ax Ch'ujul bʌ Ajñibʌl. Ya' ti' cha'q'uejl bʌ i puerta melbil bʌ ti olivote' tsi' meleyob i yejtal tac ángel yic'ot bonxan
ctu	Tsi' mele ja'el cabʌl tejclum ba' mi' lojtel trigo yic'ot carreta tac cha'an guerra. Tsi' mele tejclum tac ba' mi' yajñelob soldadojob mu' bʌ i c'ʌchtañob caballo, yic'ot xñijca carretajob.
ctu	Winicob tilemo' bʌ ti cabʌl lum ti pañimil tsa' c'otiyob cha'an mi' yubibeñob i t'an Salomón cha'an cabʌl i ña'tʌbal tilem bʌ ti Dios.
ctu	27-28 Jeroboam tsa' caji i contrajin Salomón. Salomón tsi' wa'choco jini Milo i tejclum soldadojob. Tsi' cha' weñ'esa i ts'ajquil jini tejclum tsa' bʌ i mele David i tat. Tsi' yʌq'ue i ye'tel
ctu	Jeroboam che' bʌ tsi' q'uele ch'ejl i pusic'al, cabʌl i ña'tʌbal. Tsi' yʌq'ue i ye'tel cha'an mi' q'uel x'e'telob, i p'olbalo' bʌ José, junmojt bʌ israelob.
ctu	Jini rey ma'anic tsi' jac'beyob i wocol t'an jini winicob. Che'ʌch tsa' ujti cha'an mi' ts'ʌctiyel i t'an lac Yum che' bajche' tsi' yʌlʌ jini x'alt'an Ahías ch'oyol bʌ ti Silón.
ctu	13-14 Jini ñoxix bʌ x'alt'an tsi' sube i yalobilob: Chajpʌbeñon jini burro, che'en. Tsi' chajpʌbeyob. C'ʌchʌl tsa' majli i taj i winic Dios ya' ba' woli' sujtel. Tsa' c'oti i taj ya' ba'
ctu	buchul ti' yebal c'olol te'. Tsi' c'ajtibe: ¿I winiquet ba Dios tilemet bʌ ti Judá? che'en. Tsi' jac'ʌ: Joñon cu, che'en.
ctu	tsa' c'oti Zimri i lowe'. Tsi' tsʌnsa. Che' jini tsi' yotsa i bʌ ti rey ti Israel che' ti' wucp'ejl i cha'c'al (27) i jabilel i yumʌntel jini Asa am bʌ ti Judá.
ctu	Jini cha'an tsa' majli Elías ti Sarepta. Che' bʌ tsa' c'oti ti ochibʌl ti Sarepta, ya'an meba' x'ixic woli bʌ i tempan si'. Tsi' c'ajtibe jump'ejl tsima ja'.
ctu	Acab tsi' sube Jezabel pejtel chuqui tsi' mele Elías yic'ot bajche' tsi' tsʌnsa ti espada jini x'alt'añob i cha'an Baal.
ctu	Pero che' woliyon ti e'tel, tsa' puts'i jini xcʌjchel, che'en x'alt'an. Jini rey tsi' jac'ʌ: Jiñʌch a mul. Wersa mi caj a toj, che'en jini rey Acab.
ctu	Pero Elías tsi' yʌlʌ: Mi x'e'telon i cha'an Dios, la' loq'uic c'ajc ti panchan cha'an mi' jisañetla, che'en. Ti ora tsa' loq'ui tilel chajc. Tsi' laj jisayob.
ctu	Eliseo tsi' sutq'ui i wut cha'an mi' q'uelob. Tsi' subeyob ti' c'aba' lac Yum mi caj i tajob wocol. Tsa' bʌc' loq'ui tilel ti mate'el cha'cojt ña' oso. Tsi' jisayob cha'tiquil i yuxc'al (42)
ctu	Che'ʌch tsi' mele jini x'ixic. Jini ch'iton bʌ i yalobilob tsi' ch'ʌmbeyob tilel jochol tac bʌ p'ejt. Jini x'ixic tsi' yotsa aceite ti jujump'ejl p'ejt.
ctu	Che' bʌ tsa' ch'ojyi Eliseo, tilel ñumel tsi' cha'le xʌmbal ya' ti mal. Tsa' cha' majli i pʌcchocon i bʌ ti' pam jini ch'iton. Wucyajl tsi' cha'le ja'tsin jini ch'iton. Tsa' cha' cajni i wut.
ctu	Jini cha'an Giezi tsa' majli ti ajñel ba'an Naamán. Che' bʌ tsi' sutq'ui i wut Naamán, tsi' can q'uele woli' tilel ti ajñel. Che' jini tsa' jubi ti' carreta cha'an mi' pejcan: ¿Chuqui tsa'
ctu	Ti' caj jini guerra tsa' cajiyob ti cabʌl wi'ñal ya' ti Samaria, come cabʌl q'uin tsi' joy mʌctayob tejclum jini soldadojob. Tsa' laj sʌjli chuqui tac mi' c'uxob. Che' jini tsa'ix caji ti
ctu	chojñel i jol burro ti lujunc'al i cha'bajc' (600) peso cha'an mi' c'uxob. Tsa' chojni ojlil litro i ta' x'ujcuts ti lujump'ejl i cha'c'al (30) peso.
ctu	Jini cha'an jini x'ixic tsi' mele che' bajche' tsi' sube i winic Dios. Tsi' pʌyʌ majlel i pi'ʌlob. Wucp'ejl jab tsa' chumleyob ya' ti' lum filisteojob.
ctu	Che' jini mulben i jol yic'ot jini aceite am bʌ ti a c'ʌb. Suben: “Lac Yum tsa'ix i wa'chocoyet ti rey ti Israel”, che'et. Che' mi' yujtel a mel jini, yom ma' sujtel ti ora. Che' tsi' yʌlʌ
ctu	Tsa' c'oti Jehú ti Jezreel. Jezabel tsi' yubi chuqui woli' yujtel. Che' jini tsa' caji i bon i wut. Tsi' wen ch'ʌlʌ i jol. Tsa' buchle ya' ti q'ueloñib.
ctu	Jehú tsa' ujti i pul majtañʌl cha'an mi' yʌc jini winicob i cha'año' bʌ Baal. Tsa' loq'ui i pejcan jini xcʌntayajob i cha'an yic'ot i yum soldadojob. Tsi' subeyob: Ochenixla ti mal cha'an mi
ctu	la' tsʌnsañob ti pejtelelob. Mach la' cʌy mi juntiquilic, che'en. Che' jini tsi' laj tsʌnsayob ti espada. Che' ujtemix i laj tsʌnsañob, tsa' caji i jexbañob loq'uel jini ch'ujlelʌlob. Tsa'
ctu	Che' ti' wucp'ejlel jab i ye'tel Jehú, tsa' caji i tech i yumʌntel jini rey Joás. Cha'c'al (40) jab tsi' cha'le i yumʌntel ya' ti Jerusalén. I c'aba' i ña' jiñʌch Sibia ch'oyol bʌ ti
ctu	I winicob Amasías tsa' caji i contrajiñob ya' ti Jerusalén. Jini cha'an tsa' puts'i majlel Amasías ti Laquis. Pero jini winicob tsi' yajñesayob majlel. Tsi' tsʌnsayob ya' ti Laquis.
ctu	Jini rey Acaz tsi' sube jini motomaj Urías: Mi caj a c'ʌn jini tsiji' bʌ pulʌntib cha'an pejtelel ili majtañʌl tac i cha'an bʌ rey yic'ot i cha'an bʌ winicob x'ixicob: jini pulbil bʌ
ctu	majtañʌl che' ti sʌc'ajel, yic'ot jini majtañʌl bʌ harina che' ti ic'ajel, yic'ot jini japbil tac bʌ majtañʌl. Yom ma' tsijcan jini tsiji' bʌ pulʌntib ti' ch'ich'el jini majtañʌl tac.
ctu	Cʌybeñon jini pulʌntib melbil bʌ ti bronce cha'an mic bajñel c'ʌn che' an chuqui com j c'ajtiben. Che' tsi' yʌlʌ jini Acaz.
ctu	Che' bʌ tsa' cajiyob ti chumtʌl ya'i, ma'anic tsi' ch'ujutesayob lac Yum. Jini cha'an tsi' choco tilel bajlum ti' tojlelob cha'an mi' lamital jisañob.
ctu	Tsi' loc'sa ja'el jini oro tep'bil bʌ ti' puertajlel jini Templo yic'ot jini tep'bil bʌ oro am bʌ ti' yoyel. Tsi' laj loc'sa cha'an mi' yʌq'uen i rey Asiria.
ctu	Mi caj c ñajtesʌbeñet a jabilel. Mi caj cʌq'ueñet yambʌ jo'lujump'ejl jab. Mi caj c wen coltañet yic'ot ili tejclum. Ma'anic mi caj cʌq'uetla ti' c'ʌb jini asiriajob. Mi caj c mel pejtelel
ctu	Tsa' chʌmi Manasés. Tsa' mujqui ba' muculob i ñojte'elob ya' ti pʌc'ʌbʌl am bʌ ti pat i yotot ya' ti' pʌc'ʌb Uza. Tsa' caji ti yumʌl Amón ti' q'uexol i tat.
ctu	Josías tsi' jembe i pulʌntib jini dios Tofet, am bʌ ti joctʌl i cha'an bʌ i yalobilob Hinom. Che' jini ma'anix majch tsa' chʌn mejli i pul i yalobil cha'an i majtan Moloc.
ctu	I chanlel i yoyel Templo jiñʌch waxʌcp'ejl metro. I tamlel i jol jini oy jiñʌch ojlil i cha'p'ejl metro. Melbil ti bronce jini oy yic'ot i jol. An i ch'ʌjlib i jol che' bajche' chim yilal joyol
ctu	Eleazar i tatʌch Finees, Finees i tatʌch Abisúa, Abisúa i tatʌch Buqui, Buqui i tatʌch Uzi, Uzi i tatʌch Zeraías, Zeraías i tatʌch Meraiot, Meraiot i tatʌch Amarías, Amarías i tatʌch
ctu	Ahitob, Ahitob i tatʌch Sadoc, Sadoc i tatʌch Ahimaas, Ahimaas i tatʌch Azarías, Azarías i tatʌch Johanán, Johanán i tatʌch Azarías (jini ñuc bʌ motomaj ti' Templo Salomón ya' ti
ctu	Jerusalén), Azarías i tatʌch Amarías, Amarías i tatʌch Ahitob, Ahitob i tatʌch Sadoc, Sadoc i tatʌch Salum, Salum i tatʌch Hilcías, Hilcías i tatʌch Azarías, Azarías i tatʌch Seraías,
ctu	Seraías i tatʌch Josadac. (Tsa' wersa pʌjyi majlel che' bʌ lac Yum tsi' choco majlel ti cʌjchel jini año' bʌ ti Judá yic'ot ti Jerusalén. Nabucodonosor tsi' pʌyʌ majlel.)
ctu	Lamital i p'olbal Manasés tsi' yʌq'ueyob i tejclum tac yic'ot i lum i p'olbalob Gersón. Jiñobʌch Golán am bʌ ti Basán, Astarot.
ctu	30-32 Jini ascuñʌl bʌ i yalobil Jehiel jiñʌch Abdón. Jini yambʌ i yalobilob jiñobʌch Zur, Cis, Baal, Nadab, Gedor, Ahío, Zequer, Miclot (Miclot i tatʌch Simea). Ti pejtelelob tsa'
ctu	Ti jimbʌ ora an lujunc'al yic'ot lajchʌntiquil (212) xcʌnta ti' Tabernáculo. Tsa' yajcʌntiyob ti' tojlel colonia tac ba' ch'oyolob i ñojte'elob. Tsa' wa'chocontiyob i cha'an David yic'ot Samuel
ctu	Tsi' joc'chocobeyob i bujc Saúl melbil bʌ ti tsucu taq'uin ti' bojte'lel i templo i dioste' tac. Tsi' joc'chocobeyob i jol ja'el ti' bojte'lel i templo Dagón.
ctu	Zacarías, Jaaziel, Semiramot, Jehiel, Uni, Eliab, Benaía, Maasías, Matatías, Elifelehu, Micnías, Obed Edom, Jeiel, jini xcʌntati' templojob.
ctu	c'ʌlʌl che' bʌ tsi' cha'leyob i ye'tel jini juezob. Mi caj c jisʌbeñob i p'ʌtʌlel pejtelel a contrajob. Mic subeñet ja'el mi caj c wa'chocobeñet a p'olbal cha'an mi' yochelob ti rey.
ctu	Tsi' wa'choco xcʌntayajob ti pejtelel Edom. Jini idumeojob tsa' caji i yʌq'ueñob i tojoñel David, come lac Yum tsi' wen colta David baqui jach tsa' ñumi.
ctu	Che' jini David tsa' caji i suben Joab yic'ot jini ñuc taco' bʌ i ye'tel: Cucula c'ʌlʌl ti Beerseba yic'ot c'ʌlʌl ya' ti Dan cha'an mi la' chuc ti censo jini israelob. Che' ujtemix ti pejtelel,
ctu	I yalobil Hebrón jiñʌch Jerías jini yumʌl, i cha'ticlel jiñʌch Amarías, i yuxticlel jiñʌch Jahaziel, i chʌnticlel jiñʌch Jecamán.
ctu	20-22 Yaño' bʌ levíjob año' bʌ ti' wenta Ahías tsa' aq'uentiyob ti' wenta cha'an mi yotsañob ti Templo jini majtañʌl tac tsa' bʌ i yʌq'ueyob lac Yum jini winicob x'ixicob. Jini levíjob
ctu	Jini wacax tac am bʌ ya' ti Sarón tsa' cʌle ti' wenta Sitrai ch'oyol bʌ ti Sarón. Jini wacax tac am bʌ ya' ti joctʌl, tsa' cʌle ti' wenta cha'an mi' q'uel jini Safat (i yalobil Adlai).
ctu	Ti pejtelel an uxp'ejl mil talento jini oro tilem bʌ ti Ofir, yic'ot wucp'ejl mil talento jini plata cha'an mi' tejp'el i ts'ajquil jini otot. Wen i t'ojol che' ti pejtelel.
ctu	Salomón tsi' sube: C Yum Dios, tsa' wen pʌsbe i yutslel a pusic'al c tat David che' bʌ tsa' wa'chocoyon ti rey ti' q'uexol c tat.
ctu	Che' jini Salomón tsa' ujti i mel i yotot Dios. Tsi' yotsa pejtel i bʌl Templo tsa' bʌ i yʌq'ue lac Yum jini rey David. Tsi' laj loto yic'ot i chubʌ'an jini rey letsem tac bʌ i tojol.
ctu	ñich'tan ti panchan. Aq'uen i tojol i mul jini xlot. Sutq'uiben i jontolil. Pero mele ti uts'at jini mach bʌ anic i mul.
ctu	yom mi' peq'uesañob i bʌ. Mi tsa' caji i pejcañoñob ti oración, mi tsi' cʌyʌyob i jontolil yic'ot leco bʌ i melbalob cha'an mi' tsajcañon, che' jini mi caj c ñich'tʌbeñob i yoración wʌ'
ctu	8-9 Pero ma'anic tsi' ñopbeyob i t'an xñoxob. Tsa' caji i c'ajtibeñob ja'el ch'iton winicob, i pi'ʌlob ti colel woli bʌ i coltañob ti e'tel. ¿Bajche' yom mic jac'beñob? come yomob mic t'ox
ctu	yic'ot uxbajc' carreta yic'ot uxc'al mil winicob c'ʌchʌlo' bʌ ti caballo, yic'ot bajc'ʌl soldadojob egiptojob, libiajob, suquieñob, yic'ot etiopejob.
ctu	Yom mi la' suben: “Jini rey tsi' yʌc'ʌ mandar cha'an mi la' wotsan ili winic ti mʌjquibʌl. Ts'ita jach yom mi la' wʌq'uen waj yic'ot ja' c'ʌlʌl jinto mi' cha' sujtel jini rey ti'
ctu	Anix lajchʌmp'ejl i cha'c'al (32) i jabilel che' bʌ tsa' ochi ti' ye'tel. Waxʌcp'ejl jab tsi' cha'le yumʌntel ya' ti Jerusalén.
ctu	Jini cha'an wʌle melela che' bajche' yom: Junmojt motomajob yic'ot levíjob mu' bʌ caj i yochelob ti tejclum ti' q'uiñilel c'aj o mi caj i cʌntañob i ti' Templo.
ctu	Tsi' mucuyob ba' mucbilob jini reyob ya' ti' tejclum David, come wen uts'at tsi' ñusa q'uin ti' tojlel pejtelel israelob yic'ot ti' tojlel Dios.
ctu	Pero Amasías ma'anic tsi' ñopbe i t'an.  Tilem ti Dios jini leco bʌ i pensar Amasías cha'an mi' yʌjq'uel ti chʌmel ti' c'ʌb i contrajob ti' caj i mul cha'an tsi' ch'ujutesa jini diosob i
ctu	An jo'p'ejl i cha'c'al (25) i jabilel Jotam che' bʌ tsa' caji ti yumʌntel. Wʌclujump'ejl jab tsi' cha'le yumʌl ya' ti Jerusalén. I c'aba' i ña' jiñʌch Jerusa (xch'oc bʌ i yalobil Sadoc).
ctu	Come tsi' pulbe i majtan dios tac i cha'an i contrajob ti Damasco tsa' bʌ i jisayob, come tsi' lon ña'ta Acaz cabʌl i p'ʌtʌlel jini diosob año' bʌ ti Siria cha'an woli' wen coltañob jini
ctu	siriajob. Jini cha'an tsi' pulbeyob i majtan cha'an mi' coltʌntel ja'el. Pero i mul Acaz tsi' yʌc'ʌ ti yajlel yic'ot pejtelel i pi'ʌlob.
ctu	Jini rey Ezequías yic'ot año' bʌ i ye'tel tsi' subeyob levíjob cha'an mi' ñuq'uesañob lac Yum yic'ot i salmo David, yic'ot i salmo Asaf jini x'alt'an. Tijicñayob i pusic'al tsi' jac'ʌyob.
ctu	Che' bʌ tsa' majliyob jini israelob, tsa' ñumiyob ti Jerusalén yic'ot ti pejtelel tejclum tac ti Judá, Benjamín, Efraín yic'ot Manasés. Tsi' laj c'ʌsʌyob jini dioste' yic'ot i yejtal tac
ctu	jini quisintic jax bʌ dios Asera. Tsi' laj jemeyob jini pulʌntib tac. Che' jini tsa' cha' sujtiyob majlel ti' lumal, jujuntiquil ti' chumlib.
ctu	¿Mach ba la' wujilic tsac jisa lojon cabʌl tejclum, joñon quic'ot c ñojte'elob? ¿Tsa' ba mejli i coltañob i diosob che' bʌ tsaj contrajiyob?
ctu	Jini cha'an lac Yum tsi' choco tilel jini asiriajob cha'an mi' contrajiñob. Tsi' cʌchʌyob majlel ti cadena ya' ti Babilonia.
ctu	Safán tsi' sube jini rey: Tsa'ix i tempayob jini taq'uin tsa' bʌ tajle ti' yotot Dios. Tsa'ix aq'uenti ti' wenta jini xq'uel e'telob yic'ot jini winicob woli bʌ i melob jini e'tel.
ctu	Jini xc'ayob (i yalobilob Asaf) tsi' chʌn meleyob i ye'tel che' bajche' tsi' yʌc'ʌyob mandar David yic'ot Asaf yic'ot Hemán yic'ot Jedutún, jini x'alt'an ti' wenta jini rey. Jini xc'ayob año'
ctu	bʌ ti' ti' otot tsi' chʌn meleyob i ye'tel ja'el. Ma'anic tsi' cʌyʌyob, come jini levíjob i pi'ʌlob tsi' ch'ʌmbeyob tilel chuqui mi' c'uxob.
ctu	Jini soldadojob tsi' pulbeyob i Templo Dios. Tsi' laj jemeyob jini ts'ajc am bʌ ti' joytʌlel Jerusalén. Tsi' laj puluyob pejtelel jini colem otot. Tsi' jisayob pejelel jini uts'at bʌ i bʌl
ctu	Che' bʌ tsa' c'otiyob ba' jembil i Templo lac Yum ya' ti Jerusalén, lamital jini xñoxob tsi' yʌc'ʌyob ofrenda cha'an mi' cha' melob i Templo Dios ti jini jach bʌ i yajñib.
ctu	Jiñʌch c mandar cha'an mi la' coltan jini judíojob ti' melol i yotot Dios. Aq'ueñob pejtelel chuqui anto yom i cha'añob. La' aq'uenticob taq'uin loc'sʌbil bʌ ti jini tojoñel mu' bʌ la'
ctu	C'ʌlʌl ti ojlil i yuxp'ejl millón peso ti plata mi mejlel la' wʌq'uen yic'ot uxbajc' ti cujch trigo, yic'ot chʌmp'ejl mil litro vino, yic'ot chʌmp'ejl mil litro aceite, yic'ot i yonlel ats'am.
ctu	Che' bʌ tsa' ujti pejtelel iliyi, tsa' tiliyob ba' añon i yum israelob. Tsi' subeyoñob cha'an woli' ñopob jontolil cabʌl winicob x'ixicob yic'ot motomajob yic'ot levíjob. Tsa' caji' tsajcañob
ctu	i melbal jini chumulo' bʌ ti jini lum. Jiñobʌch cananeojob, heteojob, ferezeojob, jebuseojob, amoñob, moabob, egiptojob yic'ot amorreojob.
ctu	Malquías (i yalobil Recab), woli bʌ i yumʌntel ti jini lum am bʌ ti Bethaquerem, tsi' cha' melbe i ti' ts'ajc ba' mi' chojquel misʌjelʌl. Tsi' wa'chocobeyob i trancajlel. Tsi' yotsʌbeyob i
ctu	Jini judíojob chumulo' bʌ ti' t'ejl laj contrajob tsa' tili i subeñon lojon: Mi caj i loq'uelob tilel ti jujump'ejl xchumtʌl cha'an mi' tsʌnsañonla, che'ob. Lujunyajl tsi' subeyoñob chuqui
ctu	46-56 Jini xcʌnta Templojob ti jujunmojt jiñobʌch: Ziha, Hasufa, Tabaot, Queros, Siaha, Padón, Lebana, Hagaba, Salmai, Hanán, Gidel, Gahar, Reaía, Rezín, Necoda, Gazam, Uza, Paseah, Besai,
ctu	Yom ja'el mi' pam pucob ili t'an ti pejtelel xchumtʌl tac yic'ot ti Jerusalén, come tsi' yʌlʌ lac Yum: Cucula ti wits. Cha' ch'ʌmʌla tilel ti tejclum i xʌc' tac olivote', jini pʌc'ʌl bʌ
ctu	yic'ot jini yilol jach bʌ mi' colel ti mate'el, yic'ot i yopol olivote', yic'ot i xʌc' tac arrayán te', yic'ot i xʌc' tac palma, yic'ot i xʌc' tac yambʌ te' am bʌ i yopol. Melela lejchempat
ctu	Jini cha'an jatet tsa' wʌc'ʌyob ti' c'ʌb i contrajob tsa' bʌ i p'ump'un tic'layob. Che' bʌ tsi' yubiyob wocol, che' bʌ c'am tsi' pejcayetob, tsa' wubibeyob i t'an ya' ti panchan. Tsa' p'untayob
ctu	Yaño' bʌ winicob x'ixicob tsa' jach cʌleyob ti' lum ya' ba' chumulob ti' tejclum tac Judá. Jiñobʌch ñuco' bʌ winicob tsa' bʌ tiliyob ti chumtʌl ti Jerusalén: jini motomajob yic'ot levíjob
ctu	Ti ili q'uin tsi' pejcayob i ts'ijbujel Moisés ti' tojlel winicob x'ixicob. Tsi' tajayob ts'ijbubil bʌ mandar ba' tic'bilob amoñob yic'ot moabob ti pejtelel ora cha'an ma'anic mi' yochelob ba' mi'
ctu	Tsac subeyob israelob cha'an mi' ch'ʌmbeñob tilel chuqui yom: jini si' cha'an mi' yʌq'ueñob jini tsʌnsʌbil bʌ i majtan Dios che' ti' yorajlel, yic'ot jini ñaxan bʌ i cuch cholel. C Dios,
ctu	Che' bʌ tsa' pam pujqui i mandar jini rey, tsa' pʌjyiyob tilel cabʌl xch'oc ti jini tejclum Susa, ti' wenta Hegai. Tsa' pʌjyi ochel Ester ja'el ti' yotot x'ixicob i cha'an rey ti' wenta Hegai
ctu	Jini x'ac juñob tsi' se'ñuyob majlel i bʌ cha'an i mandar rey. Tsa' pujqui jini mandar ti Susa, i tejclum rey. Tsa' caji' japob vino jini rey yic'ot Amán, pero tsa' ochi i ch'ijiyemlel i pusic'al
ctu	Tsa' caji i subeñob i yijñam yic'ot i cʌñʌyo' bʌ: Ac'ʌ ti melol chan bʌ te' cha'an ma' jich'. Yom lajchʌnjajl i chanlel. Ti sʌc'ajel ijc'ʌl cucu suben jini rey cha'an mi' yʌc' ti jijch'el
ctu	Mardoqueo. Che' jini cha' tijicñayix a pusic'al mux a cha' majlel ti c'ux waj yic'ot jini rey, che'ob. Amán uts'at tsi' yubi jini t'an. Tsi' yʌc'ʌ ti melol te' cha'an mi' jich'.
ctu	Jini rey Asuero tsi' sube Ester i pi'ʌl yic'ot Mardoqueo jini judío: Awilan tsa'ix cʌc'ʌ ti' wenta Ester pejtel i pi'ʌlob Amán yic'ot i chubʌ'an. Tsa'ix jijch'i Amán ti jini wa'al bʌ te'
ctu	Come jini q'uin tac i yorajlelʌch i coltʌntel che' bʌ tsi' t'uchtayob i contrajob. Ti jini q'uin tsa' lajmi i ch'ijiyemlel i pusic'al. Tsa' q'uextiyi ti tijicña bʌ. Tsi' cʌyʌyob i yuq'uel
ctu	cha'an mi' to'ol ñusañob q'uin. Jini cha'an la' i cha'leñob q'uiñijel che' bajche' yom cha'an tijicñayob i pusic'al. La' i chocbeñob majlel i pi'ʌlob chuqui tac sumuc ti c'uxol. La' i
ctu	Che' bʌ woli to ti t'an tsa' tili yambʌ winic. Tsi' yʌlʌ: Tsa' tiliyob uxmojt caldeojob. Tsi' xujch'iyob jini camello tac. Tsi' laj pʌyʌyob majlel. Tsi' tsʌnsayob a winicob ti machit. Joñon
ctu	¿Mach ba ñumen anic i mul winicob? Melbilob i bʌc'tal yic'ot i ts'ubeñal lum. Lajal mi' jejmelob che' bajche' i c'u' mut.
ctu	Ma'anic i c'ʌjñibal jini tsa' bʌ la' wʌlʌ. Che' mi la' tempan t'an cha'an mi la' coltan Dios, lajal la' t'an bajche' i tʌñil c'ajc. Mux i jilel che' bajche' woch' bʌ mʌctijib yujil bʌ
ctu	Che' mi' tam ochel ti ic'ch'ipan bʌ, ma'anix tsiquil i chubʌ'an. Mi caj i pulel ti c'ajc mach bʌ ts'ʌbʌlic ti c'ʌbʌl, yic'ot pejtel chuqui tac tsa' cʌle ti' yotot.
ctu	Cujil mi caj la' c'ajtibeñon: “¿Baqui an wʌle i yotot jini winic am bʌ i ñuclel ti oñiyi? ¿Chuqui tsa' tumbenti i yotot jini xjontolil?” che'etla.
ctu	Jini xjontolilob mi' chilbeñob i yalobilob meba' x'ixicob yic'ot ja'el jini alʌlob woliyo' bʌ ti chu'. Ma'anix mi' chʌn sutq'uibeñob i ña' cha'an i bet.
ctu	Eliú tsi' mich'le ja'el jini uxtiquil i pi'ʌlob, come tsi' yʌlʌyob an i mul Job, pero ma'anic tsi' wen jac'beyob bajche' yom.
ctu	Cabʌl jax i p'ʌtʌlel i bic'. Baqui jach mi' majlel mi' toj sajtel i pusic'al majqui jach mi' lʌc' i bʌ. Mi' c'un'an  pañimil ti bʌq'uen.
ctu	Come i sajtemal jini tontojo' bʌ mi caj i tsʌnsañob. Jini lon xuc'ulo' bʌ i pusic'al cha'an i chubʌ'an mi caj i jilelob.
ctu	Yom mi la' c'uxbin j cʌntesʌbal ñumen bajche' sʌsʌc taq'uin. Mulanla wen bʌ la' ña'tʌbal. Mach mi la' mulan oro anquese wen fino bʌ.
ctu	An cabʌl i ts'a'lentel jini mach bʌ anic i chubʌ'an. Mi' ts'a'leñob ja'el mero i pi'ʌlob. Pero an i c'uxbintel pejtelel año' bʌ i chubʌ'an.
ctu	Jini mu' bʌ i mucben i mul yambʌ, woli' yʌc' i bʌ ti c'uxbintel. Jini mu' bʌ i tsictesʌben i mul mi' yʌc' i bʌ ti ts'a'lentel. Mach i pi'ʌlic yilal.
ctu	Jini wen chumul bʌ lajal mi' lon q'uel i chubʌ'an bajche' p'ʌtʌl bʌ tejclum ba' mi' lon ña'tan i coltan i bʌ. Mi' lon al ti' pusic'al lajalʌch i chubʌ'an bajche' chan bʌ ts'ajc mu' bʌ i
ctu	Jini mu' bʌ i yʌq'uen pobre chuqui anto yom i cha'an woli' yʌq'uen lac Yum ti majan. Mi caj i cha' q'uextʌbentel bajche' c'amel tsi' yʌq'ue.
ctu	Che' maxto ña'tʌbilic a cha'an bajche' yom ma' mel, c'ajtiben jini yujilo' bʌ. Ñich'tʌbeñob i t'an jini yujilo' bʌ che' a wom a mel guerra.
ctu	Mi' caj ti chʌmel xjontolil. Mi' caj ti colel jini toj bʌ. Jini sajtem bʌ mi caj i toj i mul. Jini toj bʌ ma'anic mi' yʌjq'uel ti toj mulil.
ctu	La' ba' añon. Yom ma' wen ñich'tan jini t'an. Ubibeñob i t'an jini weño' bʌ i pusic'al. Otsan ti a pusic'al j cʌntesʌbal.
ctu	Lajal jini tonto bʌ bajche' ts'i'. Che' bajche' mi' cha' sujtel ts'i' cha'an mi' mʌc' i xej che'ʌch mi' sujtel jini tonto bʌ cha'an mi' cha' mel i tontojlel.
ctu	Chilben i bujc mu' bʌ i yotsan i bʌ i tojben i bet xbeta taq'uin. Ñup'u mi ma'anic tsi' tojbe i bet jini mach bʌ i cʌñʌyic.
ctu	Jini yumʌl mach bʌ wenic i pusic'al cabʌl mi' tic'lan jini  p'ump'uño' bʌ. Jini yumʌl mu' bʌ i mel i ye'tel ti toj mach bʌ anic mi' ch'ʌm i majtan taq'uin mi caj i ñajt'esʌntel i jabilel.
ctu	Tsa' bʌx'ayon ti' ñopol pejtel chuqui an, bajche' mi' melob jini año' bʌ i ña'tibal yic'ot bajche' mi' melob tontojo'  bʌ año' bʌ i sajtemal. Tsa' caji c ña'tan woli jach cʌsin ic'.
ctu	Tsajalet me. Yom ñʌch'ʌlet che' mi la' wochel ti Templo. Yom jamʌl a chiquin cha'an ma' wubin. Mach  a mel bajche' tontojo' bʌ. Mi' yʌq'ueñob i majtan Dios, pero mach yujilobic che' woli'
ctu	Tsa' caji c ña'tan ja'el: Uts'at tsi' mele winicob Dios, pero ti jujuntiquilob tsi' xoyoyob i bijlel. Tsi' tajayob i sajtemal.
ctu	Mach cʌmbilic lac cha'an i melbal Dios come mucul jach che' bajche' i bijlel ic'. Ti mucul jach mi' yʌq'uen i yespíritu alʌl che' cʌntʌbil to i cha'an i ña'.
ctu	Subeñon c'uxbibilet bʌ c cha'an: ¿Baqui mi caj a pʌy majlel a wʌlac' ti buc'bal? ¿Baqui ma' wʌq'ueñob i c'aj i yo ti xinq'uinil? Ya' com majlel ja'el cha'an mic tajet. Lolom jach mic
ctu	azafrán, sic'ʌb, canela, yic'ot pejtel yan tac bʌ te' am bʌ i c'ʌjñibal cha'an i melol pom, mirra yic'ot i yetsel áloes.
ctu	Mʌyʌ a wut, come wola' pʌyon. Lijlaw i tsutsel a jol mi' mos a quejlab. Che'ʌch yilal bajche' alʌc'ʌl mu' bʌ i jubel tac ti' wits Galaad.
ctu	Mi caj i jisʌbeñob i p'ʌtʌlel pejtel mu' bʌ i chañ'esañob i bʌ che' bajche' jini ch'ujte' am bʌ ti Líbano, yic'ot c'olol te' am bʌ ti Basán.
ctu	Come jini colem tejclum ti Siria ba' mi' cha'len yumʌl Rezín jiñʌch Damasco. Ya' jach jaxʌl i yumʌntel. Ma'anic mi caj i ñuc'an. Efraín ja'el mi caj i junyajlel jisʌntel che' ti yambʌ
ctu	Mi caj c pijtan lac Yum mu' bʌ caj i coltañonla anquese tsi' mʌyʌ i wut cha'an mach mi' q'uelonla. Cojach jini mi caj c pijtan.
ctu	Jini alʌl woli to bʌ ti chu' mi' cajel ti alʌs ya' ba'an jini lucum. Jini alob yujil bʌ xʌmbal mi caj i yotsan i c'ʌb ti' c'u' lucum. Mach i tajayic wocol.
ctu	Awilan mi caj c xic' tilel jini medojob cha'an mi' contrajiñob. Ma'anic mi caj i jac'ob i pʌyol ti taq'uin mi plata mi oro.
ctu	Mi caj c junyajlel jisan jini asiriajob año' bʌ ti Israel. Mi caj c t'uchtañob ti coc ya' tic wits. Jini c cha'año' bʌ ma'anix mi caj i chʌn cʌjchelob ti' tojlel. Mi caj i loq'uelob ti'
ctu	Cʌybilix i tejclum tac Aroer. Tsa' sujti ti jamil ba' mi' cha'len buc'bal tiñʌme'. Ma'anix majch mi' bʌc'tesañob che' mi' ñoltʌlob ti wʌyel.
ctu	Tontojob jax jini yumʌlob ti Zoán. Tonto i t'an jini xcʌntesajob mu' bʌ i subeñob Faraón bajche' yom melol. Mach chʌn mejlic i chañ'esañob i bʌ cha'an cabʌl i na'tʌbal i tatob ti oñiyi,
ctu	Jiñʌch i t'an Dios ti' contra Edom. Ya'an winic ti Seir wits woli' chʌn c'ajtibeñon: “Xcʌntaya, ¿jayp'ejl to ora mi' sʌc'an? ¿Jayp'ejl to ora mi' sʌc'an?” che'en.
ctu	Ma'anic mi' ch'ojyelob jini chʌmeñobix bʌ tsa' bʌ c yumayob ti yambʌ ora. Tsa' jisayob. Tsa' wʌc'ʌyob ti ñajiyel.  Ma'anix majch mi' chʌn ña'tañob.
ctu	Jini cha'an c'unte' c'unte' mi caj i chʌn subeñob i mandar lac Yum. Ti jujump'ej q'uin mi caj i ts'ita' cʌntesañob. Ti' tsolom tac mi caj i yubiñob ts'ita' ilayi, yambʌ ts'ita' ya'ya'i. Pero
ctu	anquese wen tsiquil i cʌntesʌbal, mi caj i tʌts'ob i bʌ. Mi caj i jats'ob i yoc. Mi caj i yajlelob. Mi caj i cʌjchelob majlel.
ctu	Obolob i bʌ jini mu' bʌ i mucob i bʌ ti' tojlel Dios, mu' bʌ i melob jontolil ti ac'ʌlel. Mi' lon ña'tañob ma'anic mi' q'uejlelob, mach cʌmbilobic.
ctu	Mi caj la' bi'len pejtelel la' dioste' tac melbil bʌ ti sʌsʌc taq'uin yic'ot ti oro. Mi caj la' choc loq'uel che' bajche' tsucul bʌ pisil wen bibi' bʌ. Mi caj la' wʌl: Aj, mach a tʌl, che'etla.
ctu	Cha'lenla bʌq'uen x'ixicob mu' bʌ la' to'ol ñusan q'uin. Yom mi' toj sajtel la' pusic'al chan bʌ mi la' mel la' bʌ. Cha'lenla uq'uel. Jochola i t'ojol jax bʌ la' pislel cha'an mi la' lʌp
ctu	Come ya' mi caj i yajñel lac Yum la quic'ot. Mi caj i cha'len ñuc bʌ yumʌl. Lajal mi caj i joy mʌctañonla che' bajche' ñoja' ba' mach c'axicob laj contrajob.
ctu	Wen tijicñayob i pusic'al mi caj i sujtelob jini mʌmbilo' bʌ i cha'an lac Yum. Cha' talob ti jini bij cha'an mi' majlelob ti Sion. Ti pejtelel ora tijicña mi caj i yubiñob. Mi' cajelob ti c'ay.
ctu	8-9  Che' jini tsa' sujti ti Libna jini comandante, ya' ba' woli ti guerra i rey Asiria, pero loq'uemix jini rey ti Laquis cha'an tsi' yubi woli' tech guerra i rey Etiopía ya' ti' lumal. Jini cha'an
ctu	Tsi' sube: Cucu suben Ezequías:  “Che'ʌch woli' yʌl lac Yum, i Dios David, jini a ñojte'el: Tsa'ix cubi a woración. Tsa'ix j q'uele ja'el i ya'lel a wut. Mi caj c cha' aq'ueñet yambʌ
ctu	Ubiben i t'an jini winic mu' bʌ i yʌl:  “Subu”, che'en. “¿Chuqui yom mic sub?” cho'on. Subu ñumel ili t'an: “Lajalonla bajche' pimel mu' bʌ i chʌmel. Pejtelel lac ñuclel lajalʌch
ctu	Jini año' bʌ ti' ti'il colem ja' tsi' q'ueleyob jini bʌbʌq'uen bʌ. Tsi' wen bʌc'ñayob jini wocol woli bʌ i tilel ti' tojlelob. Jini ñajt bʌ ch'oyolob tsa' toj sajtiyob i pusic'al.
ctu	A Yumon. Tsac pʌyʌyet cha'an ma' wajñel ti toj. Tsac yajcayet. Mi caj j cʌntañet. Mi caj cʌq'uet ti ajñel ti' tojlel winicob x'ixicob cha'an mi' ts'ʌctiyel jini xuc'ul* bʌ t'an mu' bʌ
ctu	Tsa'ix cʌc'ʌ c t'an. Tsac cha'le coltaya. Tsa cʌc'ʌ c bʌ ti cʌjñel che' bʌ tsa' la' choco la' dioste' tac. Testigojetla c cha'an.
ctu	Winicob mi' pʌc'ob te'. Jini ja'al mi' cosan. Che' tsa'ix coli, mi' c'otel winic ti te'el. Mi' yajcan toj tac bʌ te' mi ch'ujte' o mi ciprés o mi c'olol.
ctu	Pero tal ti ora ili cha'chajp wocol ti a tojlel ti jump'ejl jach bʌ q'uin. Meba' x'ixic mi caj a cʌytʌl. Mi caj a chilbentel a walobilob, anquese a wujil  wujt, anquese ma' pejcan xiba. Lolom jach
ctu	Tsi' yʌq'ue i c'ʌjñibal quej che' bajche' espada jay bʌ i ni'. Tsi' mucuyon ti mal i c'ʌb. Tsi' meleyon che' bajche' i te'el jalʌjb wen jay bʌ i ni'. Lajalon ti' c'ʌb Dios che' bajche' i
ctu	Tsa cʌc'ʌ c pat ti jajts'el ti pʌchi. Tsa cʌc'ʌ c choj cha'an mi' bocbeñoñob c tsucti'. Ma'anic tsac mʌyʌ c wut che' bʌ tsi' ts'a'leyoñob. Tsi' p'ajayoñob che' bʌ tsi' tujbayoñob.
ctu	Lac Yum woli' yʌl: Tsa' wersa pʌjyiyetla ba'an yambʌ la' yum pero ti majtan jach. Ma'anic la' tojol. Jini cha'an mach ti taq'uinic mi caj c cha' mʌñetla che' mij coltañetla.
ctu	Ch'ijiyemet tsi' tajayet lac Yum. Lajalet bajche' x'ixic cʌybil bʌ cha'an i ñoxi'al, che' bajche' x'ixic chocbil bʌ che' xch'oc to. Tsi' cha' pʌyʌyet.
ctu	Che'ʌch ja'el jini ñajt bʌ ch'oyolob mu' bʌ i ñopoñob, mu' bʌ i yʌc'ob i bʌ cha'an mi' c'uxbiñon, cha'an mi' yochel ti x'e'telob c cha'an. Mi tsi' p'isiyob ti wenta i q'uiñilel c'aj o, mi
ctu	Mi' subeñoñob: Lolom jach mic cha'len lojon ch'ajb. Cʌxti muq'uic a q'uel. ¿Chucoch mic lon tic'lan c bʌ ti cabʌl wocol che' ma'anic ma' p'ison lojon ti wenta? che'ob. Pero ti' q'uiñilel
ctu	ch'ajb mi la' mel chuqui mi la' bajñel ña'tan ti la' pusic'al. Mi la' to'ol c'ʌn ti wocol e'tel jini x'e'telob la' cha'an.
ctu	Mi caj i yʌq'ueñob i toj i mul i contrajob. Mi caj i yubiñob i mich'ajel lac Yum. Mi caj i tojob i mul pejtelel mu' bʌ i ts'a'leñob ya' ti ñajt tac bʌ i lumal.
ctu	Jini ñajt bʌ tilemob mi caj i cʌntañob la' tiñʌme'. Mi caj i q'uelob la' chol yic'ot la' ts'usubil. Jini mach bʌ anic tsi' cʌñʌyob Dios ti ñaxan wolix i melbeñetla la' we'tel.
ctu	¿Majqui tsi' c'axtesayob ya' ba' tam jini ja'? Toj tsa' majliyob che' bajche' caballo ti tiquiñal pañimil. Ma'anic tsi' jats'ʌyob i yoc.
ctu	mi caj cʌq'uetla ti tsʌnsʌntel ti espada. Ti la' pejtelel mi caj la' majlel ti tsʌnsʌntel. Come che' bʌ tsac pʌyʌyetla, ma'anic tsa' la' jac'beyon. Che' bʌ tsac pejcayetla, ma'anic tsa' la'
ctu	Come cʌmbil c cha'an i pensar yic'ot i melbal pejtelel winicob. Jini cha'an mi caj c tempan tilel pejtelel winicob yujilo' bʌ t'an ti chajp ti chajp. Mi caj i tilelob cha'an meloñel. Mi caj i
ctu	Woli' yʌl lac Yum: ¿Chuqui c mul ti' tojlel la' tat? ¿Chucoch tsi' cʌyʌyoñob? Tsi' lon c'uxbiyob jini mach bʌ anic i c'ʌjñibal. Tsa' sojquiyob i ña'tʌbal.
ctu	Pero wola' chʌn al: “Uts'at añon. Mach talic i mich'ajel Dios tic tojlel”, lon che'et. Awilan mi caj c pʌyet ti meloñel cha'an tsa' wʌlʌ ma'anic a mul.
ctu	Wa'chocon a t'an tic tojlel ti' c'aba' jini cuxul bʌ a Yum. Subu chuqui isujm. Cha'len toj bʌ meloñel. Ñopox chuqui uts'at tic wut. Che' jini pejtel winicob ti yan tac bʌ lum mi caj i cʌñoñob
ctu	Cucu ti ñumel ya' ba'an garita tac ti Jerusalén. Wen q'uele bajche' mi' melob. Otsan ti a pusic'al. Sʌclan ñumel juntiquil mu' bʌ i mel chuqui toj ya' ti choñoñibʌl. Q'uele mi an juntiquil
ctu	Cucula ti ajñel, winicob ti Benjamín. Loq'uenla ti puts'el añet bʌ la ti Jerusalén. Wusula jini trompeta ti Tecoa. Melela c'ajc ti Bethaquerem cha'an mi' ñajtʌ q'uelob jini bats' cha'an mi'
ctu	Lajalob bajche' i ta'il plata. Anquese wen ticʌw jini c'ajc, ma'anic mi' bʌc'ñañob. Mi' chʌn cha'leñob jontolil. Che' tsi' yʌlʌ lac Yum.
ctu	Ya' ti joctʌl Hinom tsi' wa'chocoyob chan bʌ i yajñib tac c'ajc i c'aba' Tofet ba' mi' pulob ch'iton bʌ yic'ot xch'oc bʌ i yalobilob. Mach che'ic tsac subeyob. Leco bajche' mi' melob. Mach
ctu	Ti jujuntiquilob mi' lotiñob i pi'ʌlob. Ma'anic majqui mi' sub chuqui isujm. Tsi' ñʌmtesayob i bʌ ti lot. Mi' socbeñob i sujmlel. Mi' chʌn cha'leñob lot yic'ot jontolil jinto che' lujbobix.
ctu	Pero lac Yum jiñʌch Dios jini isujm bʌ, jini cuxul bʌ mach bʌ yujilic chʌmel ti pejtelel ora. Che' mich' lac Yum, mi' ñijcan i bʌ lum. Che' mich'ix, mi' puts'elob winicob ti pejtelel pañimil
ctu	Lac Yum tsi' q'ueleyet che' bajche' i t'ojol jax bʌ olivote' mu' bʌ i yʌc' cabʌl i wut, pero mach chʌn che'etix wʌle. Ju'ucña mi' tilel p'ʌtʌl bʌ ic', ju'ucña ja'el jini c'ajc mu' bʌ i
ctu	Ñumenix cabʌl q'uin lac Yum tsi' cha' subeyon: Cucu ti Eufrates. Cha' loc'san a cajchiñʌc' ya' ba' tsa' mucu che' bajche' tsac subeyet, che'en.
ctu	Lac Yum tsi' subeyon wen cabʌl jax i sajtemal i winicob. Mi' mulañob i xoy i bijlel. Ma'anic mi' tic'ob i bʌ. Jini cha'an ma'anic i ñusʌbentel i mul. I yorajlelix mi caj i tojob i mul.
ctu	¿Chucoch c'ux c pusic'al ti pejtelel ora? ¿Chucoch mach yujilic lajmel c lojwel? ¿Lajal ba mi caj a pʌs a bʌ tic tojlel che' bajche' pa' tiquin bʌ i ya'lel?
ctu	Lajalʌch bajche' te' am bʌ ti colem bʌ i tiquiñal pañimil ba' mach mejlic ti wen colel. Ma'anic mi caj i c'oc'an, come mach i tajayic i ya'lel ya' ba' woli' colel ti colem xajlelol. Ma'anic i
ctu	Awilan wolij contrajiñet anquese yumʌlet ti' tojlel jini xchumtʌlob ti joctʌl. Chañet che' bajche' chan bʌ xajlel ti' wutob. Ma' lon al ma'anic majch mi' mejlel ti ochel cha'an mi'
ctu	Jini c t'an, ¿mach ba lajalic bajche' c'ajc? che'en lac Yum. ¿Mach ba lajalic bajche' martillo mu' bʌ i bic'ti top' jini xajlel?
ctu	Mi caj c pʌy tilel pejtel jini winicob chumulo' bʌ ti norte ti mojt ti mojt yic'ot c winic Nabucodonosor, rey bʌ ti Babilonia. Talob i contrajin ili lum yic'ot jini tejclumob yic'ot jini
ctu	xchumtʌlob yic'ot yan tac bʌ lum. Mi caj c lu' jisañob. Mi caj cʌc'ob ti ts'a'lentel. Mi caj cʌc'ob ti wajlentel. Mi caj cʌc'ob ti quisin ti pejtelel ora.
ctu	Tsi' subeyon: Wa'i' ti' pat i Templo lac Yum. Subeñob ili t'an pejtel tejclum tac ti Judá mu' bʌ i c'otelob ti ch'ujutesaya. Yom ma' lu' subeñob che' bajche' wolic subeñet. Mach yomic mi' sajtel
ctu	Wʌle mi an jump'ejl tejclum mach bʌ yomic i yuman Nabucodonosor rey bʌ ti Babilonia, mi mach yomic i ch'ʌm i yugo cha'an mi' melben i ye'tel jini rey ti Babilonia, mi caj cʌq'uen i toj i mul ili
ctu	tejclum. Mi caj i chʌmel ti espada yic'ot ti wi'ñal yic'ot ti c'amʌjel. Mi caj cʌq'uen i ye'tel jini rey ti Babilonia cha'an mi' jisan, che'en lac Yum.
ctu	Jini cha'an lac Yum woli' yʌl: “Awila to, mi caj c jisañet. Ti jini jach bʌ jab mi caj a chʌmel come tsa' cʌntesa c winicob cha'an mi' cʌyoñob”. Che' woli' yʌl lac Yum, che'en Jeremías.
ctu	Wʌ' ti Sion lac Yum tsa' tsictiyi tic tojlel. Tsi' yʌlʌ: C'uxbibilet c cha'an c'ʌlʌl che' maxto anic pañimil. Mach yujilic jilel j c'uxbiya. Jini cha'an tsac pʌsbeyet i yutslel c pusic'al.
ctu	Jiñʌch jini tsijib xuc'ul bʌ t'an mu' bʌ c mel yic'ot i p'olbal Israel, che'en lac Yum. Mi caj c ts'ijban c t'an ya' ti' pusic'alob. Che' jini mi caj i mulañob c t'an. Che' jini mero c
ctu	Wʌ' tsa' ochi jini c tat lojon. Tsi' ch'ʌmʌyob jini lum. Pero ma'anic tsi' jac'ʌyob a t'an. Ma'anic tsi' meleyob che' bajche' cʌntesʌbilob ti a mandar. Ma'anic chuqui tsi' wis meleyob ti uts'at
ctu	Ili tejclum Jerusalén mi caj i tsictesan c ñuclel. Tijicña mi caj j q'uel. Pejtel tejclum ti yan tac bʌ lum mi caj i q'ueloñob ti ñuc che' tijicña ili tejclum cha'an pejtelel i yutslel c
ctu	pusic'al mu' bʌ c pʌsben. Mi caj i toj sajtelob i pusic'al che' mi' ña'tañob cha' anix i ñʌch'tʌlel i pusic'al cha'an cabʌl tsaj colta.
ctu	I Dios Israel, jiñʌch lac Yum, tsi' yʌlʌ: Joñon tsac mele xuc'ul bʌ t'an yic'ot la' tatob che' bʌ tsac pʌyʌyob loq'uel ti Egipto ba' chuculob ti majtan e'tel. Tsac subeyob:
ctu	Tic'ʌl mux caj i p'isob ti wenta che' mi' ña'tañob chuqui mi caj c tumbeñob cha'an i mul. Tic'ʌl mi mux caj i cʌyob i jontolil cha'an mic ñusʌbeñob i mul, che'en.
ctu	Che' jini Ebedmelec tsi' pʌyʌ majlel uxtiquil winicob. Tsa' ochi ti' yotot rey ti yebal otot ba' lotol tsucul pisil. Tsi' cʌchʌ pisil ti lazo. Tsi' ju'sa ti' yajñib ja' ba'an Jeremías.
ctu	Jini cha'an jini capitán Nebuzaradán, yic'ot Nabusazbán, yic'ot Rabsaris, yic'ot Nergal Sarezer jini ñuc bʌ i yaj coltaya rey, yic'ot pejtelel yumʌlob i cha'año' bʌ jini rey ti Babilonia,
ctu	Wen colem jini pozo ba' tsi' choco ochel pejtel jini ch'ujlelʌl Ismael che' ujtel to i tsʌnsañob. Anix ora melbil jini pozo. Jini rey Asa tsi' melbeyob pozo jini chumulo' bʌ ti Mizpa che' bʌ
ctu	tsa' tili Baasa, rey bʌ ti Israel cha'an mi' contrajin ti guerra. Ismael tsi' but'u jini pozo yic'ot jini chʌmeño' bʌ tsa' bʌ i tsʌnsa.
ctu	Ti pejtelel pañimil tsi' yubiyob cha'an tsa' t'uchtʌntiyetla. Woliyetla ti quisin. Ti ñajtʌl mi' yubintel a woñel, come tsi' cujuyob i bʌ jini p'ʌtʌlo' bʌ. Temel tsa' yajliyob.
ctu	Tal la' contra i lu' jisan la' tejclum tac yic'ot jini xchumtʌl tac ti joctʌl yic'ot ti' chañelal che' bajche' tsi' yʌlʌ lac Yum. Ma'anic la' coltʌntel.
ctu	U'ucñayob ya' ti' pam i yotot yic'ot ti' bijlel tac tejclum ti pejtelel i lumal Moab, come tsac bic'ti jemeyob che' bajche' mi' tojp'el uc'um che' ma'anix majch mi' mulan, che'en lac Yum.
ctu	Pero mi caj a wubin quisin, Babilonia. Mi caj a sujtel ti pec' ti' tojlel yaño' bʌ winicob. Tiquin mi caj i majlel a lum. Mi caj i sajtel i c'ʌjñibal, che'en lac Yum.
ctu	Chuculob i cha'an jalʌjb yic'ot i te'el. Jontolob jax. Mach yujilobic p'untaya. Ju'ucñayob ti t'an che' bajche' i t'an colem ñajb. C'ʌchʌlob woli' tilelob, chajpʌbilob cha'an guerra, cha'an mi'
ctu	Junyajlel ch'ijiyem mi caj a cʌytʌl, mi wisilic a c'ʌjñibal. Ma'anix mi caj i cha' c'ʌjñel mi jump'ejlic xajlel ti pejtelel la' wotot, che'en lac Yum.
ctu	Come woli' jisʌntel Babilonia.  Woli' wersa pʌjyelob majlel i soldadojob, jejmenix i te'el jalʌjb. Come lac Yum Dios mi' mel winicob.  Wersa mi caj i tojob i mul.
ctu	Ya' ti' chañelal jini oy an i jol melbil bʌ ti c'ʌnc'ʌn taq'uin. Cha'p'ejl metro i chanlel i jol. Joy ch'ʌlbil i pam yic'ot i yejtal tac granada, melbil bʌ ti c'ʌnc'ʌn taq'uin. Che'ʌch ja'el
ctu	Q'uele c Yum. Wen ch'ijiyemon. Wocol jax mi cubin tic pusic'al. Wolic mel c pusic'al cha'an cabʌl c mul. Tsac ñusʌbeyet a t'an. Ya' ti bij woli' chʌmelob cabʌlob ti espada. Ti mal otot woli'
ctu	Jini jontol bʌ ts'i' mi' tsu'san i yal, pero ñumen jontolob jini x'ixicob israelob. Mi' cʌyob i yalobilob che' bajche' mi' cʌy i yal avestruz ya' ti colem bʌ i tiquiñal pañimil.
ctu	Che' bʌ tsi' cha'leyob xʌmbal jini cuxulo' bʌ, tsa' majliyob yic'ot jini selel tac bʌ. Che' bʌ tsa' wa'leyob, tsi' cʌyʌ xʌmbal ja'el. Che' bʌ tsa' letsiyob, tsa' letsi ja'el yic'otob, come
ctu	I yalobil winic, tsac wa'chocoyet cha'an ma' wochel ti xcʌntaya i cha'an israelob. Yom ma' wen ubin c t'an cha'an ma' cha' tsictesʌbeñob ti ora.
ctu	Ti wi'il mi caj a loc'san ts'ita' ba' cʌchbil cha'an ma' pul ti' yojlil c'ajc. Jini c'ajc mi caj i pam ñumel i jisan israelob.
ctu	Awilan, tsa'ix c'oti i yorajlel. Woli' pʌs i bʌ la' contra. Ch'ejl la' pusic'al. Mi la' lon ña'tan lajal la' yumʌntel che' bajche' i te' Aarón woli bʌ ti ñich.
ctu	Ti jujuntiquil jelchojc tacob i wut jini querubiñob. Jini ñaxan bʌ lajal che' bajche' i wut querubín, i cha'p'ejlel bʌ lajalʌch bajche' i wut winic, i yuxp'ejlel bʌ lajalʌch bajche' i wut
ctu	Jini querubiñob tsi' cha' letsayob i wich' yic'ot jini selel bʌ tsucu taq'uin ya' ti' t'ejl. Tsa' c'oti i ñuclel lac Yum i Dios Israel ti' pam jini querubiñob.
ctu	I yalobil winic, woli to i yʌlob jini israelob: “Jal to mi' caj ti ujtel jini woli bʌ i tsictesan. Woli jax to i wʌn tsictesan chuqui mi caj i yujtel ti' jilibal pañimil”, lon che'ob.
ctu	Jini cha'an yom ma' subeñob ili t'an jini israelob: “Che'ʌch woli' yʌl lac Yum Dios: Cʌyʌx la' mul, mach mi la' chʌn ch'ujutesan jini dioste' tac. Yom mi la' cʌy pejtelel chuqui tac
ctu	Pero che' bʌ tsa' ñumiyon tsaj q'uele wen bibi'et ti a ch'ich'el. Tsac subeyet che' pʌjq'uemet ti a ch'ich'el: La' coliquet, cho'on.
ctu	Lac Yum Dios woli' yʌl: Quisintic jax tsa' pʌsʌ a bʌc'tal che' bʌ tsa' cha'le ts'i'lel. Tsa' ch'ujutesa jini dioste' tac. Tsa' wʌc'ʌ a walobilob ti tsʌnsʌntel cha'an i majtan.
ctu	mi letsem tsi' c'ajti i jol taq'uin che' bʌ tsi' yʌc'ʌ ti majan, ¿cuxul ba mi caj i yajñel ili winic? Ma'anic. Wersa mi' chʌmel, come pejtelel chuqui tsi' mele jiñʌch mulil. Jini cha'an an
ctu	Jini ts'usub tsi' yʌc'ʌ junts'ijt tsʌts bʌ i c'ʌb am bʌ i c'ʌjñibal che' bajche' i barate' rey. Che' jini chan tsa' coli ti' tojlel i pi'ʌlob, jinto wen tsiquil ti ñajtʌl cha'an i chanlel
ctu	Jini cha'an, i yalobil winic, subeñob jini israelob: “Lac Yum Dios woli' yʌl: Tsi' p'ajayoñob la' ñojte'elob che' bʌ tsi' ñusayob c t'an.
ctu	Jini cha'an che'ʌch yom ma' subeñob: “Jats'ʌ a c'ʌb. Ch'ʌmʌ jini espada. Cha'yajl uxyajl yom ma' pʌnts'un cha'an mi' ña'tañob bʌxob jini mu' bʌ caj i tsʌnsañob.
ctu	¿Ch'ejl ba la' pusic'al ti jim bʌ ora che' mic tilel c meletla? Joñon la' Yumon tsac subeyetla. Mi caj c ts'ʌctesan, che'en lac Yum.
ctu	1-2 Tsa' tili i t'an lac Yum ba' añon: I yalobil winic, sutq'uin a wut ti' lumal Amón cha'an ma' subeñob jini wocol mu' bʌ caj i yubiñob.
ctu	Lac Yum Dios woli' suben Tiro: Jini ya' bʌ chumulob ti' ti' ñajb mi caj i toj sajtelob i pusic'al che' ma' jisʌntel. Mi' cajelob ti oñel jini xlojwelob che' woli' tsʌnsʌntelob.
ctu	Woli' toj sajtel i pusic'al pejtelel a cʌñʌyo' bʌ ti pañimil cha'an a jilibal. Mi' cajelob ti bʌq'uen che' mi' q'uelob. Mach chʌn tsiquiletic ti pejtelel ora”, che'en lac Yum.
ctu	Mi caj i tilel espada ti' tojlel Egipto. Mi' cajelob ti wocol ya' ti Etiopía che' mi' tsʌnsʌntelob jini egiptojob che' mi' chilbentelob pejtelel i chubʌ'an. Mi caj i jisʌntel pejtel i p'ʌtʌlel.
ctu	Jini cha'an lac Yum Dios woli' yʌl: Cha'an ti' caj tsi' chañ'esa i bʌ Egipto, ñumen chan tsi' q'uele i bʌ bajche' yan tac bʌ tejclum tac.
ctu	Ya' añob i yumob Asiria yic'ot pejtel i winicob. Pam pujquem jini mucoñibʌl tac ya' ti' joytʌlel. Ti pejtelelob tsʌnsʌbilob ti guerra.
ctu	Che' ti diciembre ti lajchʌmp'ejlel jab che' cʌchʌlon lojon, tsa' c'oti juntiquil  xputs'el loq'uem bʌ ti Jerusalén. Tsi' subeyon: Jisʌbilix jini tejclum, che'en.
ctu	Tsa' la' cha'le cujoñel ti la' ts'ejtʌl yic'ot la' quejlab. Tsa' la' cuju yic'ot la' xulub jini c'uño' bʌ. Tsa' la' pam pucuyob ti pejtelel.
ctu	Jini cha'an lac Yum Dios woli' yʌl: Tsa'ix c letsa j c'ʌb cha'an mi cʌc' c t'an: Mi caj i yubiñob quisin jini colem tejclum tac.
ctu	Che' ñumenix cabʌl q'uin mi caj a loq'uel tilel. Che' ti' yujtibal cabʌl jabil mi caj a tilel yic'ot a soldadojob cha'an ma' wochel ti' lumal Israel baqui ñʌch'ʌl añob, ba' cha' tempʌbilob
ctu	Mi caj i c'axelob jini mu' bʌ i sʌclañob majlel. Ya' ba' mi' tajbeñob i bʌquel chʌmen bʌ mi caj i yʌq'uen seña jini talo' bʌ ti wi'ipat cha'an mi' mucob ya' ti joctʌl am bʌ i c'aba' Jini
ctu	An uxp'ejl tsalʌl tac ti jujunwejl. Lajal i p'isol bajche' jini am bʌ ti' pasibal q'uin, an jo'p'ejl i cha'c'al metro i ñajtlel yic'ot ojlil i yuxlujump'ejl metro i xujc.
ctu	Tsi' subeyon: Ch'ujulʌch jini tsalʌl tac am bʌ ti norte ti sur ya' bʌ an ti' tojel jini patio cha'an Templo. Jini motomajob i cha'an lac Yum mi caj i c'uxob jini majtañʌl tac ya'i. Ya'ʌch mi
ctu	Che' ti' waxʌcp'ejlel q'uin yic'ot c'ʌlʌl ti yan tac bʌ q'uin anix ti' wenta jini motomajob cha'an mi' tsʌnsañob jini la' wofrenda cha'an pulbil tac bʌ majtañʌl, yic'ot cha'an bʌ i
ctu	Pejtelel ñaxan tac bʌ i wut tac pʌc'ʌbʌl yic'ot mu' bʌ i yʌq'ueñoñob cha'an c majtan, i cha'añʌch motomajob. Che' ja'el jini ñaxan bʌ jujunc'ojl sa' yom mi' yʌq'ueñon jini motomajob
ctu	Jini yumʌl yom mi' tsʌnsan wʌccojt alʌ tat tiñʌme' cha'an mi' pulbeñon c majtan ti' yorajlel c'aj o yic'ot juncojt tat tiñʌme' mach bʌ wis asiyemic.
ctu	Woli' yʌl lac Yum Dios: Jiñʌch mandar cha'an mi' t'oxbentelob i lumal jini lajchʌnmojt i p'olbal Israel. Mi caj i yʌq'uentelob cha'pejt i p'olbal José (Efraín yic'ot Manasés).
ctu	An uxp'ejl i puertajlel ya' ti' pasibal q'uin ba' lajal i tamlel ts'ajc. Mi caj i yotsʌbentel i c'aba' José, yic'ot Benjamín, yic'ot Dan.
ctu	Jini año' bʌ i ña'tʌbal tsi' yʌlʌyob: Ma'anic mi juntiquilic lac pi'ʌl mi xwujt mi xch'ʌcojel mu' bʌ mejlel i subeñet chuqui tsa' ñajle. Ma'anic yambʌ rey ti pejtelel pañimil mu' bʌ i
ctu	Ti wi'il mi caj i tejchel i chʌnticlel yumʌl lajal i p'ʌtʌlel che' bajche' tsucu taq'uin. Che' bajche' jini tsucu taq'uin mi' top' pejtel chuqui mi' jats', che' ja'el jini yumʌl mi caj i jisan
ctu	Mi caj a tʌts' a bʌ ti' tojlel winicob. Mi caj a wajñel yic'ot bʌte'el. Mi caj a c'ux jam che' bajche' wacax. Jini tijil mi caj i yʌch'esan a bʌc'tal. Wucp'ejl jab mi caj a wajñel che' bajche'
ctu	iliyi, jinto ma' wen cʌn jini Dios am bʌ i p'ʌtʌlel ti' tojlel pejtelel yumʌlob ti pañimil. Mi' wa'chocon ti yumʌl majqui jach yom.
ctu	Pejtel jini tejclum tac ti pañimil yujilo' bʌ t'an ti chajp ti chajp tsi' wen bʌc'ñayob cha'an cabʌl jax i ñuclel aq'uebil bʌ ti Dios. Tsiltsilñayob ti' tojlel.  Come tsi' tsʌnsa majqui jach
ctu	yom, pero mi yom i col, cuxul tsa' ajni. Tsi' yʌq'ue i ñuclel jini c'uxbibil bʌ i cha'an. Tsi' chilbe i ñuclel jini ts'a'lebil bʌ i cha'an.
ctu	jinto tsa' tili ti meloñel jini Am bʌ Cabʌl i Jabilel. Tsi' tsictesa ti toj i cha'año' bʌ. Tsa' c'oti i yorajlel cha'an mi' yʌq'ueñob i yumʌntel i cha'año' bʌ Dios.
ctu	Mi caj i wen p'ʌtan, pero mach cha'anic i bajñel p'ʌtʌlel. Tilem i p'ʌtʌlel ti Satanás. Baqui jach mi' majlel mi' cha'len jisaya. Pejtelel chuqui mi' ña'tan i mel, mi' mel. Mi caj i jisan
ctu	Ti' yuxp'ejlel jab che' woli ti yumʌntel Ciro ch'oyol bʌ ti Persia, an chuqui tsa' cha' pʌsbenti Daniel. Isujm chuqui tsi' q'uele. Tsi' q'uele tal cabʌl wocol ti pañimil, yic'ot guerra, yic'ot
ctu	Che' bʌ tsa'ix mʌjli i cha'an che' jisʌbilobix cabʌl i contrajob, mi caj i chañ'esan i bʌ. Pero ma'anic mi caj i jalijel i p'ʌtʌlel.
ctu	Jini rey mi caj i laj chilben oro yic'ot plata, yic'ot pejtel letsem tac bʌ i tojol i cha'an Egipto, yic'ot Libia yic'ot Etiopía. Mi caj i yotsañob ti' winic.
ctu	Come i ña' tsi' cha'le i ts'i'lel. Come tsi' yʌlʌ: “Muq'uix c majlel yic'ot winicob cha'an mi' yʌq'ueñoñob chuqui mij c'ux yic'ot chuqui mic jap yic'ot chuqui mic lʌp”, che'en. Quisintic
ctu	Tsac chocbeyetla tilel x'alt'añob cha'an mi cʌ'leñetla, cha'an mic jisañetla yic'ot c t'an. Tal la' wocol ti ora jach che' bajche' chajc.
ctu	Mi caj i bic'ti jisʌntel jini pulʌntib tac am bʌ ti Avén ba' tsi' tajayob i mul jini israelob. Ya'i mi caj i colel ch'ixol yic'ot stsajatun. Jini winicob x'ixicob mi caj i subeñob wits cha'an
ctu	Pero ñʌmʌletla ti mulil ya' ti Galaad. Lolom jach mi la' cha'len ch'ujutesaya. Ya' ti Gilgal tsa' la' pulbeyob i majtan xibajob. Tsolol tac pulʌntib che' bajche' xajlel ti' t'ejl top'bil bʌ lum.
ctu	Ubinla, jatetla anix bʌ la' jabilel. Ñich'tanla ti la' pejtelel, chumulet bʌ la ti' lumal Judea. Ma'anic ba' ora tsa' la' wubi ili t'an c'ʌlʌl che' alʌlet to la. Ma'anic ba' ora tsi' yubiyob
ctu	Jini cha'an mi' yʌl lac Yum: Sutq'uin la' bʌ ba' añon ti pejtelel la' pusic'al che' anto i yorajlel. Cha'lenla ch'ajb. Cha'lenla uq'uel. Yom ch'ijiyem la' pusic'al, che'en.
ctu	Yom mi la' wulmesan top'o' lum cha'an mi la' pʌntesan ti espada. Jats'ʌla jini e'tijibʌl cha'an pora cha'an mi' pʌntʌyel ti lanza. La' p'ʌtacob jini c'uño' bʌ.
ctu	Lac Yum woli' yʌl: Cabʌlix i jontolil Judá. Tsa' cʌlʌx ñumi i p'isol i jontolil. Mach chʌn cujchix c cha'an, come tsi' ñusʌbeyon c t'an, ma'anic tsi' jac'beyon c mandar. Tsa' sajtiyob cha'an
ctu	Awilan, la' Yum Dioson. Wolij q'uel pejtel la' mul, israelob. Mi caj c boquetla loq'uel ti la' lumal, pero ma'anic mi caj c laj jisañetla, che'en lac Yum.
ctu	Ch'ojyen, cucu ti Nínive, jini colem tejclum. Subeñob i mul, come q'uelelix c cha'an cabʌlob i jontolil, che'en lac Yum.
ctu	Jini chumulo' bʌ ti Nínive tsi' ñopoyob Dios. Tsa' cajiyob ti ch'ajb. Tsi' laj lʌpʌyob coxtal, jini wen chumulo' bʌ yic'ot jini p'ump'uño' bʌ.
ctu	Ma'anic i coltʌntel jini año' bʌ ti Moreset Gat. Mi caj i loq'uelob majlel. Jini año' bʌ ti Aczib tsi' lon aq'ueyob i t'an i reyob Israel cha'an mi' coltañob. Tsa' jach i lotiyob.
ctu	Lac Yum mi caj i mel winicob tilemo' bʌ ti cabʌl lum. Mi caj i toj'esan cabʌl tejclumob año' bʌ i yumʌntel ti ñajt bʌ pañimil. Jini yumʌlob mi caj i sutq'uiñob i yespada ti azadón. Jini
ctu	puñal am bʌ i c'ʌjñibal ti guerra mi caj i sutq'uiñob ti tsepo' trigo. Ma'anix mi caj i chʌn cha'len guerra jump'ejl tejclum ti' contra yambʌ tejclum. Ma'anix mi caj i chʌn ñopob guerra
ctu	C winicob, ña'tanla chuqui tsi' yʌlʌ ti la' contra jini Balac i rey Moab. Ña'tanla bajche' tsi' jac'ʌ jini Balaam i yalobil Beor. Ña'tanla chuqui tsa' ujti ti' bijlel Gilgal che' bʌ tsa'
ctu	Mi caj a wʌq'ueñon lojon i yutslel a t'an che' bajche' tsa' sube Jacob ti wajali. Mi caj a c'uxbiñon lojon che' bajche' tsa' sube Abraham yic'ot yambʌ c ñojte'el lojon.
ctu	Ubin i t'an asiyal che' woli' tilel jini carreta tac yic'ot caballo tac, che' mi' tilelob ti ajñel cha'an mi' contrajiñet.
ctu	Jontolon lojon. Pero ñumen an i jontolil jini caldeojob. Sʌquet. Mach cujchic a q'uel mulil tic tojlel lojon. Jini cha'an ¿chucoch ma' chʌn cuchbeñob i mul jini caldeojob woli bʌ i jisañon
ctu	lojon? Mach yomic che' jach ma' q'uelob come woli' tic'lañon lojon xjontolilob ñumen cabʌl bʌ i mul bajche' joñon lojon.
ctu	Dios mi' poj wa'tʌl cha'an mi' can q'uel pañimil. Ti ora mi' yʌc' ti jilel i yumʌntel winicob. Mi' top' jini wits tac mach bʌ yujilic ñijcuyel ti pejtelel ora. Mi' pʌcchocoñob i bʌ jini
ctu	Mach mejlic i coltañet a taq'uin ti' q'uiñilel wocol che' mich' lac Yum, come pejtel pañimil mi caj i jisʌntel cha'an i mich'lel. Isujm mach jalic mi caj i laj jisan jini año' bʌ ti Judá.
ctu	Come lac Yum tsa'ix ujti i melet. Tsa'ix i choco loq'uel a contrajob. I Rey Israel jiñʌch lac Yum. Wolix i yajñel ti a tojlel. Mach chʌn talix wocol. Ma'anix mi caj a cha'len bʌq'uen.
ctu	Che' ti' tejchibal diciembre, che' cha'p'ejlix jab woli' cha'len i yumʌntel jini rey Darío, jini x'alt'an Hageo tsa' caji i cha' sub i t'an lac Yum:
ctu	Che' jini tsi' yʌlʌ: Jiñʌch i t'an lac Yum tsa' bʌ i sube Zorobabel. Woli' yʌl: “Mach ti' p'ʌtʌlelic winicob, mi ti' ña'tibalic winicob mi caj i mejlel que'tel, pero ti' p'ʌtʌlel
ctu	Suben: “I Yum Panchan yic'ot Pañimil woli' yʌl: I wentajet jini Winic mu' bʌ caj i tilel, i c'aba' Buts, mu' bʌ caj i pasel ya' ba' chucul i wi'. Mi caj i wa'chocoben i Templo lac Yum.
ctu	14-15 I Yum Panchan yic'ot Pañimil woli' chʌn sub: Ti yambʌ ora tsac ña'ta c jisañetla cha'an i mul la' ñojte'elob tsa' bʌ i techbeyoñob c mich'ajel. Tsac mele che' bajche' tsac subeyob.
ctu	Wʌle tsa'ix c ña'ta j coltan jini año' bʌ ti Jerusalén yic'ot ti Judá come cabʌl i yutslel c pusic'al. Che'ʌch mi caj c mel che' bajche' tsac ña'ta.
ctu	Mi caj i q'uejlelob ti ñuc che' bajche' soldado mu' bʌ i mʌjlel i cha'an. Mi caj i wen ñuc'an i pusic'al che' bajche' ti vino. I yalobilob mi caj i q'uelob. Mi caj i yubiñob i tijicñʌyel
ctu	Ti jim bʌ ora joñon mi caj j coltan jini xchumtʌlob ti Jerusalén. Jini c'uño' bʌ mi caj i ch'ejl'añob che' bajche' jini rey David. I p'olbal David mi caj i yajñel che' bajche' Dios, che'
ctu	Mi ma'anic mi' tilelob jini año' bʌ ti Egipto, Dios mi caj i chocbeñob tilel yambʌ wocol. Che' jini Dios mi caj i yʌq'ueñob i toj i mul jini mach bʌ anic mi' tilelob ti Jerusalén.
ctu	Mi la' wʌl: ¿Chucoch tsa'ix i cʌyʌyonla Dios? che'etla. Mi caj c tsictesʌbeñetla. Come lac Yum tsa'ix i q'uele la' mul che' bʌ tsa' la' cʌyʌ la' wijñam tsa' bʌ ajni la' wic'ot ti'
ctu	xuc'tʌlel i pusic'al c'ʌlʌl che' xch'oc to. Jiñʌch la' pi'ʌl tsa' bʌ la' pʌyʌ. Tsa' la' wʌq'ue la' t'an cha'an mi caj la' cʌntan.
ctu	Che' bʌ tsa' ujti i yubiñob i t'an tsa' majliyob. Awilan, jini ec' tsa' bʌ i q'ueleyob ti' pasibal q'uin tsi' cha'le xʌmbal majlel ti' wutob. Tsi' cʌyʌ i xʌmbal ec' ya' ti' chañelal ba'an
ctu	Che' bʌ tsa'ix i ch'ʌmʌ ja' Jesús tsa' loq'ui ti ja'. Awilan, tsa' cajli panchan. Tsi' q'uele i yEspíritu Dios woli' jubel tilel che' bajche' x'ujcuts. Tsa' t'uchle ti Jesús.
ctu	Pero joñon mic subeñetla mach yomic ma' lon wa'chocon a t'an.Mach ma' lon taj ti t'an panchan come jiñʌch i buchlib Dios.
ctu	Che' ja'el che' woliyetla ti ch'ajb, mach mi la' mel ti ch'ijiyem la' wut che' bajche' jini cha'chajp jax bʌ i pusic'al. Leco mi' melob i wut cha'an mi' q'uejlelob che' woliyob ti ch'ajb. Isujm mic
ctu	Melela chuqui uts'at ti' tojlel la' pi'ʌlob mi la' wom chuqui uts'at ti la' tojlel. Come jiñʌch jini mandar yic'ot i subal jini x'alt'añob.
ctu	Jesús tsi' sube i yaj capitán soldadojob: Cucux. La' aq'uentiquet che' bajche' tsa' ñopo ti a pusic'al, che'en. Ti jini jach bʌ ora tsa' lajmi jini x'e'tel i cha'an.
ctu	Che' woli ti xʌmbal majlel Jesús, tsi' q'uele juntiquil winic i c'aba' Mateo, buchul ya' ba' mi' ch'ʌjmel tojoñel. Jesús tsi' sube: Tsajcañon, che'en. Mateo tsa' wa'le. Tsa' caji i tsajcan
ctu	Jesús tsi' pʌyʌ tilel jini lajchʌntiquil xcʌnt'añob i cha'an. Tsi' yʌq'ueyob i p'ʌtʌlel ti' contra xibajob cha'an mi' chocob loq'uel, cha'an ja'el mi' lu' lajmesan c'amʌjel tac yic'ot
ctu	Tsa' tili *i Yalobil Winic. An chuqui tsi' c'uxu. An chuqui tsi' japʌ. Woli yʌlob: “Q'uele jini xwo'lel, jini xjap vino. Mi' pi'len ti xʌmbal jini xch'ʌm tojoñelob yic'ot xmulilob”, che'ob.
ctu	Ma'anic mi caj i c'ʌs jini pets' t'uchtʌbil bʌ chiquib jam. Ma'anic mi caj i junyajlel yʌp unjax bʌ ya wistʌl i c'ʌc'al i pislel cas jinto mi' yujtel ti uts'at toj bʌ i meloñel.
ctu	La' to tem colic jinto mi' lojtel trigo. Ti' yorajlel c'ajbal che' mi lac lot mi caj c suben x'e'telob cha'an mi' ñaxan tempañob jini mach bʌ wenic. Mi caj i tempañob cha'an mi' pulel. Pero jini
ctu	Herodes tsi' sube x'e'telob i cha'an: Jiñʌch Juan tsa' bʌ i yʌc'ʌ ch'ʌmja'. Tsa' cha' tejchi ch'ojyel ba'an chʌmeño' bʌ. Jini cha'an woli' pʌstʌl ñuc bʌ i melbal, che'en.
ctu	Jesús tsi' jac'ʌ: Tijicña a pusic'al Simón, i yalobilet bʌ Jonás, come mach tilemic ti winicob a ña'tʌbal, pero c Tat am bʌ ti panchan tsi' cʌntesayet.
ctu	Tsa' tiliyob xcʌnt'añob cha'an mi' bajñel pejcañob Jesús. Tsi' yʌlʌyob: ¿Chucoch ma'anic tsa' mejli c choc lojon loq'uel? che'ob.
ctu	Jesús tsi' sube: Mic subeñet, mach jasʌlic che' ti wucyajl jach, pero yom c'ʌlʌl ti lujump'ejl i chʌnc'al ti wucyajlel (77).
ctu	Jesús tsi' sube: ¿Chucoch ma' pejcañon ti wen bʌ? An juntiquil jach wen bʌ, jiñʌch Dios. Mi a wom a taj a cuxtʌlel mach bʌ anic mi' jilel, jac'ben i mandar, che'en.
ctu	Che' bʌ woli ti letsel majlel ti Jerusalén, Jesús tsi' pʌyʌ jini lajchʌntiquil xcʌnt'añob ti' bajñel. Ya' ti bij tsi' subeyob:
ctu	Jesús tsi' subeyob: Ts'ijbubil ti jun: “Mi' caj ti ajlel cotot ti' yotlel oración”. Pero jatetla wolix la' sutq'uin ti' ch'eñal xujch'ob, che'en.
ctu	Jini cha'an mic subeñetla mi caj la' chilbentel i yumʌntel Dios. Mi caj i yʌq'uentelob jini winicob x'ixicob mu' bʌ i yʌc'ob wen bʌ i wut.
ctu	Che' buchul Jesús ti' pam Olivo wits, tsa' tiliyob xcʌnt'añob i pejcañob ti' bajñelil. Tsi' yʌlʌyob: Subeñon lojon, ¿baqui ora mi' caj ti ujtel pejtelel jini? ¿Chuqui mi caj c pʌsbentel
ctu	Come che' bʌ tsa cubi wi'ñal, ma'anic tsa' la' wʌq'ueyon i bʌl c ñʌc'. Che' bʌ tsa cubi tiquin ti', ma'anic tsa' la' wʌq'ueyon chuqui mic jap.
ctu	Che' bʌ woliyob ti we'el, Jesús tsi' ch'ʌmʌ waj. Tsi' cha'le oración. Tsi' xet'e. Tsi' yʌq'ue xcʌnt'añob i cha'an. Tsi' yʌlʌ: Ch'ʌmʌla. C'uxula. Jiñʌch c bʌc'tal, che'en.
ctu	Pero che'ʌch woli' yujtel cha'an mi' laj ts'ʌctiyel i Ts'ijbujel x'alt'añob, che'en Jesús. Ti pejtelel xcʌnt'añob tsi' cʌyʌyob Jesús. Tsa' puts'iyob.
ctu	Ya' wa'al Jesús ti' wut jini gobernador. Jini gobernador tsi' c'ajtibe: ¿Jatet ba i Reyet judíojob? che'en. Jesús tsi' sube: Joñon cu, che'en.
ctu	Tsa' majli jini winic tsa' bʌ lajmesʌnti. Cabʌl tsa' caji i sub chuqui tsa' ujti. Tsi' pucu majlel jini t'an. Jini cha'an ma'anic tsa' mejli ti ochel Jesús ti tejclum che' bʌ woli' q'uelob
ctu	winicob x'ixicob. Ya' jach tsa'  ajni ti colem bʌ i tiquiñal pañimil. Tsa' tiliyob ba'an Jesús winicob x'ixicob ch'oyolo' bʌ ti pejtelel lum.
ctu	Woli' wen q'uelob cha'an mi' ña'tañob mi muc'ʌch i lajmesan jini winic ti jini q'uin che' mi' c'ajob i yo, come yomob i jop'ben i mul.
ctu	Ya' buchulob winicob x'ixicob ti' joytilel Jesús. Tsi' subeyob: Awilan, ya'an a ña' ti jumpat yic'ot a wijts'iñob. Woli' pʌyetob, che'ob.
ctu	Mi' cha'len wʌyel. Mi' ch'ojyel. Che'ʌch mi' ñumel ac'ʌlel yic'ot q'uiñil. Jini pac' mi' bots'an, mi' colel. Jini winic ma'anic mi' ña'tan bajche' mi' colel.
ctu	Jini winicob tsa' bʌ i q'ueleyob tsi' subeyob chuqui tsa' tumbenti jini chucbil bʌ i cha'an xibajob yic'ot jini chitam tac.
ctu	¿Mach ba jinic xjuc'te', i yalobil María, i yʌscun Jacobo yic'ot José yic'ot Judas yic'ot Simón? ¿Mach ba wʌ'ic an i yijti'añob la quic'ot? che'ob. Tsa' caji i mich'leñob.
ctu	Cabʌl winicob x'ixicob tsi' q'ueleyob Jesús yic'ot xcʌnt'añob che' bʌ tsa' majliyob. Tsi' cʌñʌyob. Jini cha'an ti ajñel tsa' majliyob ti' yoc, ch'oyolo' bʌ ti pejtelel tejclum tac ti'
ctu	Ti yambʌ q'uin, che' cha' tempʌbil bajc'ʌl winicob x'ixicob, che' ma'anic chuqui mi' c'uxob, Jesús tsi' pʌyʌ tilel xcʌnt'añob i cha'an. Tsi' subeyob:
ctu	Ti ora i tat jini ch'iton tsi' cha'le c'am bʌ t'an. Tsi' yʌlʌ: Mic ñop. Chocbeñon loq'uel tile bixel bʌ c pusic'al, che'en.
ctu	Tsi' subeyob: Moisés tsi' yʌq'ue i t'an winicob cha'an mi' ts'ijbuñob jun ba' mi' tsictiyel tsa'ix i cʌyʌ i yijñam ti junyajlel, che'ob.
ctu	Jacobo yic'ot Juan i yalobilob Zebedeo, tsa' c'otiyob ba'an Jesús. Tsi' subeyob: Maestro, com lojon ma' melbeñon lojon chuqui mij c'ajtibeñet, che'ob.
ctu	Ñajt tsi' q'uele higuera te' am bʌ i yopol. Tsa' majli i q'uel mi an chuqui mi' taj. Che' bʌ tsa' c'oti ba'an te', i yopol jach tsi' taja come maxto i yorajlelic i wut.
ctu	¿Mach ba anic tsa' la' q'uele jini t'an ti' ts'ijbujel Dios?: “Jini jach bʌ xajlel tsa' bʌ i chocoyob xmel ototob, tsa'ix otsʌnti ti ñaxan bʌ i xujc otot.
ctu	Mi' chilbeñob i yotot tac meba' x'ixicob. Cha'an mi' lon q'uejlelob ti uts'at mi' melob tam bʌ oración. Ñumen wocol mi caj i tajob tojmulil, che'en Jesús.
ctu	Añon la' wic'ot ti jujump'ejl q'uin ti Templo. Tsac cha'le cʌntesa. Ma'anic tsa' la' chucuyon. Pero che'ʌch woli' yujtel cha'an mi' ts'ʌctiyel i Ts'ijbujel Dios, che'en Jesús.
ctu	Jini junlujuntiquil tsa' majliyob. Tsi' cha'leyob subt'an ti pejtelel lum. Lac Yum tsi' tem cha'le e'tel yic'otob. Tsi' pʌsʌ i yejtal tac i p'ʌtʌlel ti' tojlelob che' bʌ tsi' cha'leyob sub t'an.
ctu	Jini ángel tsi' subeyob: Mach mi la' cha'len bʌq'uen come awilan, tsac ch'ʌmbeyetla tilel wen t'an cha'an pejtelel winicob x'ixicob, mu' bʌ caj i yʌq'ueñetla cabʌl i tijicñʌyel la' pusic'al.
ctu	Che' woli ti bʌjlel q'uin tsi' pʌyʌyob majlel ba'an Jesús pejtel xc'amʌjelob leco tac bʌ i chʌmel. Jesús tsi' yʌc'ʌ i c'ʌb ti junjuntiquilob. Tsi' lajmesayob.
ctu	Tsa' toj sajtiyob i pusic'al ti pejtelelob. Tsi' tsictesʌbeyob i ñuclel Dios. Tsi' wen cha'leyob bʌq'uen. Tsi' yʌlʌyob: Tsa'ix laj q'uele bʌbʌq'uen tac bʌ, che'ob.
ctu	Jesús tsa' jubi majlel yic'ot jini xcʌnt'añob. Tsa' wa'le ya' ti joctʌl yic'ot xcʌnt'añob i cha'an yic'ot bajc'ʌl winicob x'ixicob ch'oyolo' bʌ ti pejtelel Judea, ti Jerusalén, yic'ot ti'
ctu	ti' ñajb ya' ti Tiro yic'ot ti Sidón. Tsa' tiliyob cha'an mi' yubibeñob i t'an Jesús yic'ot cha'an mi' lajmesʌbentelob i chʌmel.
ctu	Jini uts'at bʌ winic mi' loc'san uts'at tac bʌ ti uts'at bʌ i pusic'al. Jini jontol bʌ winic mi' loc'san jontol tac bʌ ti jontol bʌ i pusic'al. Come chuqui jach but'ul ti lac pusic'al mi'
ctu	¿Chuqui tsajni la' q'uel? ¿Tsajni ba la' q'uel juntiquil x'alt'an? Isujm, mic subeñetla, ñumen ñuc jini Juan bajche' x'alt'an.
ctu	Che' bʌ tsa' cha' tiliyob jini chocbilo' bʌ majlel, tsi' subeyob Jesús pejtel chuqui tac tsi' cha'leyob. Jesús tsi' bajñel pʌyʌyob majlel ti colem bʌ i tiquiñal lum ti' tojel jini tejclum i
ctu	Che' bʌ tsa' ujti i sub ili t'an Jesús, juntiquil x'ixic ya' ti' yojlil winicob x'ixicob tsi' cha'le c'am bʌ t'an. Tsi' yʌlʌ: Tijicña jini x'ixic tsa' bʌ i cʌntayet, tijicña jini tsa' bʌ i
ctu	Mic subeñetla, c pi'ʌlob, mach mi la' bʌc'ñan jini mu' bʌ i tsʌnsan la' bʌc'tal pero ti wi'il ma'anix chuqui mi mejlel i tumbeñetla.
ctu	La' wilan, jocholix tsa' cʌle la' wotot. Mic subeñetla ma'anic mi caj la' q'uelon jinto mi' tilel i yorajlel che' mi caj la' wʌl: “La' sujbic i ñuclel jini woli bʌ i tilel ti' c'aba' lac
ctu	Ya'an jini ascuñʌl bʌ i yalobil ti jamil. Che' bʌ wolix i tilel ti' yotot che' lʌc'ʌlix an, tsi' yubi música yic'ot son.
ctu	Ya' ti' yajñib chʌmeño' bʌ c'ax cabʌl i wocol. Tsi' letsa i wut. Tsi' q'uele Abraham ti ñajtʌl yic'ot Lázaro ya' ti' tajn Abraham.
ctu	Tsi' sube xcʌnt'añob: Tal to i yorajlel che' mi caj la' pijtan jump'ejl i q'uiñilel i Yalobil Winic, pero ma'anic mi caj la' q'uel.
ctu	Tsi' pʌyʌyob tilel alʌlob ba'an Jesús cha'an mi' yʌc' i c'ʌb ti' jol. Jini xcʌnt'añob tsi' tiq'uiyob che' bʌ tsi' q'ueleyob.
ctu	Jini xcʌnta ts'usubilob che' bʌ tsi' q'ueleyob i yalobil jini yumʌl, tsi' pejcayob i bʌ. Tsi' yʌlʌyob: “Jiñʌch mu' bʌ caj i yochel ti yumʌl. La' lac tsʌnsan. Che' jini, mux caj la cochel
ctu	Jesús tsi' ch'ʌmʌ waj. Tsi' sube wocolix i yʌlʌ Dios. Tsi' xet'e. Tsi' yʌq'ueyob. Tsi' yʌlʌ: Jiñʌch c bʌc'tal, mu' bʌ cʌc' cha'añetla. Che'ʌch yom mi la' mel cha'an c ña'tʌntel,
ctu	Jini año' bʌ yic'ot Jesús che' bʌ tsi' ña'tayob chuqui mi' caj ti ujtel tsi' subeyob: C Yum, ¿a wom ba mic bajben lojon ti espada? che'ob.
ctu	Wen tijicña Herodes che' bʌ tsi' q'uele Jesús, come anix ora yom i q'uel come tsa'ix i yubi t'an cha'an Jesús. Yom i q'uel i yejtal i p'ʌtʌlel Jesús.
ctu	Tsa' wa'le Pedro. Ajñel tsa' majli ti mucoñibʌl. Che' bʌ tsi' q'uele i mal, cojach tsi' q'uelbe i bʌjq'uil Jesús. Tsa' cha' majli ti' yotot. Tsa' toj sajti i pusic'al cha'an jini tsa' bʌ ujti.
ctu	Jiñʌch i t'an Juan tsa' bʌ i subu ti isujm che' bʌ tsa' tiliyob motomajob yic'ot levíjob ba'an. Jini motomajob yic'ot levíjob tsa' chojquiyob majlel cha'an judíojob ya' ti Jerusalén. Tsi'
ctu	Jesús tsi' jac'be Nicodemo: Isujm, isujm mic subeñet, jini mach bʌ anic mi' cha' ilan pañimil, mach mejlic i q'uel i yumʌntel Dios, che'en.
ctu	Tsa' tiliyob xcʌnt'añob i cha'an. Tsa' toj sajtiyob i pusic'al xcʌnt'añob cha'an woli ti t'an Jesús yic'ot jini x'ixic. Ma'anic majch tsi' c'ajtibe: ¿Chuqui wola' c'ajtiben? ¿Chucoch woliyet
ctu	Ya' ñololob cabʌl xc'amʌjelob, xpots'ob yic'ot mach bʌ weñobic i yoc, yic'ot jini tiquin bʌ i c'ʌb. Woli' pijtañob i ñijcʌntel ja'.
ctu	Jini cha'an jini judíojob tsi' subeyob i bʌ: ¿Baqui sami jini winic ba' ma'anic mi caj lac taj, mi' yʌl? ¿Mu' ba caj i majlel ba'an lac pi'ʌlob ti' lumal griegojob cha'an mi' cʌntesan
ctu	Jesús tsi' cha' subeyob:  Joñon i sʌclelon pañimil. Jini mu' bʌ i tsajcañon ma'anic mi' caj ti xʌmbal ti ic'ch'ipan bʌ pañimil. An i cha'an i sʌclel pañimil cha'an i cuxtʌlel, che'en.
ctu	Jesús tsi' subeyob: La' tatic Dios, mux la' c'uxbiñon. Come ch'oyolon ti Dios. Ma'anic tsa' tiliyon tic bajñel pusic'al. Dios tsi' chocoyon tilel.
ctu	Jesús tsi' subeyob: Tsac pʌsbeyetla cabʌl wen bʌ c melbal ch'oyol bʌ tic Tat. ¿Cha'an ba jini wen bʌ c melbal la' wom la' julon? che'en.
ctu	Ma'anic mi la' ña'tan uts'at mi' chʌmel juntiquil winic cha'an i q'uexol pejtelel winicob x'ixicob cha'an ma'anic mi lac laj jilel ti lac lumal, che'en.
ctu	Yujil Jesús anix ti' wenta pejtelel  chuqui tac an come i Tat tsi' yʌq'ue. Yujil ja'el tsa' tili ti Dios, yujil ya' mi' cha' majlel ba'an Dios.
ctu	Calobilob, jumuc' jach wʌ' añon la' wic'ot. Mi caj la' sajcañon. Che' bajche' tsac sube judíojob, che' ja'el mic subeñetla: Ya' ba' mic majlel, mach mejlic la' majlel.
ctu	Ma'anic majch tsi' mele ñuc bʌ i ye'tel che' bajche' tsac mele ti' tojlelob. Machic tsac mele, ma'añobic i mul. Wʌle tsa'ix i q'ueleyob. Mi' ts'a'leñoñob quic'ot c Tat ja'el.
ctu	C Tat, ya' ba' añon com temel mi' yajñelob jini tsa' bʌ a wʌq'ueyon cha'an mi' q'uelob c ñuclel tsa' bʌ a wʌq'ueyon, come c'ux tsa' wubiyon che' maxto melbilic pañimil.
ctu	Tsa' caji i pʌyob loq'uel Jesús ti' yotot Caifás. Tsi' pʌyʌyob majlel ti meloñibʌl. Wolix i sʌc'an pañimil. Ma'anic tsa' ochiyob ti meloñibʌl judíojob ame bib'acob, come yom i cha'leñob
ctu	Ti ora tsa' c'oti Simón Pedro ti wi'ipat. Tsa' ochi ti' yotlel ch'ujlelʌl. Tsi' q'uele ya' ac'bil jini wen bʌ i pislel Jesús
ctu	Che' woli' chʌn q'uelob panchan, che' woli ti letsel Jesús, tsa' wa'leyob ti lʌc'ʌl cha'tiquil winicob sʌsʌc bʌ i pislel.
ctu	Pedro tsa' wa'le yic'ot jini junlujuntiquil. C'am tsi' chale t'an. Tsi' subeyob: Winicob israelob yic'ot pejtelel añet bʌ la ti Jerusalén, ubinla c t'an, ñopola.
ctu	Tsʌytsʌyñayob i pusic'al come woli' cʌntesañob winicob x'ixicob, come Pedro woli' subeñob mi caj i tech ch'ojyel chʌmeño' bʌ jini Jesús.
ctu	Jump'ejlob jach i pusic'al, junchajpob jach i ña'tʌbal jini bajc'ʌl winicob x'ixicob tsa' bʌ i ñopoyob. Ma'anic majqui tsi' yʌlʌ mi i bajñel cha'añʌch i chubʌ'an. I tem cha'añob jach
ctu	Che' bʌ tsi' yubiyob jini t'an, jini ñuc bʌ motomaj yic'ot i capitán jini Templo yic'ot ñuc bʌ motomajob mach yujilobic chuqui mi' caj ti ujtel mi tsa' tsictiyi jini.
ctu	Tsi' ñijcayob winicob x'ixicob yic'ot xñoxob año' bʌ i ye'tel yic'ot sts'ijbayajob. Tsa' tiliyob, tsi' chucuyob Esteban. Tsi' pʌyʌyob majlel ba'an jini año' bʌ i ye'tel.
ctu	Jini tsa' bʌ i tic'la i pi'ʌl tsi' tʌjcʌx choco majlel Moisés. Tsi' sube: “¿Majqui tsi' yʌq'ueyet a we'tel ti yumʌl cha'an ma' melon lojon?
ctu	I yángel lac Yum tsi' pejca Felipe. Tsi' sube: Ch'ojyen, cucu ti sur ba'an colem bʌ i tiquiñal pañimil ti' bijlel Gaza mu' bʌ i jubel loq'uel ti Jerusalén, che'en.
ctu	Tsi' ch'ujutesa Dios jini winic. Tsi' bʌc'ña Dios yic'ot pejtelel año' bʌ ti' yotot. Tsi' yʌq'ueyob cabʌl i majtan jini p'ump'uño' bʌ. Pejtelel ora tsi' pejca Dios ti oración.
ctu	Cornelio tsi' sube: Anix chʌmp'ejl q'uin che' bajche' ti ili ora woliyon ti oración. Che' ti och'ajel q'uin, awilan juntiquil winic tsa' wa'le ti' tojel c wut. Wen sʌcxowan i bujc.
ctu	Jini Espíritu tsi' subeyon mach yomic tile bixel c pusic'al. Yom abi mic majlel ti ora yic'otob. Ili wʌctiquil hermanojob tsa' majliyob quic'ot ja'el. Tsa' ochiyon lojon ti' yotot Cornelio.
ctu	Che' bʌ tsa'ix i ña'ta, tsa' c'oti ti' yotot María, i ña' Juan, jini xcʌnt'an am bʌ i cha'chajplel i c'aba' Marcos. Ya' temel añob cabʌl xñopt'añob. Woli' pejcañob Dios.
ctu	I Dios israelob tsi' yajca lac ñojte'el. Tsi' yʌq'ueyob i ñuclel che' ya' añob ti' lumal Egipto mach bʌ i cha'añobic. Tsi' pʌyʌyob loq'uel ti Egipto ti' p'ʌtʌlel i c'ʌb.
ctu	Come che'ʌch tsi' yʌq'ueyon lojon mandar lac Yum. Tsi' yʌlʌ: “Tsa'ix c wa'chocoyet cha'an ma' pʌsbeñob i sʌclel pañimil jini gentilob, cha'an mi' tajob i coltʌntel c'ʌlʌl ti' petol
ctu	Ti yambʌ q'uin che' tsajniyon lojon ba' mi' cha'leñob oración, juntiquil xch'oc am bʌ i xibʌjlel tsa' bʌ mejli i subeñob winicob chuqui tac tal, tsi' tajayon lojon ti bij. I yumob tsi' wen
ctu	Che' ma'anic tsi' tajayob tsi' chucuyob majlel Jasón yic'ot yaño' bʌ hermanojob ba'an jini año' bʌ i ye'tel ti tejclum. C'am tsi' yʌlʌyob: Jini winicob tsa' bʌ i socoyob winicob x'ixicob ti
ctu	Tsi' taja judío i c'aba' Aquila, ch'oyol bʌ ti Ponto. Maxto anic cabʌl ora i loq'uel ti Italia yic'ot Priscila i yijñam, come Claudio tsi' yʌc'ʌ mandar cha'an mi' loq'uelob pejtelel judíojob
ctu	Pablo tsi' subeyob: Juan tsi' yʌq'ueyob ch'ʌmja' jini tsa' bʌ i cʌyʌyob i mul. Tsi' subeyob winicob x'ixicob cha'an mi' ñopob jini tal bʌ ti' pat, jiñʌch Jesús jini Cristo, che'en.
ctu	Che' yujilobix judíojʌch jini Alejandro, cha'p'ejl ora tsi' chʌn cha'leyob c'am bʌ t'an ti pejtelelob. C'am tsi' yʌlʌyob: ¡Ñuc lac dios Diana wʌ' ti Efeso! che'ob.
ctu	Jini ñuc bʌ motomaj ja'el yic'ot pejtelel xñoxob año' bʌ i ye'tel yujilob isujm c t'an, come tsi' yʌq'ueyoñob jun cha'an mic pʌsbeñob lac pi'ʌlob. Ya' tsa' majliyon ti Damasco cha'an mic
ctu	Pablo tsi' yʌlʌ: C pi'ʌlob, ma'anic tsaj cʌñʌ mi jiñʌch ñuc bʌ motomaj. Come ts'ijbubil: “Mach a p'aj jini yumʌl am bʌ i ye'tel ti la' tojlel”, che'en Pablo.
ctu	Jini gobernador tsi' sube: Che' mi' julelob a contrajob mi caj cubin a t'an, che'en. Tsi' yʌc'ʌ mandar cha'an mi' cʌntʌntel Pablo ya' ti' yotot Herodes.
ctu	cha'an mi' mel bajche' yomob ti' contra Pablo. Tsi' cajtibeyob cha'an mi' yʌc' ti pʌjyel tilel ti Jerusalén. Tsi' ña'tayob i chijtan cha'an mi' tsʌnsañob ti bij.
ctu	Che' bʌ tsa' loq'uiyon lojon ya'i, tsa' majliyon lojon lʌc'ʌl ti Chipre ba' ma'anic cabʌl ic', come jini ic' yom i cha' chocon lojon sujtel.
ctu	Jini cha'an mic subeñetla ti wocol t'an yom mi la' cha'len we'el cha'an mi la' p'ʌt'an. Ma'anic mi caj i sajtel mi junt'ujmic i tsutsel la' jol mi ti juntiquileticla, che'en Pablo.
ctu	Jini cha'an tsac pʌyʌyetla tilel cha'an mij q'ueletla, cha'an mic pejcanetla, come cʌchʌlon ti cadena cha'an wolic ñop jini mu' bʌ i ñopob winicob x'ixicob ti Israel, che'en Pablo.
ctu	Che' bajche' ts'ijbubil:  ‘‘Dios tsi' yotsa Abraham ti' tat winicob x'ixicob ti cabʌl lum tac’’, che'en.  Diosʌch mu' bʌ i yʌq'ueñob i cuxtilel chʌmeño' bʌ, mu' bʌ i mel ti'
ctu	Jini mandar tsi' yʌq'ueyon j cʌn mach tojic i tsʌjyuntel chubʌ'añʌl, pero cha'an tic mul tsa' caji c tsʌjyun.  Che' ma'anic mandar ma'anic mi lac ña'tan lac jontolil.
ctu	Mi woli la' mel bajche' yom la' tsucul pusic'al, wersa mi caj la' chʌmel.  Pero mi ti' p'ʌtʌlel Espíritu mi la' wʌc' ti chʌmel i melbal la' tsucul pusic'al, cuxul mi caj la' wajñel.
ctu	Abraham yic'ot Isaac yic'ot Jacob jiñobʌch i ñojte'elob. I ñojte'elob Cristo ja'el. Jini cha'an i pi'ʌlob i bʌ yic'ot Cristo, come tsi'q'uele pañimil Cristo ti' tojlelob. Cristo jiñʌch lac
ctu	Mij c'ajtibeñetla, che' jini. ¿Tsa' ba i jats'ʌyob i yoc cha'an mi' junyajlel yajlelob? Ma'anic. Pero cha'an tsi' jats'ʌyob i yoc israelob tsi' tajayob i coltʌntel gentilob. Jini cha'an tsa'
ctu	C'ajtibenla lac Yum Jesucristo cha'an uts'at mi la' wajñel. Mach yomic mi la' chʌn ña'tan chuqui yom la' tsucul pusic'al cha'an mi la' jac'ben i colosojlel.
ctu	Colel tsa' yʌlʌ tsʌnsʌntelob cha'an tsi' coltayoñob. Mach joñonic jach mic subeñob wocolix i yʌlʌ Priscila yic'ot Aquila, pero che'ʌch mi' melob ja'el pejtelel jini gentilob baqui jach mi'
ctu	Che' jini ma'anic chuqui anto yom la' cha'an, come wen chajpʌbiletla woli la' pijtan lac Yum Jesucristo mu' bʌ caj i tsictiyel.
ctu	Mic sub lojon i ña'tʌbal Dios ti' tojlel jini xuc'ul bʌ xñopt'añob. Ma'anic mic sub lojon i ña'tʌbal pañimil, mi i ña'tʌbal yumʌlob mu' bʌ i jilelob.
ctu	Ts'ijbubil ja'el: “Lac Yum yujil lolom jach chuqui mi' yʌlob ti' bajñel pusic'al jini año' bʌ cabʌl i ña'tʌbal”, che'en.
ctu	Mach wenic mi la' q'uel la' bʌ ti ñuc. ¿Mach ba la' wujilic mi' p'ojlel majlel mulil che' bajche' ts'ita' jach levadura mi' laj xaxan ti' junc'ojlel caxlan waj?
ctu	¿Mach ba wolic i cʌntañonla? Jini cha'an tsa' ts'ijbubentiyonla ili t'an: “Jini mu' bʌ i top' lum, la' i pijtan jini mu' bʌ caj ti colel. Jini mu' bʌ i jats' loq'uel i wut trigo an i pijtaya
ctu	Che' mi la' tempan la' bʌ xñopt'añet bʌ la, mi ti jujuntiquiletla mi la' cha'len t'an ti yan tac bʌ t'an, ¿chuqui mi caj i yʌlob jini mach bʌ cʌntesʌbilobic yic'ot jini mach bʌ anic mi'
ctu	Ma'anic i ñuclel che' mi' mujquel. An i ñuclel che' mi' cha' ch'ojyel. Ma'anic i p'ʌtʌlel che' mi' mujquel. An i p'ʌtʌlel che' mi' cha' ch'ojyel.
ctu	Pejtelel chuqui mi' subeñonla Dios mi caj i ts'ʌctiyel ti Cristo. Jini cha'an ti Cristo mi lac sub “Amén” cha'an mi lac tsictesʌben i ñuclel Dios.
ctu	Come woli la' wen pʌs la' bʌ ti uts'at ti' xuc'tʌlel la' pusic'al, yic'ot ti la' t'an, yic'ot ti la ña'tʌbal. Wen bʌxetla. C'ux mi la' wubiñon lojon. Che'ʌch yom mi la' wen pʌs i yutslel la'
ctu	Che' bʌ tsa'ix la' colta i cha'año' bʌ Dios yic'ot yaño' bʌ, cabʌlob mi caj i subob i ñuclel Dios cha'an tsa' la' jac'be i t'an Cristo woli bʌ la' ñop. Tsa' la' p'ewbeyob la' chubʌ'an.
ctu	Muq'uic c sub c bʌ ti ñuc mach tontojonic, come jini jach mic sub chuqui isujm. Pero mach comic c sub c ñuclel ame muq'uic i lon ña'tañob winicob ñumen ñucon bajche' mi' tsictiyel tic melbal
ctu	Joñon quic'ot pejtelel hermanojob wʌ' bʌ añob wolic ña'tañet lojon xñopt'añet bʌ la mu' bʌ la' tempan la' bʌ ya' ti Galacia.
ctu	Che' bajche' lac Yum tsi' wa'choco Pedro cha'an mi' majlel ba'an israelob, tsi' wa'chocoyon ja'el cha'an mic majlel ba'an gentilob.
ctu	Jiñʌch i sujmlel woli bʌ c sub: Dios tsi' wʌn subu cha'an mi caj i tilel Cristo. Che' ñumenix jumbajc' yic'ot lujump'ejl i cha'c'al (430) jab, tsi' yʌc'ʌ jini mandar. Jini mandar tsa' bʌ tili
ctu	Come i colosojlel lac pusic'al mi' contrajin jini Espíritu. Jini Espíritu mi' contrajin lac tsucul pusic'al. Jini cha'an mach mejlic la' mel jini la' wom bʌ la' mel.
ctu	La' sujbic i ñuclel Dios, i Tat lac Yum Jesucristo tsa' bʌ i yʌq'ueyonla ti lac majtan ya' ti panchan pejtel chuqui uts'at ti Cristo.
ctu	Come i melbalonla Dios. Tsi' cha' meleyonla ti Cristo Jesús cha'an mi lac mel chuqui wen. Dios tsi' wʌn chajpʌbeyonla la que'tel yom bʌ mi lac mel.
ctu	Com mi la' ch'ʌmben isujm yic'ot pejtelel i cha'año' bʌ Dios bajche' c'amel an i c'uxbiya Jesús, yic'ot bajche' an i jawtilel, yic'ot i ñajtlel, yic'ot i chanlel, yic'ot i tamlel.
ctu	La' aq'uenticob la quermanojob i ñʌch'tilel i pusic'al, yic'ot c'uxbiya, yic'ot i xuc'tilel i pusic'al ch'oyol bʌ ti Dios lac Tat yic'ot ti lac Yum Jesucristo.
ctu	Come cha'an ti' ye'tel Cristo colel tsi' yʌlʌ chʌmel. Tsi' yʌc'ʌ i bʌ ba' bʌbʌq'uen mi' chʌmel cha'an mi' ts'ʌctesʌbeñetla chuqui anto yom melol tic tojlel.
ctu	Melela ti pejtelel che' bajche' cʌntesʌbiletla, che' bajche' tsa' la' ñopo, che' bajche' tsa' la' wubi ti joñon, che' bajche' tsa' la' q'uele ti joñon. Che' jini mux i yajñel Dios la' wic'ot.
ctu	Melbil i cha'an Jesús pejtelel chuqui tac an ti panchan yic'ot ti pañimil, jini tsiquil tac bʌ yic'ot jini mach bʌ tsiquilic, mi reyob, mi yumʌlob, mi gobierno, mi i p'ʌtʌlel año' bʌ i
ctu	Jini mu' bʌ caj la' wʌq'uentel mach mi la' wʌc' ti chijlel cha'an jini mu' bʌ i lon pʌsob i bʌ ti pec', mu' bʌ i ch'ujutesañob ángelob. Mi' lon alob an chuqui tsi' q'ueleyob ti espíritu.
ctu	Jini mu' bʌ i cha'len jontolil, mux i ch'ʌm i tojol cha'an i jontolil. Ti jujuntiquil mi caj i yʌq'uentel bajche' an i melbal.
ctu	Anquese tsac ñaxan ubi lojon wocol yic'ot c tic'lʌntel ya' ti Filipos, ch'ejlon lojon ti Dios, tsac subeyetla i wen t'an Dios anquese an cabʌl j contrajintel lojon.
ctu	La' i p'ojlesañetla lac Yum. La' i p'ojlesʌbeñet la' c'uxbiya cha'an mi la' wen c'uxbin la' bʌ yic'ot cha'an mi la' c'uxbin yaño' bʌ ja'el che' bajche' wolij c'uxbiñet lojon.
ctu	Mi an majqui mach yomic i ch'ujbin chuqui wolic subeñet lojon ti ili jun, q'uelela jini winic. Tʌts'ʌx la' bʌ ba'an cha'an che' jini, mi' cajel ti quisin.
ctu	Mic suben Dios wocolix i yʌlʌ, come wolic cha'liben i ye'tel ti' sʌclel c pusic'al che' bajche' c ñojte'elob. Mic chʌn ña'tañet che' mic pejcan Dios, ti q'uiñil ti ac'ʌlel.
ctu	Cha'len wersa cha'an ma' pʌs a bʌ ti uts'at ti' wut Dios che' bajche' x'e'tel mach bʌ añic chuqui mi' quisñin, mu' bʌ i c'ʌn ti uts'at jini isujm bʌ t'an.
ctu	Subu jini wen t'an. Yom chajpʌbilet ti' yorajlel subt'an yic'ot che' mach i yorajlelic. Xic'beñob i ñop. Subeñob i mul. Xic'beñob ti uts'at ti' yutslel a pusic'al yic'ot i cʌntesa Dios.
ctu	Come an cabʌl xñusa mandarob. Mi' cha'leñob lolom jach bʌ t'an, xlotiyajob. Cojcoj jini woliyo' bʌ ti cʌntesa cha'an tsep pʌchʌlel, mi' socbeñob i pusic'al yaño' bʌ.
ctu	Mach a wotsan a bʌ ba' woli' cʌlʌx pejcañob i bʌ ti lolom t'an, yic'ot cabʌl t'an cha'an i c'aba' tac i ñojte'el. Yujilob a'leya, yic'ot cʌlʌx t'an cha'an jini mandar. Come lolom jach
ctu	Pero mi woli jach i yʌc' ti colel pimel am bʌ i ch'ixal, ma'anic i c'ʌjñibal jini lum. Pujch'emix. I yum mi caj i cʌy. Mi' caj ti pulel.
ctu	Come jini mandar ma'anic tsa' mejli i yʌq'ueñonla lac p'ʌtʌlel cha'an ts'ʌcʌl mi lac jac'. Pero tsa' tili wen uts'at bʌ lac pijtaya yic'ot Cristo. Jini cha'an mi mejlel lac lʌc'tesan lac bʌ
ctu	Che' bajche' jini, jini Ch'ujul bʌ Espíritu mi' yʌq'ueñonla lac ña'tan maxto tsictiyemic bajche' mi la cochel ti jini C'ax Ch'ujul bʌ Ajñibʌl che' wa'al to jini ñaxan bʌ otot.
ctu	Wʌle sʌq'uesʌbilonixla che' bajche' yom Dios cha'an tsi' yʌc'ʌ i bʌc'tal Jesucristo che' junyajl jach tsa' chʌmi cha'añonla.
ctu	Cha'an tsi' ñopo Dios Rahab, am bʌ cabʌl i yixic, ma'anic tsa' jili yic'ot jini xñusa t'añob, come tsi' pʌyʌ ochel jini stsajiyajob cha'an mi' coltañob.
ctu	C'ax bʌbʌq'uen chuqui tsi' q'ueleyob. Moisés tsi' yʌlʌ: ‘‘Woli' toj sajtel c pusic'al. Tsiltsilñayon ti bʌq'uen’’, che'en.
ctu	Jini mu' bʌ i ch'ujutesan Dios ti isujm, mach bʌ anic i bibi'lel ti' tojlel  Dios lac Tat, jiñʌch mu' bʌ i coltan meba' alobob yic'ot meba' x'ixicob. Mi' chʌcʌ q'uel i bʌ ame i ñopben i
ctu	Ña'tanla wen colem barco, pero che' ñijcʌbil i cha'an p'ʌtʌl bʌ ic', mi' toj'esʌntel majlel cha'an biq'uit bʌ i toj'esʌjib baqui jach yom majlel jini xñijca barco.
ctu	Pero che' mi la' bajñel ña'tan chuqui mi caj la' mel,woli la' chañ'esan la' bʌ. Che' mi la' bajñel sub la' bʌ ti ñuc, an la' mul.
ctu	yic'ot winicob wa'chocobilo' bʌ i cha'an, cha'an mi' yʌq'ueñob i toj i mul xjontolilob, yic'ot cha'an mi' subeñob i ñuclel jini mu' bʌ i melob chuqui wen.
ctu	Ña'tanla pañimil. Chʌcʌ q'uele la' bʌ, come jini xiba, jini la' contra, woli ti pam ñumel che' bajche' colem bajlum woli bʌ ti jujuj t'an. Woli' chijtan i colojm cha'an mi' c'ux.
ctu	Wo'ob ti taq'uin jini xcʌntesajob, jini cha'an mi caj i lotiñetla cha'an mi' chilbeñetla la' chubʌ'an. C'ʌlʌl ti wajali c'ʌlʌl wʌle ña'tʌbil mi caj i tojob i mul. Chajpʌbilix ba' mi caj i
ctu	Mi caj i tilel i q'uiñilel lac Yum che' bajche' xujch' ti ac'ʌlel. Ti c'am bʌ i t'an mi' caj ti jilel panchan. Mi' caj ti ulmʌl ti c'ajc pejtelel chuqui tac an. Mi' caj ti laj pulel pañimil
ctu	Che' an mu' bʌ i yʌl:  Wolij c'uxbin Dios, che'en, mi woli' ts'a'len i yermano, xlotʌch.  Come mi mach c'uxic mi' yubin i yermano tsa' bʌ i q'uele,  ¿bajche' mi mejlel i c'uxbin Dios mach bʌ
ctu	Pero ili winicob mi' wajleñob chuqui tac mach cʌmbilic i cha'añob. Chuqui tac mi' yʌlol cʌñob che' bajche' bʌte'el, mi' yʌc'ob ti sajtel.
ctu	Sʌsʌc i jol yic'ot i tsutsel i jol bajche' sʌsʌc bʌ i tsutsel tiñʌme', sʌsʌc bajche' i ña'al tsʌñal. Woli ti lejmel i wut che' bajche' c'ajc.
ctu	Mic subeñetla pejtelel añet bʌ la ti Tiatira, mach bʌ ñopolic la' cha'an i cʌntesʌbal Jezabel yic'ot jini mucul tac bʌ i cʌntesʌbal Satanás mu' bʌ i lon q'uelob ti ñuc la' pi'ʌlob:
ctu	Lajal yilal jini buchul bʌ bajche' jaspe xajlel yic'ot sardio xajlel. An t'oxja' ti' joytʌlel i buchlib Dios lajal yilal bajche' esmeralda xajlel.
ctu	Tsa' tili yambʌ ángel. Tsa' wa'le ti' tojel i pulʌntib i majtan Dios, chucul i cha'an i yajñib pom melbil bʌ ti oro. Tsa' aq'uenti cabʌl pom cha'an mi' xʌb yic'ot i yoración pejtelel i
ctu	Yambʌ winicob mach bʌ anic tsa' chʌmiyob ti jini wocol ma'anic tsi' cʌyʌyob i mel jontol bʌ i melbal. Ma'anic tsi' cʌyʌyob i ch'ujutesan xibajob, yic'ot dios oro tac, yic'ot dios plata tac,
ctu	yic'ot dios c'ʌnc'ʌn taq'uin tac,  yic'ot dios xajlel tac, yic'ot dios te' tac, mach bʌ anic mi' c'otel i wut, mach bʌ anic mi' yubin t'an, mach bʌ yujilic xʌmbal.
ctu	Mich'ob jini año' bʌ ti pejtelel pañimil. Wolix a pʌs a mich'lel. I yorajlelix ma' mel jini chʌmeño' bʌ. I yorajlelix ma' wʌq'ueñob i chobejtʌbal a winicob yic'ot x'alt'añob a cha'an,
ctu	yic'ot pejtel a cha'año' bʌ mu' bʌ i bʌc'ñañob a c'aba', jini ch'o'ch'oco' bʌ yic'ot jini ñuco' bʌ. I yorajlelix ma' jisan jini mu' bʌ i jisañob pañimil. Che' tsi' yʌlʌyob.
ctu	Lajal i p'ʌtʌlel bajche' jini ñaxan bʌ jontol bʌ bʌte'el. Tsi' cha'le e'tel ti' tojlel jini ñaxan bʌ. Tsi' xic'beyob pejtelel pañimil yic'ot pejtelel año' bʌ ti pañimil cha'an mi'
ctu	C Yum, ¿am ba winic mach bʌ anic mi caj i bʌc'ñʌbeñet a c'aba', mach bʌ anic mi caj i ñuq'uesʌbeñet a c'aba'? Come jatet jach ch'ujulet. Jini cha'an pejtel año' bʌ ti pañimil mi caj i
ctu	Ts'ijbubil i c'aba' ti' jol. Cʌmbil i sujmlel ti Dios: JINI ÑUC BɅ BABILONIA, I ÑA'AL XMOJAJOB, I ÑA'AL JONTOLIL AM BɅ TI PAÑIMIL.
ctu	Mi caj i yʌlob: “¡Obol i bʌ, obol i bʌ, jini colem tejclum ba' tsi' lʌpʌyob wen bʌ i pislel yic'ot chʌccojan bʌ yic'ot chʌcts'eran bʌ, ch'ʌlbil bʌ ti oro yic'ot c'ax uts'at bʌ alʌ
ctu	Jini c'ʌchʌl bʌ ti caballo tsi' tsʌnsa jini yaño' bʌ ti jini espada tsa' bʌ loq'ui ti' yej. Pejtelel te'lemut tsa' ñaj'ayob ti' c'uxol bʌc'talʌl.
ctu	Ya' ti' c'ʌb jini ángel tsa' bʌ i pejcayon an junts'ijt te' melbil bʌ ti oro cha'an mi' p'is jini tejclum yic'ot i ti' yic'ot jini colem ts'ajc ya' ti' joytʌlel.
ctu	Mic tic'ob pejtelel winicob mu' bʌ i yubiñob i cʌntesʌntel ti jini jun: Mi an majqui mi' xʌ' otsan i t'an ti ili jun, Dios mi caj i p'ojlesʌben i wocol jini winic che' bajche' ts'ijbubil ti ili
