lid	Eme Kindrei anyolom lakou mari iy mwesekei doh badeh ma iy sekesek handru ta aliy. Ano kon eben ano kon aleu badeh len onoh ai.
lid	Ano Laban tiye, “I buku sah ou amwekes budon ndra-in dah? Ndraye nadu tinem asah eden udu bolo ndren kede-eh; eden eme tek ta ou kameh akohok isi saluwen.
lid	Eme Kindrei tiye i ta Nowa, “Jo badeh ndratehei budon ta edeu sendrehendreh i tiri lau mari. Jo kameh idi iri ma munyak amak, tasah munyak badeh ndradah ta lomondra ndra-in tiri.
lid	Tera kuhi nadun Abram hawe udun Sarai ma hawe nadu tubun Lot, iu ndrine Haran. Eme ma oro au ame len ta kon tinan Ur udu bolo Babilon ma au ala munyak Kenan. Eme oro ala asos Haran ma ado aliy ai.
lid	Eme ya talu kapou talu. Ou aseken munyak loboho heh bwena? I buku none ou aseken bilisiu badeh bilisiu baden eh jo ki aliy ai.”
lid	22-23 Eme Abram anya eh, “Jo badeh tandrakan ta mada Laban Kindrei badu loken, ndramak ta amwekes munyak ma kandrah, ta jo winiyan basolo-ei ari lakou tam bwe, i buku none saba lakou nadu bwisik i
lid	Eme iy anya eh, “Haga, ou badeh badih ta lahou ta Sarai, ou ado heh ame, ma ou anya ahe.” Eme iy anya eh, “Jo badeh atobwak eme len, ta badih ta kati asiu.”
lid	Eme Na len doh le badeh, Abraham anuhun sahou ta Kindrei ma iy sani ku-i lakou ta Isma-el iu hawe tiri lau mwan are asiu tan ale. Iri doh badeh iri lau ta lahou tan badu bolo asiu. Iri lau ala adeu
lid	Suwi ado kala suwi! Jo badeh winiyan bamwekes ari lakou bwe winiyan ado ndrasos.” Eme ta katin doh badeh kon doh aloh So-ar, tasah kon doh bwisik.
lid	Ano badeh Abimelek eme badeh kuhi katin haka sipsip ma bulumakau ma hawe iri bonyo-ou mwan ma badih atehei i ta Abraham, ma iy atehei udun Sara i hamon.
lid	Eme iy bwidi iri kamel manyah ado andri ka-u gwa li udu manan ta kon; i doh na beyeh ai, mada an tiri badih ta ame a-us gwa.
lid	“Eme iy tiye, ‘Laban, ala jo edek hawen dan badeh kameh barasuni angelo tan barawek hawem ma i dah kameh tedek tam udu mwasin, ma ou kameh winiyan andrei ari badih eme ta naduk badu boho kamen
lid	Uru ma la-uh badeh a tinan ma Iso badeh asahan ndramak ta mwi. Iy ndramak ta edek i lokei. Arile Jekop badeh ndramak bohon bwe, iy badu bolo iri asiu balei le.
lid	Eme iy ili ja ihi ari ja, eme badeh oro bandra-i ta aliy bwe ai. Eme iy tondrohani nyaran badeh Rehobot, moson “Ndra winiyan ai.” Eme iy tiye, “Laban ndratehei seken ndra winiya to ai, ya to
lid	Ma bek jo tutuni udu loken kodo-oh badeh kameh asahan asiu ta Kindrei. Ma udu bolo lakou mari ou adeu eme tek badeh kameh jo edeu sese ja i hamon i tam, i buku none ronoh, badeh kameh jo edeu ari
lid	Iri katin haka ndriliu aimon katin haka tam, arile jo bandrei bawek hawem bwe; jo le atehei saluwen. Arile ou badeh andrekei sihinen udu minek ewek na ben na len, buku none amai.
lid	Arile Jekop tiye, “Bwe ai, i buku none ou ndraseken jo badeh, ou andrei. Jo badeh sekesek ta atou madam badeh i buku none jo sekesek ta atou Kindrei, ou badeh amwekes kandriyen mwasin ma ou
lid	Eme badeh Hamor hawe nadun Sekem badeh uru adek ala loboho mada san ta i bolo kon tinan turu ma tiye i tiri lau badu kon doh.
lid	Ya lundriye Sibiyon oro badeh: Ayah hawe Anah. Anah doh badeh ari labai, iy doh badeh ala silahei gwa lakon nyarahan udu kon lomale an kon ndra an le, na len amwenen ta iy ili sariye donki ta taman
lid	Eme taman tiye i tan, “Ou ala anyolom nadu tinem oro ma hawe iri katin haka, oro ado mwasin de bwe em, oro ado ndra-in, ano ou ame hamon asehek tek.” Ano badeh taman suni iy edek udu nyamak
lid	Ano badeh Juda tiye ta Onan, “Ou amadin hawe nyawe nadu tinem ma ou mwesekei lahou ki handru, ta ou a udun ki saluwe nadu tinem. Eme ma ou amwekes ari nah ki ta nadu tinem.”
lid	Eme iy anyolom Josep badeh udu mwasin ta madan, eme iy asahan ndramak ta lahou tan; ano Podipa anyolom iy badeh winiyan, eme iy atehei iy atondrok asiu tan ma lakou tan mari.
lid	Ano ja badeh jo anyolom oro bulumakau ma ndro taloh sali oro bwe, ndruwin ndruwin are gwa ame loken. Jo bwena batou ari bulumakau munya-un bala buku none doh udu munyak Ijip bwena bwe.
lid	Eme Ruben tiye, “Jo mene tiye anya, ado sadai iy samak, arile ado banuhun bohok bwe. Na i dah to akohok maha ta imek tan ai.”
lid	Laban Kindrei kamwekes ndramak doh katikisiy ado, ya i katehei Benjamin hawe nadu tine ado Simiyon keme hamon hawe ado. I buku none naduk uru jo maniy uru, badeh jo winiyan babwidiy se lakou bwe.”
lid	Ano iy anya, “Jo aseken budon badeh; arile iy ndramak le andrei bwiniu badeh kameh asahan bonyo-ou, ya ado mari ka-au ai.”
lid	Aso ame manyah ado munyak tinan dah, tasah munyak Kenan badeh nyamon bwe, ma bwidiu tiri katin haka taso ndrano. Ya eme aso ndremenya ou, ou winiyan atehei aso manyah ado loboho Gosen de bwe?”
lid	Eme Jekop anuhun nadun Josep eme ta atou iy badeh, eme ma boto-on tan asahan ma iy suri iy ma iy manyah udu loken bada sau.
lid	Ado badeh sanoh ta ari lakou. Jo kameh atondrok ado ma nadu ado oro.” Ano badeh Josep tiye budon mwasin i toro ma mwesekei ndrine oro ta tikisiy iu.
lid	Nyanam badeh aso-ok ou labai! Ma iy badeh bwidiy gok tam solo-an labai, bala buku ndro taloh nadum badu ndrinem amwenen bwe. I deh, iy ndratehei tam nah ari ma nah kede-eh kameh bwidiy manyah tam
lid	Arile jo anya kiyah wariy ta atudun nyaram, ma jo anya kedeu salom kewek tam. Lakou mari jo ndratandrakan ndrawek tam badeh, kameh jo kabwidiy. Laban, ou le ari, badeh, ou andrei ahi ame hamon hawem,
lid	Jises edek kabede gwa li Galili ma iy atou Saimon, iri aloh iy ale Pita, uru nadu tinen Enduru. Uru akeh kubwin ili bolo gwa li ta akohok ni, tasah uru lau ta bwisir ta ni.
lid	Arile jo katiye ki buku doh, i buku none are lau kisan tasou tan ma katikah udun ki-iu, ya iy badih tan badeh, bamadin hawe ari ndramak ja bwe, iy badeh, amekes udun i buku badih ta madasan. Iy mwan
lid	I le buku san tam ou tiye kandriyen ta ndramak ari ja, ya idah kameh ou ales ala ta mada sahou ale. Tasah, Kindrei kameh seleya kandriyen tam i buku le kandriyen ou ale amekes ili tiri mwan ma badih
lid	Ya ndramak ari sik lepra udu tan eme hawen, ma iy atehei bwili ndru-un i andri, ma iy tiye i buku doh, “Laban, i buku none ou aseken ou winiyan mesekei jo kamwenen ja udu mada Kindrei.”
lid	Arile Jises tubuni iy, iy atou badih doh, ma iy anya, “Ou sabudon sandra-i, ndri-iy, naduk. Ou atehei budon tam handru in tek, ma mesekei ou asahan amwenen.” Eme na le liliy, sik tan ano, ma iy
lid	“Buku none ado ala bolo ari kon tinan deh, ari kon bwisik, ado kanyolom kamwenen are lau handru badu bolo kon doh sekesek ta akohok ado, ya ado ka-en hawen winiya le ado ruwani kon nane doh.
lid	Iy are lau iy atehei budon boto-on ta amekes manyah tan kudu mwasin, iy winiyan batakalahei kohan mwasin bwe. Arile, are lau anya ki-in hamon tek, ya iy babudon ta kohan nadah bwe, iy winiyan akohok
lid	Iy tiye i buku doh, “Ado lau badu kon Korasin hawe ado lau badu kon Betsaida, ado katou! Sisi-in tinan labai kameh ewek bwele-e ado. Tasah, ki buku none lau ra-on mene kala kon tinan Tair hawe
lid	Saidon ma kamekes lahou tinan buku none jo ndramekes ereu ndrokowa ado, sebwe ndra bwena iri lau badu kon ma lubuk doh ndrasin awin bokodon, ma ndratahi iri na koloweh, ta leheya buku none iri
lid	Iy kameh asehek, ‘Jo ndrawoyah ai, sebwe jo kili hamon kili asiu tek bwena mene jo ereu aliy.’ Eme iy ili hamon anyolom asiu nane ereu laleyah, ndrasahan ha-un, ma ndranyosowani kabwe.
lid	Arile buwa wit doh kandron aliy bwe, ya i bareu luwen bwe. Ya i buku none ndrine sen asahan deh bwe-em ndra-i asahan, tasah ta sahou ta Kindrei, ya idah kameh, suwi suwi iri taku.
lid	Hamon, buku Kindrei anya kon munyak dah ano, idah kameh asahan tiri mwan ma badih ale. Oro angelo kameh ame akohok iri lau ndra-in ereu ndrokowa iri lau mwasin ale areu hamon ta Kindrei.
lid	Eme ya Jises tiye tiri lau mwan ma badih ta kamanyah ka-en andri bada bwidiu. Eme iy kuhi jabi ramen ma limeh ma hawe ni ma la-uh nane, ya iy anyolom iu i loken bolo kandrah, ma iy edeu wurah i ta
lid	Oro ado, oro anyolom ili bada Jises ndratubuniy ndra randrah ja. Ya bwilin anya buku none an. Ya awin tan asahan belen, handru en!
lid	Ndramak tinan nane ndrinen irih ya iy atehei iy lau ta gok nane i bolo kou ma iy tiye iri lau ta ndrokei katehei maha-an ki tan winiya le iy kasihinei iri luk tan mari nane kili hamon.
lid	Eme Jises tiye toro lau tan i buku doh, “Jo tiye handru ewek tado, idah kameh, boto-on labai ta ndramak tan lakou solo-an, i buku none iy anya kili bolo tondrok ta Kindrei!
lid	Ya iri lau solo-an ame talaha awin tiri lawe-en badu bwele-e iri i san. Ya iri ra-on ala amundroh andra kei, ya iri anyehe ili san.
lid	Arile buku none to katiye anya, ‘Idoh kandriyen tiri lau le,’ idah kameh to anoh iri lau ale, tasah iri anya, Jon badeh, propet ta Kindrei handru.”
lid	“Oro lohowan tan au ala tiye tiri lau nane, arile iri bwale iri anuhun, ma iri au ala amekes budon tiri amwenen. Ari iu ili bolo bilin tan, ari iu ili amekes gok ta akohok luk tan amwenen.
lid	Sahou doh leheya taha i buku doh: Kindrei atondrok koha oro ma taloh, ma oro ado awas ado hawen kahis le. Eme ma, Kindrei batiye anya iy mene Kindrei tiri lau ndramak, arile na dah, bwe. Bwe! Iy
lid	Eme iy asehek sahou ja i toro i buku doh,  “Ado ndratou iri lakou mari ta asiu kede-eh? Jo tiye tado amwenen, ari ndruwi asiu bek kameh winiyan bales bareu loken bwe. Iri marakon kameh ato-oh iu i
lid	“Ya iri lau mwasin kameh asumon iy anya, ‘Laban, na saba len ahi atou ou amak son, ya aso nyohonei ou; ya, na saba len balem amar ya aso atehei wa-im gwa?
lid	Oro aimon nyamon kahis le, iy tiye, “Jo asehek sahou handru ewek tado, iy ari ereu bolo ado kede-eh kameh atehei jo ili mine iri lau ndra-in.”
lid	Eme iy aloh, “Jises badu Nasaret, ou anya amekes sasah keme taso? Ou ame dah ta adai aso kamak ai? Jo tanan ou are handru kede-eh, ou badeh, ndramak ndrabun ta Kindrei.”
lid	Jo winiyan leheya ewek tado ma ado ki tana ado, ta Nadu Ndramak Awas badeh, boto-on labai, udu bwele-e munyak dah ta tiye i ta ndramak ta mani kandriyen tan ndra-in iu.”
lid	Ya eme loboho heh, loboho heh, Jises ili badeh, iri lau malawin ndra-in udu bwele-e iri atou iy le badeh, iri atarah a andri ma aloh, “Ou badeh, Nadu Kindrei!”
lid	Eme Jises tiye i tiri anya, “Iri propet ta atiye boho Kindrei, nyara iri tinan ereu kon mari. Arile ereu kati kon tan amwenen, ma ereu boho kamen tan amwenen, ma ndrokowa oro ndraye oro rabuk, iy
lid	Arile, iri lau ra-on ndratou oro au, ma iri ndratanan, idoh oro le ai, eme iri lau badu kon tinan loboho doh adek a san loke ala mwena ta Jises oro lau tan, a kon nane oro anya ka aliy.
lid	Ya eme iri Parasi ma hawe iri lau ta leheya kandriyen tiri Juwis ndremenya Jises i buk doh, “I buku sah oro lau tam aimon nyamon ya oro basikine mine oro bwe, ya oro ba-en hamon ta kandriyen ta
lid	Ano Jises udu loboho Tair edek iu ili Saidon, ma iy edek ja ili loboho gwa li Galili, ano ili loboho kon ma ronoh udu bolo Dekapolis.
lid	Eme iy tiye i toro anya, “Sahou badeh, handru. Alaija eme bwena handru ta lowosa iri lakou mari. Ya i buku sah handru ja sahou mene torowenei anya idah kameh Nadu Ndramak Awas kameh akohok sisi-in
lid	“Buku none ari ndramak bwidi ari nadu nah ale atehei budon tan eme tek taku ta kandriyen ndra-in, sebwe mwasin ta ndramak doh kasawei ari bek maha-an ki balen ya kakahei iy katuh kili bolo ndras
lid	‘Ou sadai ndramak samak, ou samekes karei ta badih tasou, ou sabahana, ou sawasai, madam salikis. Arile, ou a-en bahandra tamam uru tinem, ma ou anuhun sahou turu.’”
lid	Eme Jises udu rasi ma tiye sahou i tan i buku doh, “Ado kaluhi iy keme.” Eme ma oro luhi Batimeyus ma oro tiye sahou i tan i buku doh, “Ndrinem kamunum! Ou suri ou ma ou ame. Jises aloh ou!”
lid	Eme iri tinan tiri pris hawe iri lau ta leheya kandriyen tiri Juwis hawe iri lau-en nane anya ja Jises asehek sahou sokek doh i bada iri. Eme ma iri anya kateu iy. Arile iri winiyan bwe, tasah iri
lid	Lakou iy badih dah anya kamekes badeh, asah iy ndramesekei dah. Iy asolou suluw badeh, i badak udu bwena dah, ta lowosa jo ta ki lek.
lid	Ano iy eme hamon iy atou oro lau tan ma taloh nane dah ndramadin. Eme iy mete-ei oro ma tiye i ta Pita anya, “Saimon, ou kede-eh ndramadin? Buku sah handru ya ou winiyan bareu loken luluwen bwe?
lid	Eme iy atou Pita alakan iy eme iy anyolom iy boto-on boto-on. Ano i badih dah anya, “Ou kede-eh ale mene are hawe Jises badu Nasaret adeh.”
lid	Eme oro a bolon badeh, oro atou ndramak loweu ari asini awin belen nyikilikin labai manyah badeh, udu loboho lim salin. Eme ya oro toroyani oro.
lid	Kalem ta aliy kameh ado atanan iy handru i buku doh: Idah kameh ado atou nah doh kameh su-i iy na kolau, ma nyahani iy, udu bolo bwekei ta ndrahu nyamon ta bulumakau.”
lid	Eme ya propet badih ari nyaran Ana nadu Panuwel udu aliy. Iy badu boho kamen ta Aser. Iy udu ta udun jaha ma ndro taloh le, ano udun imek. Iy i nyau udu udu, iy i alon, ma jaha tan asahan ndru lunoh
lid	Samen kamondrou ta Kindrei badeh, ndrala ndrado mwe-e kei, ya iri kei ala bato-ou sali iri bala mwasin bwe, idah kameh amundroh iri ala andri, ano ma akeh iri au ala bolo jih.”
lid	Eme oro anyoleh i toro lau toro are ndron ra-ei ja kame kaseben oro. Ano oro weleyani ndron toro, ma lu-ei na ni, ma ndron toro anya katuh.
lid	Ari ndramak winiyan basukuni waen ha-un bala bolo ku-i me malen bwe. Buku none iy amekes i buku doh, waen doh kameh tuburok, ma kohan kameh tarani ku-i me nane, ma waen kamou ma iu laleyah; ma ku-i
lid	Ano uru lau ta Jon ma la-uh au ala hamon. Eme Jises asehek i tiri lau ta nyala Jon, “Buku sah, aha mene ala kon lomale an, anya katou sasah? Ari bwidiu awa-is nyukunyok ereu bolo jor neh? Sebwe,
lid	Tasah, buku none ari ndramak anya katawi kohan kudu, kohan kameh ano. Arile, buku none ari ndramak abudon jo ya kohan ano, iy kameh winiyan andrei kohan ja.
lid	Eme Jemis uru Jon anuhun kandriyen doh badeh, eme uru ndremenya Jises, “Laban, ou aseken to kaloh jih udu kandrah keme andri kasulumwi iri?”
lid	Na len doh badeh, Jises idih labai na sekesek ta Malawin Ndrabun, eme iy tiye, “Tama, ou Laban badu munyak ma kandrah! Jo masiye ou! Tasah, ou tone lakou dah ta mada iri lau ta tanan, ma hawe iri
lid	Jona badeh, i nyara kalem ta lau badu Ninibe na len bwena mene, ya jo Nadu Ndramak Awas ale, i nyara kalem ta lau na len dah.
lid	Ado badeh, ndratana ado, iri lau asih sirih nadu bwisik ma limeh na luk bororoh saraman la-uh (2t) le, neh? Arile, tama ado badeh, atondrok sirih doh udu mwasin labai. Kindrei bamani iri ari se bwe.
lid	ki buku none iri lohowan abe-en ndramak ta kati asiu udu ta molak eme hamon. Ya i buku none iy eme asumon, oro kameh sulu-i kou asak tan.
lid	Eme iy tiye i ta ndramak ta atondrok anya, ‘Jaha taloh ai, jo eme anya katou kei pik dah, ta salin ya eme, jo se batou ari salin bwe. Kei pik kede-eh a-un gwa ta munyak laleyah, ya eme kamwetehei
lid	“O bwe em, ki buku none ari kabin kili kamekes bahun i ta kabin ari ja. Idah kameh iy manyah ma lomondra op, ‘Oro lau ta bahun tek ma 10,000 kada-ah winiyan adai oro lau ta bahun ta kabin ma
lid	Eme lohowan anya, ‘Nadu tinem mene badeh, ndrame hamon ja. Ya eme tamam badeh, idi bulumakau kasen i ta aimon tan, tasah iy badeh, bamak bwe, iy ma mwasin le ndrame hamon ja.’
lid	“Ano, Lasarus imek ya iri angelo badu kandrah ame andrei iy ili manyah udu ka-u Abraham. Ano ndramak tan lakou solo-an ale imek, ya eme iri ahi iy.
lid	Ano Jises tiye i toro lau tan anya, “Na len eme, ado kameh aseken labai ta atou ari len ta Nadu Ndramak Awas, arile ado kameh winiyan batou bwe.
lid	Eme ale iri lau atiye nadu iri bwisik ame hawe Jises ya iy kedeu minen le ki bada iri, ta edeu nyosowan ki tiri. Eme oro lau ta Jises anyolom badeh, oro abolosen i tiri.
lid	Ya, i buku none are lau kandremenya ah anya, ‘Ah anya katalou malou tan ta sasah?’ Ah katiye ki buku doh, ‘Laban gok udu tan.’”
lid	Eme oro asehek nyala aliy udu ndrokowa oro ari ari anya, “Buku none to katiye anya, ‘Idoh lakou badu kandrah,’ idah kameh iy ndremenya to ja anya, ‘Buku sah ado batehei budon tado bala ta
lid	Ano iy tiye i toro ja anya: “Kon munyak tinan ari kameh amekes bahun i ta kon tinan ari; ya kabin badu kon rakon kameh amekes bahun i ta kabin badu kon rakon ja.
lid	Eme iri lau tinan tiri pris, hawe iri lau ta leheya kandriyen tiri Juwis anya kadi Jises ki san ta bahana le. Tasah, iri badeh, anoh iri lau solo-an ado aliy.
lid	Arile, Saimon, jo badeh, ndrasolom ta budon handru tam sataku. Ya, i buku none ou taku, ou badeh, tubuni ndrinem ma ou aseben budon toro kirih ja.”
lid	Ya eme iy tiye i tiri anya, “Ado tiyani ndramak dah eme, ado anya iy badeh, amekes bolo ndrokowa iri lau andra-i. Udu mada ado nane ndra-au badeh, jo batakalahei ari lakou ndramak dah, amekes
lid	Ano badeh, oro lau ta Jon ala asehek i tan, “Ndramak ta leheya, iy ndramak mene udu hawem, udu kapa gwa Jodan bilisiu loboho rai, ou mene asehek iy; na len dah badeh, iy inyu iri lau, idah iri lau
lid	Tama ahi iri badeh, atudun nyara Kindrei udu bwele-e mandrei kodo-on. Arile aha Juwis asehek Jerusalem badeh, kon ta atudun nyara Kindrei.”
lid	Iy ndramak ta kabin nane tikisiy labai. Iy eme asehek i ta Jises i buku doh, “Ndramak tinan, ou ame talu kala, bwe kameh naduk imek ai.”
lid	“Handru labai, jo katiye tado: Are lau iy anuhun sahou tek ma iy atehei budon in ta iy nane suni jo eme, kohan handru kameh winiyan bano bwe, iy kameh ta udu le buku doh. Iy winiyan bala ta mada
lid	Pilip asehek i ta Jises i buku doh: “Sihinek ta bun ma ndru la-uh badeh, winiyan basihinei jabi ramen winiyan bala boho ndramak ari, ari are kede-eh bwe!”
lid	Arile aha rayah badeh, batehei budon taha bwe.” Jises ndratanan are lau iy batehei budon ba-en tan bwe. Iy i tanan udu ndra bada katin ta are lau handru kameh amekes sa-oh tan.
lid	Buku sani ku-i nah mwan udu bolo len ta amunyau, taha tanan, kandriyen malen ta Moses bandra-i bwe. Taha kede-eh an hamon le ta kandriyen handru ta Moses. Ya buku sah ja aha abolosen eme tek ta jo
lid	Are lau iy nane suni jo eme dah iy udu hawek. Iy winiyan bamani jo bwe, tasah jo amekes iri lakou in hamon ta budon tan.”
lid	Iri Juwis asehek i tan ja i buku doh, “Ou bala mirihik ta jaha ma lomonoh (50) bo-oh! I buku sah ja ou ndranyolom Abraham?”
lid	Iy ndramak ibo gok ta akohok ndramas le, iy ndramak doh iy ta atondrok iri sipsip bwe, ma iri sipsip doh, tan bwe. Buku iy anyolom mwi badu lokei sakaliye eme ta aimon iri sipsip, iy kameh inoh, ma
lid	Ma iri lau solo-an labai adek ame hawen. Iri ame asehek i tan, “Jon badeh, bamekes ari lahou tinan ma kalem bwe; iri sahou marakon iy asehek nyala iy ndramak doh badeh, marakon amwenen le.”
lid	Iri badeh, asilah Jises, iri ales ado bolo kowah ta asiu tinan ta Kindrei, iri ndremenya iri ari, ari i buku doh, “Saba budon taha handru? Sebwe iy winiyan bame ta nyamon tinan dah bwe nadeh?”
lid	Maha-an udu aliy ta are lau iy atehei konan eme tek, ma iy baso-ok sahou tek bwe, sahou le nane jo ndrasehek kameh edeu maha-an i tan na len hamon.
lid	Jises anya, “Ou anyolom, jo kameh atehei jabi ramen ili bolo suw, ano kameh jo atehei ili nan, badeh, iy le ai.” Iy eme atehei jabi ramen ili bolo suw ano iy atehei ili na Judas Iskariyot nadu
lid	Seben doh, iy Malawin Ndrabun, iy eme ta asehek sahou handru ta Kindrei. Iri lau marakon badu kon munyak winiya bandrei iy bwe, tasah iri winiyan batou iy bwe, ma iri winiya bala tanan iy bwe. Arile
lid	Jo winiyan baloh aha bonyo-ou ja bwai, tasah iri bonyo-ou bala tana iri ta saba lakou handru iri kabin amekes bwe. Akohok kon ta bonyo-ou eme jo aloh aha kawas tek le, tasah jo ndrasihidiy ndrawek
lid	Len jo udu ndra hawe oro, jo atondrok oro udu mwasin labai, are bahandra boto-on ta nyaram, ou mene tondrohon jo. Jo turuki oro na aliy, eme oro mari are mwasin. Iy ari le toro kameh amai iu mara-ei.
lid	Kayapas mene edeu budon ma iy tiye tiri Juwis i buku doh, “Mwasin, ta ndramak ari le, iy kimek ta saluwe lau marakon. Ndra-in ta lau marakon amak laleyah.”
lid	Iri lau ta bahun tabuwi bada malou bobodon i se buku none barak ma atehei ili batun. Ano iri atehei kolau ra-ei saraman lawe-en ili la-un.
lid	Ano iy asehek ili ta lau tan nane, “Iy badih kede-eh tinem.” Eme udu ndra bada len doh badeh, iy lau ta Jises nane andrei tine Jises ili asiu hawen ma tondrokei iy.
lid	Uru ndremenya Mariya i buku doh, “Badih den, ou aden ndranye sah?” Iy asumon, “Iri ndrandrei Laban tek ndra-au, jo bala tanan bwe, iri ndratehei iy ndrado heh handru.”
lid	Saimon Pita eme ili ndron ja, aseben oro ta ariu kubwin irek ta ni eme amik. Udu bolo kubwin badeh, ni ma rinek lomonoh taloh (153), iri ni ndra badan le, arile kubwin batarah bwe.
lid	Iy badeh, propet ya iy tanan tandrakan ta Kindrei mene tandrakan iy. Kindrei badeh, tandrakan ta lundriyen oro ari kameh asahan kabin, i buku le
lid	I buku none ado kandremenya aso na dah, ta lahou mwasin aso amekes i ta ndramak badan imek ma kalelen iy kamwenen i buku sah,
lid	Eme oro aposel asehek sahou ta nyala amak eme awas ja ta Laban Jises na boto-on ta Kindrei. Ya eme Kindrei apwai nyosowan badeh, i la-u iri mari.
lid	Arile, iri lau rayah suri iri badeh, andresei iy. Oro lau doh badeh, badu asiu ta atukum tiri Juwis, ya oro lau nane doh badu boho kamen iri aloh, “Kamen tiri salibah.”  Ya, iri lau doh badeh,
lid	iri Juwis badu kon tinan Aleksandriya ya kon tinan Sairini. Oro rayah ja badeh, oro Juwis badu kon munyak tinan Silisiya hawe badu bada kon munyak tinan Esiya atukum hawe oro ta tebelese hawe Stiben.
lid	“Na len doh badeh, tine Moses atehei iy eme len. Iy badeh, konen mwasin labai ma Kindrei aseken iy handru. Udu bolo bun ma taloh badeh, atondrok iy udu le asiu ta taman.
lid	“Iri tubu taha iri badeh, mene kuhi asiu balei ta Kindrei ma sahou handru tan udu bolon mirihik tiri, udu kon lomale an. Amekes doh mene in hamon ta boho Kindrei tiye i ta Moses, amekes in hamon ta
lid	Ya eme iri lau mari ma tinan ma bwisik badeh, atehei budon tiri i tan anya, “Iy ndramak dah badeh, iy Kindrei, ma boto-on tan ili labai.”
lid	Eme ma ndramak tinan badu Itiyopiya ndremenya Pilip anya, “Abo, ou tiye tek, are propet handru asehek nyalan dah? Iy asehek iy le deh? Bwe-em iy asehek nyala ndramak ari ja?”
lid	Eme iri are anuhun iy asehek sahou badeh, mani iri atur anya, “Kede-eh iy ndramak mene udu Jerusalem idi iri lau mene aloh i ta nyaran doh i buku iy asehek kede-eh! Ma iy kede-eh eme ta ateu iri
lid	Arile, iy badeh, aseken lau mari badu kon munyak tinan labai, buku ndramak ari ari anoh iy, ma amekes kandriyen mwasin le.
lid	Ano jo lomondrani sasah Laban mene tiye i buku doh, ‘Jon badeh alomwa ado na gwa, arile ado kameh anyu ado na Malawin Ndrabun.’
lid	Eme iri anya, “Ou kede-eh budon tam ndra-au oh!” Bwai, iy asehek le ili anya, “Ado kanuhun jo. Ndrakan en! Iy asah udu manan kodo-oh.”
lid	Arile, Pol uru Banabas asehek sahou nyarahan labai i tiri anya, “Aru badeh, kasehek sahou ta Kindrei ki taha Juwis bwena op. Arile, aha badeh, baseken bwe, ma sahou taha badeh, leheya i buku, aha
lid	kameh winiyan bakohok manyah mwasin ta Kindrei ta udu le buku doh bwai. Eme ma aru kameh ruwani aha kon dah areu, ya, aru kameh ala aseben iri lau badu kon leheleh ai.
lid	Ano Pol uru Banabas atehei lau mwasin kasahan batun ta atondrok iri lau ta Kindrei badu kon rakon rakon. Eme iri abeles iri ta aimon nyamon, ma amekes salom i toro ma atehei oro a mine Laban ta lahou
lid	Arile, to atorou ki toro ma katandra-un toro saimon nyamon iri ndratehei ndra mine kindrei ta wendreya, iri amekes na sukumada kei; oro samekes kandriyen ndra-in ta karei; oro saimon oda iri lakou
lid	ta mwena tiri lulik anya, “Aru badeh, lau badu baha tondrok ma kandriyen ta Rom. Ya, i buku sah oro lau ta anuhun sahou doh bwale oro ma banuhun sahou taru bwe. Aru bamekes se ari lakou bandra-i
lid	bwe, arile iri ame adai aru udu mada lau mari. Ano oro akahei aru laleyah ame bolo kou dah. Ya, na dah oro anya katone aru ka-au ai? Winiyan bwe, handru en! Oro le kame katiye aru ka-au.”
lid	Ma iy bandriliu ta se lakou badu mine lau katiye ki tan bwe. Tasah, iy le badeh, iy kati ndramak ta edeu koha taha, ma hawe sasah, sasah ja i ta lau mari.
lid	Ma udu bolo lahou tek mari, jo ndraleheya aha ta san ta kandriyen ta amekes gok boto-on, aha kaseben iri lau nyamu iri bwe. Ma taha kabudon sahou mene Jises asehek i buku doh, ‘Are ndramak, iy edeu
lid	lakou ili tare lau, iy badeh, sekesek tinan handru. Ma sekesek ta iy ndramak nane akohok lakou winiyan basakalawi sekesek ta iy ndramak nane aseben iy bwe.’”
lid	Ahi ndratorowenei la-ukei ramen, ma ndratiyaniy ndrala tiri lau ta Kindrei badu leheleh, ma ahi tiye tiri i buku doh, ‘Aha saimon nyamon ala ndrala ta salom tiri kindrei nane iri asehek na sukumada
lid	kei. Ma aha saimon oda iri katin haka ndra udu ta aliy, ma hawe sa-un ndraye iri. Ma aha samekes kandriyen ndra-in ta karei.’”
lid	Na mandraben ari ja badeh, iri lau rayah badu Juwis atukum ja, ta amekes sahou tandrakan ta adai Pol. Iri badeh, abeles iri winiyan bakohok nyamon, ma gwa bwe, winiya le iri kandrei batu Pol ki-iu
lid	6-8 Ou anuhun, iy ale none ta akohok iri kandriyen ndra-in solo-an eme bolo asiu tinan ta Kindrei. Arile, na bolo len doh badeh, ahi tawi iy.  Buku ou ndremenya iy ndramak kede-eh, ou amwenen kameh
lid	Pol anya, “Bwai, jo ndrales ndrare ta sahou mada Sisa kada-ah kabwai, iy kabin ta atondrok kon tataha Rom. Aha winiyan atehei jo i ta sahou udu bolo asiu ta sahou le dah. Ya, ou ndratanam, jo
lid	Ma len solo-an badeh, jo iu ili bolo asiu ta atukum tiri Juwis, ma jo abwiyeh iri lau ta Jises doh. Ma jo atehei sahou ili ta lau rayah ta a-um iri, ma nohowa iri ta iri kabobose Kindrei. Eme ma
lid	Iri lau badu ndron badeh, boto-on, ma ahi atas Krit le ai. Ma ahi ame asahan kon ari, iri aloh Salan Korohan, bado len ta kon tinan Laseya bwe.
lid	Arile, nadah, ahi anya kanuhun budon tam le amwenen, tasah ahi tanan, bolo kon mara-ei iri lau amekes sahou ta bobose ili ta lakou nane ha-un asahan bolo taha Juwis kede-eh.”
lid	Ya eme kabatana Kindrei mesekei munyak eme taku dah, iri lau anyolom iri lakou iy ndramesekei. Na iri lakou le doh, iri lau winiyan atanan kandriyen rayah ta Kindrei. Handru, iri kandriyen doh amai
lid	ta mada iri, arile iri winiyan atanan ta iy badeh, udu kede-eh handru, ma boto-on tan ta udu le buku doh. Eme ma, ta katin doh, iy mesekei iri lau winiyan bawasai anya iri tanan iy bwe.
lid	Arile, taha mene are ndra bolo iri kandriyen ndra-in kahis le badeh, Krais eme akohok kon tataha, ma iy imek ta aliy. Ta san doh, Kindrei leheyani iri tikisiy ma so-ok tan eme tataha badeh, tinan
lid	Arile, wurah ki ta Kindrei! Tasah, na len ndra-au aha asahan bonyo-ou ta karei ma lomondra ndra-in; arile ano ja, aha anuhun sahou handru na ndrinem mari udu bolo leheya aha akohok dah.
lid	Ya udu bolo budon tek jo abudon anya batanau malen ta Kindrei badeh, mwasin, ya eme taha kasekesek ma ka-en hamon le ta aliy;
lid	Ya eme i le buku aliy, na len taha nyamu taha bwe badeh, Malawin Ndrabun eme aseben taha. Tasah, taha tana taha san ta amekes salom ki buku sah bwe, taha aden le udu ndrine taha na sahou rayah taha
lid	winiyan basehek na boho taha bwe; arile i buku none taha aso ta asehek sahou badeh kameh, Malawin Ndrabun le i nyara boho taha ndremenya Kindrei ta aseben.
lid	11-12 Arile, in hamon ta kandriyen tan, Kindrei le lebelei ndramak na le so-ok tan amwenen; iy babudon ta lahou ndramak amekes bwe. Eme ma, kabatana Rebeka batehei uru nah mumwir doh bwe le, ma uru
lid	bamekes se kandriyen ndra-in hawe kandriyen mwasin bwe le badeh, Kindrei ndratehei budon tan ndra-en andri kabwe, ta are turu kameh kakohok nyaran ma kasahan lau tan handru. Eme Kindrei tiye Rebeka
lid	mene tebelese boho Kindrei; na dah Kindrei tikisi aha. Tasah, na tebelese tiri Isra-el le mesekei aha asahan i buku badeh.
lid	Na len ou anyolom bohon i bwena ta lakou Jises kameh edeu tam badeh, ou sekesek. Buku none maha ma isi katok tam, ou sanunu-uh ma ou ado le. Ma, na len mari, ou amekes salom ma ou ado le ta salom; ou
lid	Ma eme taha katondrok tekedek tataha kudu mwasin i buku none lau manyah ado bolo an na len; sala buku none taha ka-un gwa boto-on ma bwidi batu taha asahan lolo-ou, ya taha asehek sahou laleyah, ma
lid	Eme ya jo aseken taha ari ari kamekes kandriyen mwasin ta seben ki ta nadu tine taha oro ari ari badu mirihik tataha, ta sasah le winiyan sebenei iy abadok ta budon mwasin.
lid	“Lakou mada taha banyolom bwe, ma ndranye taha banuhun bwe, ma basahan ta budon ta lau bwe le, iri lakou mwasin le badeh, Kindrei ndralokowaniy, tiri lau le aso-ok iy handru.”
lid	Kora-on ari ndramak kawendreyani iy le amwenen. Buku ari mwan o badih udu bolo aha, iy in hamon ta kandriyen ta munyak dah, eme ma iy atehei budon tan i buku doh, “Tanan tek tinan labai, ma jo ere
lid	bwele-en labai tiri lau ta Kindrei rayah ja.” Mwasin ta iy katehei konan kili ta tanan badu munyak op, ma iy kameh winiyan asahan ndramak ta tanan ta kandriyen handru ta Kindrei.
lid	Jo ndramak amwenen bado hawe aha bwe, arile malawik mwasin ma iri budon tek marakon badeh, udu hawe aha, i buku jo amwenen udu hawe aha. Jo ndranyulumwi iy ndramak ta karei nane ndrano, eme ma jo
lid	Aha ka ndra len ta iri kandriyen ndra-in ta karei. Iri kandriyen ndra-in rayah taha lau amekes, idoh bamekes bada taha bala bolo ko-ak bwe. Arile, buku ndramak amekes karei, iy ndrabwidi badan
lid	Aha nadu tine, jo aso-ok aha kabudon ki-iu kili hamon ta lakou marakon mene asahan ta tubu taha iri Isra-el. Udu bolo len ta Moses bwena mene, tubu taha iri marakon badeh, ado bahandra asi kandrah
lid	Jo basehek bawek taha anya aha amwenen kameh amekes andra-i, bwe. Jo asehek ta iy ndramak ari ja kameh atona i buku aha ndrabwidiy ndrandra-i. Arile, i buku ari ndramak bamekes iri sahou buku doh
lid	bwe, jo winiyan ta aimon iri saba lakou jo aso-ok. Ya, tasah handru jo ki-in le hamon ta budon ta ndramak ari ja, ta saba lakou iy anya jo kabeleben ta amekes?
lid	Ma, iy edeu wurah i ta Kindrei, ano iy abo-os jabi ramen doh i bwisik bwisik, ma iy asehek sahou ili toro lau tan i buku doh, “Idah odak amwenen. Jo edeu ta aseben ado. Ado kamekes kandriyen ki
lid	Arile, buku ou asehek sahou boho Kindrei, ou asehek amwenen ili tiri lau. Iri sahou tam nane doh atadau budon tiri abadok, sekeyani iri ta amekes kandriyen mwasin, ma amekes ndrine iri udu mwasin
lid	Handru, aha winiyan a-en hamon ta kandriyen jo ndrasehek taha. Tasah, iri propet ta Kindrei handru badeh, atondrok malawi iri ma boho iri amwenen, buku iri anya kasehek sahou.
lid	I buku doh: Iri lau mwan ma badih bwena mene ahis hawe Adam, iri marakon badeh ndramak. I buku le, iri lau mwan ma badih ahis handru hawe Krais, iri kameh amak ame awas ja, ma akohok koha iri mwasin.
lid	Stepanas uru Potunatus hawe Akaikus oro ma taloh mene ame hawek. Eme bwidi jo sekesek labai ta anyolom oro, tasah aha marakon winiyan bame dah banyolom jo bwe. Oro ma taloh nane doh akohok ndrahune
lid	Budon ma ndrine iri lau Isra-el bwena ndrahis, ma iri bala tanan moson o kati batanau doh, Moses mene edeu ili tiri bwe. Ma na dah ale, iri lau Isra-el, iri bala tanan moso kati sahou batanau bwe.
lid	Buku iri atehei budon tiri handru in ta Krais, Kindrei kameh winiyan sihi budon tiri, ma iri winiyan atanan handru ta kati moson ta sahou batanau.
lid	Kindrei le ari badeh, ndralokowani taha ta akohok koha taha ha-un doh. Ma iy ndratehei Malawin Ndrabun ndrame tataha. Handru labai, Malawin Ndrabun, iy i buku sahou tandrakan ta Kindrei, ta iy kameh
lid	Ahi batone ndrine ahi taha bwe. Ahi badeh, aso-ok aha tinan labai. Aha amwenen badeh, tone ndrine aha, ma taha bado mwasin bwe.
lid	Aha nadu tine aso i san ta Krais. Aso anya katiye tanan ta kandriyen mwasin ma tikisiy, Kindrei mene edeu ili tiri lau tan, mwan ma badih, are bada kon Masadoniya.
lid	Eme ma, aha ari, ari kabudon ndrinem le amwenen op, ma ou tanam ta saba lakou, aha anya kadeu. Kora-on ari mwan o badih, ndrinen basekesek ta edeu lakou bwe, ma iy abudon i buku doh: “Iri mwan ma
lid	badih abadok labai ma aruwi jo, ma bwilik ama buku jo badeu rayah luk bwe.” Kora-on iri budon solo-an doh udu taha, ma aha adeu luk. Kindrei badeh, aso-ok ndramak, iy sekesek ma edeu lakou na so-ok
lid	Tasah, jo abudon solo-an ta tekedek taha, i buku Kindrei abudon boto-on labai tiri lau mwan ma badih tan, kora-on iri katelei san mwasin. Jo aso-ok aha ka-en hamon handru ta Jises Krais le ari. Jo
lid	Ma, ahi asalom ili ta Kindrei, ta iy kaseben aha, ma aha samekes ari kandriyen ndra-in. Jo amekes sahou dah ta Kindrei winiya leheya aha, ahi aposel handru. Ahi aso-ok aha kameh kamekes le kandriyen
lid	Sahou ta Kindrei badeh, ndrasehek ndra bwena, ta iy kameh aloh iri lau badu leheleh mwasin mara-ei ta madan i san ta budon handru le. Eme ma iy ndrasehek ndra ta Abraham ta sahou mwasin ta Krais i
lid	Ya, kandriyen tataha ari badeh, i buku sahou sokek ta amekes moso sahou jo atorou dah kaleu kamwenen. Buku ndramak ari munyak tan ranah laba tinan udu aliy, ya, buku iy ndramak doh, nadun mwan ari
lid	udu aliy. Nadun amwenen badeh, ibo gok udu bwele-e munyak doh, luluwen labai i buku ari bonyo-ou. Udu hamon, buku taman anyolom nadun ndrasahan awas handru, iy kameh winiyan tiye nadun ta atondrok
lid	kandriyen ta ou amekes ou batudun ou bwe, ma hawe kandriyen ta budon tam winiyan bandra-i bwe. Ya eme ari batanau malen winiyan baturuki iri kandriyen doh bwe.
lid	Kindrei bwetenei ndra bwena ta lakou iy anya kamekes ta gok ta Krais. Iy in hamon ta budon tan amwenen, ma iy leheya taha ta lakou tan doh, bwena mene aton mara-ei.
lid	Ehe, Krais imek udu bada kei tondreh, ma ta gok doh, iy ndrasani kandriyen ta adai lau laleyah udu ndrokowa iri mwan ma badih badu Isra-el amwenen, ma iri mwan ma badih badu kon leheleh, kasahan
lid	Malawin Ndrabun aseben taha ado mwasin, ma lakou doh iy amekes, i buku malou tabuwi taha ahis are le se. Eme ma aha kabadok ta ateu lakou doh kihis.
lid	Aha samekes ndrine Malawin Ndrabun ta Kindrei sandra-i, ta kandriyen aha a-en hamon ta aliy. Aha kabudon kamwenen. Kindrei ndratehei Malawin Ndrabun buku kalem ndrawek taha ta aha katondrok len ta
lid	Tasah, iy anya kamekes iri mwan ma badih ta Kindrei kasahan mwasin handru ta madan, ma iri kameh ari ndraka-an, ma ari bakuwa, ma iri lakou buku doh bwe. Iri kameh asahan lau ta Kindrei, ma ari
lid	Jo ndramak ta atiye sahou mwasin dah, ma ta idah le jo ili udu bolo asiu lulik. Kindrei atehei jo, ma jo amekes gok ta atiye sahou tan. Eme ma, aha kasolom kili ta Kindrei, ta jo kameh winiyan banoh
lid	Eme ya ado nadu tine badu hawek i san ta budon handru, ado ka-en le hamon ta kandriyen tek, ma ado ale ka-en hamon ta kandriyen toro lau mene na len aso ado hawe ado.
lid	6-7 Aha ndranuhun sahou mwasin ta Laban Krais Jises, ma aha ndratehei budon taha handru ndrala tan. Eme ma, aha badeh, kahis hawe Krais, ma kadek na kandriyen tan. Aha badeh, kahis badan, buku kei
lid	ateh ma kandron ateu iy boto-on labai udu bwele-e munyak, ma buku asiu ales udu bwele-e ndru boto-on. Ma aha badeh, atehei budon taha boto-on labai in ta sahou mwasin doh, iri lau mene ndraleheyani
lid	Kandriyen ta aso-ok iri mwan ma badih badeh, ere bwele-en labai mara-ei ja tiri kandriyen rayah ja mene ndrasehek ndrawek taha. Ma iy badeh, atehei iri kandriyen mwasin marakon ili le winiyan, ma iy
lid	Jo Pol, jo atorou la-ukei dah. Sailas uru Timoti badeh, are hawek ale. Eme ma, aso ma taloh atehei la-ukei ramen dah ewek taha lau mwan ma badih ta Kindrei are bolo kon tinan Tesalonaika. Aha lau
lid	mwan ma badih ta tama taha Kindrei, aso aso-ok Kindrei hawe Laban Jises Krais, uru katikisi aha, ma ndrine aha kudu mwasin.
lid	Handru, aha le amwenen badeh, a buku nyara aso tinan ma sekesek taso. Eme ma aso anya kawek hamon ta anyolom mada aha ja, ma kasekesek hawe aha marakon.
lid	Ano, taha mwan ma badih nane bamak bwe le, ado kon munyak dah, Laban kameh akohok taha ala bolo asi kandrah hawe iri mwan ma badih nane, ma taha atukum hawe Laban. Eme ma, taha mara-ei kameh are hawe
lid	Jo Pol, jo atorou la-ukei dah. Sailas uru Timoti badeh, are hawek ale. Eme ma, aso ma taloh atehei la-ukei ramen dah ewek taha lau mwan ma badih ta Kindrei are bolo kon tinan Tesalonaika.
lid	Ma aha ale, kasolom kili ta Kindrei, iy kandrei aso are mine iri lau ndra-in kame len; iri badeh, ta amekes kandriyen ndra-in. Tasah, aha tanan, lau solo-an labai badeh, batehei budon tiri handru
lid	Tikisiy ta Laban i tataha badeh, amou handru eme bwele-ek, eme jo atehei budon tek handru i ta Krais Jises, ma jo atehei ndrinek mari i tan. Ya taha are lau ahas hawe Krais badeh, kandriyen doh, kudu
lid	Balem ki tam kamwenen ma balem ki ta sahou ou leheya. Ou saruwaniy labai; tasah lakou ou amekes badeh, winiyan sebenei koha iri are anuhun sahou, ma winiyan sebenei ou ale.
lid	Budon tiri lohowan mari badeh, iri kamekes ki ta lau ta atondrok iri badeh, ki buku doh: Saba lahou ndramak ta atondrok iri katiye iri kamekes badeh, ndra iri kamekes le, tasah kandriyen doh badeh,
lid	Kindrei ndratondrohani jo asahan aposel ma ndramak ta leheya. Tasah, iy aso-ok jo kamekes gok ta atiye sahou mwasin dah.
lid	Bohom sala tiri sahou ndra-in, ari moson bwe. Tasah, iri sahou doh, iri lau amekes ta ariu lau a sola ala le san ta adeu kona iri ili ta Kindrei.
lid	Eme ya, ndramak ta atondrok iri lau ta Kindrei, hawe ta ateu lahou ta Kindrei badeh, kandriyen tan kudu mwasin, ta iri lau badeh sasehek iy. Ma iy badeh, sabudon anya, iy ndra ari ai. Ma iy badeh,
lid	sala ndramak ta ndrinen ato-ou suwi ta losen, ma hawe iy badeh, sala ndramak ta a-un gwa boto-on solo-an. Ma hawe iy sala ndramak ta akeh lim suwi, ma hawe iy sala ndramak ta ndrakok.
lid	Eme jo katiye kaleu ki tado ta sahou jo asehek dah: Kindrei badeh, tiye Jises Krais, ndramak ta akohok to ado bolo kandriyen ta karei ma lomondra ndra-in ame hamon, ma suni Malawin Ndrabun eme la-u
lid	Jo atehei budon tek boto-on handru, ta ou kameh a-en hamon ta sahou tek. Eme ma jo atorou la-ukei dah ewek tam. Ma jo ale ndratanan kandriyen ou amekes kameh udu bwele-en labai ja ta kandriyen nane
lid	“Ou ame manyah ado loboho minek salin, winiya jo le baratehei iri lau ta amekes budon ndra-in i tam barado bahandra katim.”
lid	Kindrei ndratehei gok doh ndrala tan, ma iy in hamon ta sahou handru ta Kindrei ta iri kandriyen i buku le ta Moses bwena mene amekes udu asiu ta Kindrei.
lid	Idoh ta leheya taha. Iri lau ma bwena mene anuhun sahou mwasin, arile iri bandrei amunyau doh bwe, tasah iri batehei budon tiri bala tan bwe. Arile, na dah, lau winiyan akohok amunyau doh kahis.
lid	Ta idoh, taha sasehek ja ta iri leheya mwasin taha ndrakohok ma bwena mene ta nyala Krais. Arile, na dah taha kala ta leheya tiri lau-en le ai. Taha sala hamon ja tiri lakou mene taha ndrakohok tanan
lid	Libai basahan bwe le badeh, Melkisedek ndruni Abraham udu san, arile iy udu ndra bolo oda tubun Abraham kahis, udu bada len Abraham edeu iri lakou rayah ili ta Melkisedek. Eme ma idoh leheya taha ta
lid	I buku le ma mwena mene, Moses toboroya ndra ili bwele-e asiu balei ta Kindrei, ma ili bwele-e iri lakou marakon nane iri akohok ta atudun nyara Kindrei na aliy.
lid	Rahap, iy badih ari ta bada belei, arile iy atehei budon tan boto-on handru in ta Kindrei, iy eme aseben uru lau la-uh badu Isra-el mene ala anya kanyolom saba lakou handru udu bolo kon Jeriko. Eme
lid	Len ta taha ame hawe Kindrei, lakou asahan tataha bala buku asahan tiri lau badu Isra-el bwe, iri mene ala mirihik ta mandrei aloh Sainai. Iri ame ado mirihik ta mandrei doh, iri winiyan anuhun ma
lid	atona iri lakou mari doh handru. Eme ma iri anyolom jih taladan ili loken, ma lulik hutu-un tinan labai, ma jor atohou a tinan.
lid	Tinan tiri pris amekes gok udu bolo asiu balei ta Kindrei, iy andrei ndraye sipsip ma bulumakau, eme iy tiyani ndra nane doh ili bolo asiu ndrok ndrabun ndrabun labai ta amekes salom ta talou
lid	kandriyen ndra-in tiri iu. Arile, sali iri sipsip ma bulumakau nane doh badeh, iri sulumwiy andrakak iu udu ndra manan, bado bolo kon bwe.
lid	Iri lakou hawe ndramas mwasin labai mari badeh, marakon badu kandrah eme andri. Ya, tama taha Kindrei badeh, mesekei lomadan marakon badu kandrah, iy le amwenen badeh, suni iri lakou marakon mwasin
lid	doh eme andri tataha. Iy badeh, mwasin labai ma iy batobolowe kandriyen tan bala bame bwe, buku ari lakou, an bwidi malawi iri asahan, an anya ya tobolowe malawi iri lakou a lawe ano a mo-on ja.
lid	Aha nadu tine mwan ma badih ta Kindrei, buku ari taha anya, “Jo atehei budon tek mara-ei badeh, in le ta Jises Krais,” arile iy badeh, bamekes kandriyen mwasin ma ba-en hamon ta budon handru bwe,
lid	eme budon handru ta i ndramak doh badeh, ari moson bwe. Sebwe iri budon handru buku doh badeh, winiyan basebenei ndramak ales udu mada sahou ta Kindrei hamon kameh eme bwe.
lid	Aha kanuhun! Are lau ale ta lomondra ndra-in ma ta ndrakok udu tiri, iri lau doh badeh, ta amekes lakou laleyah ma ta amekes kandriyen ndra-in.
lid	Aha nadu tine, aha kabudon oro propet bwena mene, oro mene atiye sahou ta nyara Laban. Kandriyen tiri badeh, mwasin labai ta aseben taha. Iri lau ta kaliu badeh, banuhun sahou toro bwe, ma iri amekes
lid	kandriyen ndra-in i toro propet doh. Arile, oro atehei ndrine oro udu mwasin ta bwese iri maha-an. Aha badeh, kandrei kandriyen toro doh, ma ka-en hamon ta aliy.
lid	Ehe, aha katondrok aha kamwenen, ma ka-en hamon ta kandriyen mwasin. Tasah, bwena mene aha a-en hamon ta iri kandriyen ndra-in, aha mene akohok ta tubu aha iri, arile na dah, aha ndratana aha,
lid	Kindrei ndrakonohei ma ndrakuhi aha ndrame len ta kandriyen badu bwena. Iy bakonohei aha bame hamon na bek nyikilikin hawe silba bwe. Iri lakou doh, lau badu kon munyak abudon tinan labai. Arile, gol
lid	Aha kabeleben iri lau mari, ma aha kaso-ok iri lau atehei budon tiri handru in ta Kindrei. Aha kanoh Kindrei, ma kabeleben iri kabin badu kon munyak ale.
lid	Iri su-u doh badeh, malawi iri lau ndra-in bwena mene iri banuhun sahou ta Kindrei bwe, kala Nowa mene amekes ndron tinan. Iri lau solo-an bala bolo ndron bwe, oro lau ma ndru la-uh le, ala bolo
lid	ndron nane doh. Oro bamak bwe, tasah gwa eme sebenei oro, bwese-ei ndron, ma ndron telebek. Arile, iri lau mari mene areu manan, amak an bolo wadah tinan.
lid	Kindrei badeh, abudon ma aso-ok aha, ma iy atondrok aha ale. Eme ma, aha katehei maha-an taha mari kili le minen, ya iy winiyan mesekei lakou mari asahan amwenen ja.
lid	Arile idah kameh, i buku le bwena mene ndra-au, iri propet ta wasai mene are ndrokowa iri Isra-el kameh, iri lau ta leheya tanan ta wasai asahan ndrokowa ado i buku le aliy. Iri lau ta leheya tanan
lid	ta wasai doh kameh leheya ado na tanan handru bwe, ya idah kameh, ado winiyan baseleyaniy bwe. Iri kameh sekere-ei lau a len ta Kindrei i buku ndramak atehei budon tan handru i ta aliy. Ma idah
lid	kameh, iri bisini lahou ta Jises Krais, ndramak handru ta akunoh iri ta karei ma lomondra ndra-in. Ya eme, na boho iri le doh, kameh tiyani ndra-in atok tiri, ma idah kameh, se nawin bwe iri akohok
lid	Ano, udu hamon ja, munyak mene atuh na gwa le doh, ma munyak andra-i, eme ma, bolo kon mari bala buku bwena mene ja, bwe.
lid	Arile, jo badeh, atorou batanau ha-un ewek taha; ma aha anyolom moson ta aliy badeh, udu tan ma aha ale, tasah lulik anya ki-iu ai, ya lomada sun handru ndranya.
lid	Aha naduk ta Kindrei, Kindrei le tondrokei koha aha, eme ma aha ndrasakalawi iri lau mwan ma badih ta asehek sahou wasai, tasah Malawin Ndrabun badeh, ereu hawe aha. Iy badeh sakalawi malawi lakou
lid	Are lau ihis hawe Nadu Kindrei, iy ndrakohok kohan mwasin ale winiyan bano bwe. Arile, are lau bahis hawe Nadu Kindrei bwe, iy winiyan bakohok kohan mwasin ta ereu le buku doh, bwe.
lid	Eme ma, taha lau ta Kindrei badeh, kaseben iri lau buku doh. Na kandriyen le doh, taha marakon kameh amekes gok i se ta atiye sahou handru ta Kindrei.
lid	Lau rayah ta bolowa sahou ta Kindrei ndra-au laleyah badeh, mesekei budon tiri lau rayah taku. Eme ma, jo aso-ok aha kanone ta ariu budon hawe ndrine iri keme hamon ta sahou handru, i buku aha aruwi
lid	kei suwi suwi udu bolo jih eme len ma sandrakak. Aha kamekes kandriyen ta tikisiy kili tiri mwan ma badih nane a-en hamon ta kandriyen badu lulik. Iri amekes iri lakou doh, i buku awin ndra ndraka-an
lid	Iy ndramak doh tiye jo ja i buku doh, “Ou atorou rayah sahou kili ta angelo ere bwena tiri lau ta Kindrei are kon Tayataira. Sahou i buku doh:
lid	Ya, buku are lau ndranyen udu aliy, jo aso-ok iy kanuhun saba lakou handru, Malawin Mwasin asehek ili tiri lau ta Kindrei.’”
lid	Ano jo atou angelo ari ja edek udu loboho Rai eme loken. Ma iy tawi kalem ta Kindrei ma mulin, ma iy aloh boto-on labai ili toro angelo ma hahuw nane, Kindrei ndratehei boto-on ndra toro ta oro
lid	10-11 Iy angelo doh ano le badeh, iy ari in hamon tan eme len ja oloh ndrah tan. Idoh ili asahan taloh ai. Eme ma ndrau laba tinan lomadan anya tinan labai buku sun udu kandrah badeh, taku eme andri
lid	bwele-e gwa lakon ma gwa kaloh ranah ma buruwen. Nyara ndrau laba tinan nane doh badeh, iri aloh “Lakou Nyakadan.” Ya, i buku gwa doh ma tonoh (30) are bwele-e munyak mari, ronoh badeh, akohok
lid	andra-i. Gwa lakon ma gwa kaloh ranah ma buruwen doh badeh, asahan nyakadan, ma iri lau solo-an a-un gwa doh, ma nyekedei iri, ma iri mara-ei amak, tasah gwa mara-ei doh ndra nyakadan le ai.
lid	Arile, iy angelo ndro taloh doh ili oloh ndrah tan, ma nyaro ndrah tan asahan, ma, na le liliy, iri lakou mara-ei nane Kindrei anya kamekes i san ta gok ta nadun, mara-ei kameh ano. Iri tanan mene ta
lid	gok ta Jises kameh amekes bame lewan bwe, tasah bwena mene Kindrei badeh, tone udu tiri lau mwan ma badih. Arile, udu hamon ja badeh, iy nyowaniy, ma iy atehei ili mine iri lohowan tan, iri badeh,
lid	Iy ndrandrei boto-on mara-ei ta nyabwe ndras nane eme bwena, iy andrei doh ta amekes iri gok tan udu madan. Iy amekes gok boto-on labai ta ariu iri mwan ma badih are kon munyak, katudun nyabwe ndras
lid	Jo ale anyolom lakou ari buku ndras laba tinan, iri amekes na torowe, ma iri tubuniy hawe jih. Iri lau mene abadok sakalawi nyabwe munyak mene hawe malawin, ma sakalawi boto-on ta kane nyara ndramak
lid	nane ale, iri badeh, ales amwenen are kesehe ndras i buku torowe. Kindrei atehei iri ndran, iri aloh hap badeh, ndrala toro, ma oro tawiy udu mine oro.
lid	Ano angelo asehek sahou eme tek i buku doh, “Manim atur tasah handru? Jo anya kasehek tam ta nyala iy badih kede-eh ma nyala nyabwe munyak. Iy badih nane doh manyah in bwele-e nyabwe munyak, ma
lid	nyabwe munyak nane, batun ma ndro taloh ma kasoh ma ronoh udu batun. Uru lakou ma la-uh doh kameh leheya malawi iri lakou rayah, ya moso iri lakou doh badeh, aton mara-ei, arile nadah kameh jo
lid	“Ma hawe iri lau tinan ta atondrok iri ndron mara-ei udu bolo ndras, ma iri lau ta sandroh ala ndron are kon rakon ala rakon, ma hawe iri lau nadu batun badu bolo ndras, iri mara-ei doh kameh ales
lid	Balik badeh, ndrawendreyani iri mwan ma badih doh, eme ma Kindrei akahei iy ma buruwen ales amwenen ili bolo lek laba tinan, ta jih nyarahan labai anya udu ta bek solpa. Nyabwe munyak uru propet ta
