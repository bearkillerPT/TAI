Echi jaré ki'yá bachánara piréami pagótami mapu Jesucristo pagótamawara níili<TS3>(Lk: 3:23-38)Jena'í osirúami ju echi jaré ki'yá bachánala piréami pagótami riwalá, si'néami mapu ikí Jesucristo pagótamawala níili. Echi Walubela Jesucristo bilé níili echi Rabiri riwéami rijói kúchala kúchuwala. Ayénachó Binói bilé níili echi ki'yánala bitéami Abrami riwéami rijói kúchala kúchuwala.
Echo'ná Belenchi anilíwachi walúlachi,echo'ná Juréachi anilíwachi kawírali nirúami, arigá wabé walúlachi ju echi auché jaréana o'wéalachi yuwa,echo'ná Juréachi anilíwachi kawírali nirúami, mapujiti echo'ná Belenchi ranarúami níima bilé táa towí mapu walubela niséliami níima,mapu galá nisérama echi jaré Nijé níwala Isaeli anilíwami pagótami.
Echi Jesusi ba'wí jiti pagótami níili<TS3>(Mr. 1:9-11; Lk. 3:21-22)A'lí Jesusi echo'ná Galiléachi jonsa simisá, a'lí nawali echo'ná bakochi Joránachi anilíwachi, mapo'ná echi Juani asali. A'lí Jesusi nakili mapurigá Binói ba'wí jiti pagótami níima echi Juani jiti.
Jesusi galá nawesa, echo'ná ripá rabó asagáMapalí Jesusi riwari echi wikabé pagótami, a'lí Binói simili echo'ná biléana ripá rabó. A'lí mapalí Binói echo'ná asíbali, a'lí echi jaré mapu Binói binérali echo'ná sili mapo'ná Binói asali.
Jesusi binérali jeanigá mapu echi jaré mapu ma niwíami juko, ma ketasi auchecho ku rojuama<TS3>(Mat. 19:9; Mr. 10:11-12; Lk. 16:18)Ayénachótamo ma námali mapurigá echi Moisesi je'ná jerigá osogá nuleli echi jaré ki'yá piréami pagótami: Mapuyíripi rijói ma ariwesa binói upira, echarí gará níima 'yasa bilé oselí osirúami jeanigá mapu binói ma ariweli echi binói upila, mapurigá aboni echirigá ma ku rojuama.
Ketasi ariwé mapu echi wabé chati oláami riablo tamujé tamí chati olánalama, chopi tamujé tamí 'ye echi wabé chati oluwáwami, mapujiti Mujé chopi risensia ju mapu nulema echi jaré pagótami, mapujiti Mujé suwaba omérami ju, mapujítimi ne Walubela ju ne sinibí niráa. ¡Echirigá nílaga!
¿Chigá rijói nirú echo'ná 'yémichi, mapalí binói ranala galá tánsa bilé rimé, acha 'yama bilé rité?
A'lí mapalí Jesusi námali je'ná jerigá aníachi, a'lí Binói ne wabé galá nirali echi rijói. A'lí Binói aneri echi jaré pagótami Binói yuwa síami, jeanigá: Ne bichíwari Nijé 'yemi nimí jeané: Je'ná rijói mapu si'nú pagótami ju, ne wabé galabé niráa tamí bichíi. Ke wésini riwali 'yemi Isaeli pagótami mapurigá je'ná jerigá ne garabé bichíyami ju.
Echalí Jesusi jeaneli echi pagótami: 'Yémitamo ma riwiboa mapurigá Nijeni olama, echijítitamo ne galá machiboa mapu Nijeni galá omero ku wikáwiya jena'í wichimóbachi piréami pagótami chati olalila. Riosi tamí wilali mapurigá Ku'wíriami niráa. Echalí Jesusi we yáati jeaneli echi ke omériami asísiya: ¡Asísaga, ku chapigá kemi kimá, ku simigá echo'ná kemi bitélachi!
A'lí mapalí Jesusi riwali echi wikabé pagótami, echalí Binói we natimali aboni, mapujiti mapurigá wikabé bo'wá níili mapu we chijaka 'yena, mapu tarapé te mélami.
Jesusi jeaneli: Ketasi majasi echi auché jaré mapuyíripi ko'yako echi pagótami, chopi ketasi omero ko'wayá echi pagótami iwigala. Ne bachá galá majasi echi Riosi mapu galá omero suwábiya echi pagótami iwigala, echi pagótami sapala ayénachó, mapalí Binói walú kastigo 'yama echo'ná ri'lé riáblochi, wabé chati rajáami na'írali.
Echalí Jesusi waminabi jeaneli: Je'ná pagótami mapuyiri echi jaré kúrowi ju, mapu echo'ná ri'narárachi ri'yeka, a'nagupi o'weli ra'íchaga
Chopi Jesusi we iwéami nureli mapurigá aboni ketasi ku ruyema echi auché jaré pagótami mapurigá Binói echirigá omérali olayá.
Echi Jesusi iyera, Binói 'némiya nawali echi jaré Binói ritémawala ayénachó<TS3>(Mr. 3:31-35; Lk. 8:19-21)A'lí mapalí Jesusi abijí echirigá ra'íchiaya asali echi wikabé pagótami yuwa, echalí echo'ná machí asali echi Jesusi iyela, echi jaré Binói ritémawala ayénachó. A'lí aboni nakili ra'ichánala Binói yuwa.
A'lí mapalí echi turío ma galá muleli, echalí echo'ná nasipa echi turío yuwa ayénachó riwirúami níili echi basíawi.
A'lí jena'í tamujé tamí yuwa muchuwi si'néami Binói a'wayela. Tamujeta machí mapu je'ná rijói ketasi walubela ju. ¿Churigá biché galá omero suwaba je'ná jeyiri namuti olayá?
A'lí echi Pegro ku nijéwaga jeaneli: ¡Walubela, a Mujé Binói níisagá, tamí julá mápuni echo'ná mi yuwa simea, ba'wichí moba wirigá ináraga!
A'lí bilé mukí si'nú ra'íchami, echo'ná Kananéachi anilíwachi kawírali bitéami, echo'ná Jesusi yuwa nawagá, o'weli ra'íchaga jeaneli: ¡Mujé Walubela Rabiri Ranala, tamí natimá! Nijé kilá ne wabé risúu olálami ju, mapujiti we niwa bilé wabé chati riablo aliwala!
Echi Pegro galá nawesa<TS3>(Mr. 8:27-30; Lk. 9:18-21)A'lí mapalí Jesusi nawali echo'ná kawichí mapo'ná mulipi ju echo'ná walúlachi Sesaréachi anilíwachi, echi Jilipi níwala, echalí Jesusi jeaneli echi jaré mapu Binói binérali: Nijeni wilárami níili mapurigá Ku'wíriami niráa, chopi ¿churigá aní echi auché jaré pagótami? Aboni, ¿chigá tamí mayé?
jeaneli: ¡Walubela, galá natimá echi nijé ranala, mapujiti binói we mukúsuwami ju! Echijiti binói wabé chati risúu olárami ju. A'lí binói wisabé wichí echo'ná na'írali, echo'ná ba'wírali ayénachó.
Ne bichíwali 'yemi nimí ané mapu ne si'néami mapu ikí ketasi bichíima mapurigátamo binérabo aboni jena'í wichimóbachi, abóni ketasi ku'wíratami níima echo'ná ripá riwigachi, chopi si'néami mapu ikí galá bichíima mapurigátamo binérabo aboni jena'í wichimóbachi, abóni galá ku'wíratami níima echo'ná ripá riwigachi.
Jesusi galabéraga aneli echi jaré kúuchi<TS3>(Mr. 10:13-16; Lk. 18:15-17)Echalí echo'ná Jesusi yuwa pálati jaré kúuchi mapurigá Binói echo'ná moba aboni mo'ólachi nochasa Riosi yuwa ra'íchaga tánama mapurigá Riosi ku'wírama aboni. Chopi echi jaré mapu Jesusi binérali we ra'ámaga aneli echi jaré mapu pali echi kúuchi, mapu aboni ketasi echirigá kumema echi Binói.
A'lí echi rijói uva icháami ku nijéwaga jeaneli bilé aboni: Apanero, nijeni ketasi mi 'yékaka olá. Mujemi aligá tamí aneli mápumi nochama riwéali makói peso niráa siné rawé.
Echalí echi jaré wikabé pagótami mapu bacháami sírali, ayénachó echi auché jaré wikabé mapu jubáami sírali, si'néami o'weli ra'íchaga jeaneli: ¡Tamujeta nakí mapu Riosi mi ku'wírama, Mujé mápumi Rabiri Ranala ju. Echi Walubela Riosi mapu mi júuli jena'í wichimóbachi, Binói mi we galá 'ya suwaba echi wabé galabéala. ¡Tamujeta nakí mapu echi Ripá Riwigachi Atíami Riosi mi galá ku'wírama!
A'lí aboni ma chapigá, miná machí paka echo'ná kawírali jonsa, arigá mi'yali.
Echi jaré suwíami arigá ku o'wínama<TS3>(Mr. 12:18-27; Lk. 20:27-40)Echalí rawé echo'ná Jesusi yuwa sili echi jaré Saruseo anilíwami. Aboni we bichíi mapu echi jaré mapu ma suwíami ju ketasi ku o'wínama. Echalí aboni rukueli,
Ayénachó aboni wabé nakí mapurigá echi auché jaré pagótami ne wabé o'wikeka natipama aboni mapalí si'néami pagótami napawí. Ayénachó aboni wabé nakí mapurigá echi auché jaré pagótami jeanema: ¡We kaniliga, keni binériami!
Jesusi wabé natimali echo'ná Jerusalémachi piréami<TS3>(Lk. 13:34-35)Echalí Jesusi ayénachó jeaneli: ¡Ne wabé risúu olárami níibotamo 'yemi echo'ná Jerusalémachi piréami! 'Yémitamo waminá ko'yá echi jaré Riosi jiti nawésami, ayénachótamo riteti basibuka ko'yá echi auché jaré mapu Riosi júuli 'yemi mi nawésanala. ¡Nijeni wisabé nakili 'yemi mi nisénala mapurigá bilé tolí ranéami we nisé echi jaré binói níwala chulipi, mapalí binói we rakó echi chulipi echo'ná ri'lé pachá binói analachi! ¡Chopi 'yémitamo ketasi nakili mapurigá Nijé 'yemi nimí nisema!
Chopi 'yémitamo wabé chati oláami ju, echijiti echi jaré 'yemi sayela ma sisáa, 'yemi mi suwábamiré mapurigá echi jaré wikabé wilú waminá suwama echi jaré namuti suwíami.
A'lí ne si'néami echi jaré iwé ma ku muchísaga, galá ku katéwali aboni níwala lámpara.
A'lí echi jaré galabé oláami ku nijéwaga jeanema: Walubela, ¿Chu kilíbukota mi riwali 'lochéami, a'lí bicheta mi kóoli? ¿Chu kilíbokota mi riwali balámami, a'lí bicheta mi 'yali mápumi bajima?
A'lí mapalí aboni echo'ná ko'yá muchili, echalí Jesusi jeaneli: Ne bichíwali Nijeni 'yemi mi ané mapu bilé 'yemi tamí nijima mapurigá echi jaré tamí sayérami arigá tamí chapimea.
Echalí bilé rijói mapu Jesusi yuwa iyénali, chapigá binói níwala wilibé ripiyá, ku machí pali. A'lí echi ripiyá jiti chi'wánaga, ripúnali echi walula sacerdote piónawala nakala.
Chopi echi jaré o'wéala sacerdote ku bi'nagá echi jaré chirúlami wenomí, a'lí a'nagupi jeaneli: Ketasi risensia ju máputa muchuwabo je'ná wenomí jena'í Riosi ri'obáwalachi wenomí muchuwálachi, mapujiti je'ná wenomí nijírami níili mapurigá bilé rijói waminá mi'lirúami níima.
A'lí echi jaré sontarsi echo'ná muchíbaga, galá tibútali.
Echalí aboni ku simíbaga júuli echi jaré sontarsi echo'ná chu'wechi tibúnala. A'lí aboni ne galá 'yeli echo'ná chu'wechi yéwalachi, echi walubé rité jiti. Ayénachó aboni echo'ná ritérali noligá uchugá, moba oseli mapurigá ke wesi irápama.
Alí mapalí Jesusi ku machínali echo'ná ba'wírali jonsa, alí Binói riwali echo'ná ripá riwigachi, mapurigá we iráparami niráa níili. Alí echi Jesusi we yáati riwali echi Wabé Galabé Riosi Iwigala echo'ná Binóichi moba rikínami mapurigá bilé makawi niráa.
Jesusi ku sa'wali bilé rijói wabé chati sití cha nayúami<TS3>(Mt. 8.1-4; Lk. 5.12-16)Alí mapo'ná Jesusi asali, echo'ná nawali bilé rijói wabé chati cha nayúami. Echi rijói chokoba wiligá risúu anigá jeaneli: A Mujé nakisáagá, Mujé galá omériami ju mapurigami tamí ku sa'wama.
Chopi Jesusi jeanigá rukueli: ¿Kéchatamo siné 'nénali mapurigá osirúami ju echo'ná Riosi Ra'íchala oselíwalachi mapurigá echi walula Rabiri olali mapalí binói we newaleli ko'wáami, mapalí binói we 'locheli, echi auché jaré binói yuwa muchúami ayena cho?
Echi riablo, Satanasi riwéami, mapurigá bilé rijói wabé aparúami ju. Tarapé wesi galá omérama chigoya echo'ná bilé wabé aparúami rijói bitélachi, mapalí ketasi bachá bulérami níisa. Chopi bachá bulusáagá, alí echi jaré pagótami galá omérama chigoya echo'ná echi wabé aparúami rijói bitélachi.
Alí suwaba namuti mapu ikí chiná nasótami ju, échiko pe minánomí galá ku riwirúami níima. Alí suwaba echi jaré namuti mapu ikí ke machirúami ju, échiko pe minánomí galá ku machirúami níima.
Alí echo'ná kawichí wikabé kochi ko'yá uchútali.
Alí Jesusi chapigá echi mukúami tiwé sikala, Binói Jesusi ra'íchaga niráa jeaneli: Talita kumi. Echi mapu Ralámuli ra'íchala niráa, jerigá aniwáami ju: ¡Tiwé, ku asísaga!
Alí echi sontarsi echo'ná kumurachi simigá ripúnali echi Juani mo'ola. Alí echo'ná biléana bitólachi achagá 'yali echi tiwé. Alí echi tiwé 'yali kepu iyé.
Alí echi jaré Bariseo anilíwami binériami wabé wi'nijili echi jaré mapu Jesusi binérali, mapujiti riwali mapu echi jaré mapu Jesusi binérali, ketasi cho si'winárigá panígasa arigá ko'wali.
Alí echo'ná pálati bilé rijói ke námiami, mapu ayena cho ke omériami níili ra'ícha. Alí Jesusi tánalati mapurigá moba nochogá, ku sa'wama.
Alí Jesusi auchecho siné sikati nochali echi rijói busílachi. Alí echi rijói galá ku 'néniga, ma ne galá machíliami nílaga, suwaba ne machiná riwali.
Echalí bilé rijói echo'ná wilíami jeaneli: Binériami, nijé nimí 'yébali keni raná, mapu we chati riablo aliwala aliwéami ju, ayena cho ketasi ra'íchami ju.
Alí a kemi busí mi chati olárasagá, ¡miná machí pa! Waminabi ne galá níima, mujé echirigá bilénapi buseka bitélasa jena'í wichimóbachi, mapurigami pe minánomí arigá sinibí niráa bitélama echo'ná ripá riwigachi. Alí ketasi galá níima echirigami okuá buseka, arigá echo'ná ri'lé riáblochi pátami níisa, mapo'ná echi walubé na'í, we rajáami, tarapé siné cho'wíami níima.
Alí Jesusi 'néniga jeaneli: Echi jaré pagótami ketasi omero je'ná jerigá olayá, chopi Riosi ne galá omero, mapujiti Riosi suwaba namuti galá omérami ju.
Echalí jaré echo'ná muchúami jeanigá rukueli: ¿Píritamo olá? ¿Churékulátamo ku botana echi bulito?
Alí pe kinana mapalí ma sébali echi uva rakala ripunálawachi, echalí echi uva níwami rijói echo'ná júuli auché bilé binói piónawala, mapurigá rojuana 'nolama mapu ikí binói níwala níima riwéali.
Alí echi rijói Riosi nulalila binériami jeaneli: Binériami, galá mi ne bichíwaga aní mapu bilepi nirú Riosi, ayena cho mapu tarapé auché bilé nirú.
Ne wabé tansi Riosi mapurigá ketasi ne wabé rulálama echalí mapalí arigá 'wérali níima máputamo waminá júmsabo.
Alí echi jaré o'wéala wabé kaníliga námali mapurigá echi Júrasi katéwaga ra'íchali. Alí aboni wenomí 'yabo ruyeli. Echalí jonsa echi Júrasi we 'nátali mapu churigá binói omérama nijiya echi Jesusi, ayena cho mapu kilíbuko echirigá nijima.
Alí Jesusi auchecho siné simili Riosi yuwa ra'ichámiya. Echirigá Binói baisá chokéami ku nawagá mapo'ná aboni buweli, echalí jeaneli: ¡Ma galá isábaga kochisí! Ma galá ju, mapujiti ma sébali tétali. Riosi tamí wilali mapurigá Ku'wíriami niráa, chopi echi jaré tamí sayérami ma tamí nijima mapurigá echi auché jaré chati oláami pagótami tamí chapimea.
Echalí echi Pegro chótali jeanigá ra'icha: ¡Galá níima Riosi tamí kastigo 'yasa, a ketásini bichíwaga anisáagá! Chopi binói arigá we yáati 'yékaka ra'íchali jeanigá: ¡Nijé ketásini machí echi rijói máputamo 'yemi rugá ra'icha!
Alí echi jaré pagótami mapu echo'ná simárali ne mo'ólaga, ne wabé kichiga ra'íchaga jeaneli: ¡Baji! Mujemi anili mápumi najunama echi walubé Juríosi ri'obáwala, alí bichemi bikiyá chi'rigá ku niwama.
Echi okuá mapu Jesusi binérali ma riwali echi Binói ma ku bitéami niráa echo'ná biléana buwichí<TS3>(Lk. 24:13-35)Alí pe wilibeko auché jaré okuá aboni galá riwali ma ku bitéami niráa echi Walubela Jesusi. Echalí aboni riwali mapalí echo'ná biléana buwichí sírali, echo'ná biléana kawichí simiba.
Chopi pe wilibeko mapalí echi Sakaríasi ma ku machínali, binói ma ketasi omérali ra'icha. Echalí echi jaré pagótami echo'ná machímana muchúami galá machili mapu Riosi ma galá riwírali echi Sakaríasi jaré wabé omériga ikíami namuti mapalí binói iyénali echo'ná pachá ri'obachi. Mapalí echi Sakaríasi ku machínali binói ne wabé nakili ra'ichánala aboni yuwa, chopi binói ma ketasi omérali ra'icha. Echalí echi Sakaríasi chopi binói sikala jiti jówali, mapujiti binói ma ketasi omérali ra'icha.
Ayena cho echi Walubela Riosi ma ku machí a'wali echi jaré mapu o'wéala niráa jawárami níili,ayena cho Binói auché jaré jáwali mapu kilí oláami níili.
Echalí bamíbali ne chokichí níili mapalí echi walula silíami echirigá nulali taránala si'néami pagótami. Echalí echi Sirénio riwéami rijói walula silíami níili echo'ná Síriachi anilíwachi kawírali.
Echi Walubela Ku'wíriyami, ayena cho galá machílama echi auché jaré isena pagótami mapu ketasi Juríosi pagótami ju;ayena cho Binói waminabi o'wéalatama echi jaré Mujé níwala Isaeli anilíwami pagótami.
Echalí echi jaré pagótami jeanigá rukueli: ¿Churigá biché olabo tamujé?
Echalí Jesusi echo'ná waná kawichí asali nawosa makói rawé yénasí. Echalí echi riablo echo'ná nawagá ra'íchari Jesusi yuwa mapujiti echi riablo wabé nakili mapurigá Jesusi we chati olama, chopi Binói ketasi nijéwali. A'lí echalí nawosa makói rawé yénasí echi Jesusi ketasi biyili namuti ko'wali. Echijiti pée wakinana ne wabé 'locheli.
A'lí echo'ná piréami pagótami wabé kilí 'nátaga kipuli Jesusi nawésawala mapujiti Binói ra'íchali mapurigá bilé walula niráa.
Echalí rawé naó rijói echo'ná pali auché bilé rijói nayúami, echo'ná biléana kimachí rikagá, mapujiti échiko ketasi omérami níili asísiya. A'lí aboni nakili echo'ná pachá kalírali mo'wináliya, mapo'ná Jesusi binériya asali.
Echalí Jesusi jeaneli echi auché jaré pagótami: Sinibí risensia ju máputa we galá olabo mapalí siné isábawachi rawé ju. Ketasi risensia ju máputa wabé chati olabo. Echijiti ayena risensia ju máputa ku sa'wabo echi jaré nayúkami jipi isábawachi rawé, achigórigá mapurigá ketasi risensia ju máputa waminá mi'liboa echi jaré pagótami.
A'lí Jesusi irétaga jeaneli: Bilé rijói ke machíliami ketasi omero bayériya auché bilé rijói ke machíliami. A echirigá olásagá, siné káachi okuánika rujuima echo'ná biléana jochi.
A'lí mapalí echi jaré mapu jurárami níili, ma sili mapo'ná Jesusi asali, echalí aboni jeaneli: Echi Juani mapu pagóami ju, ma tamujé tamí júuli mi yuwa jerigá rukuénala: ¿Áchami ne bichíwali ju echi mapu Riosi wilama riwéali mapurigá Walubela Nigúurami niráa, echi Cristo anilíwami? ¿Ácha buwebo mapurigá auché bilé nawama kéremá?
Echalí Jesusi jeaneli echi mukí: Mujemi ma galá ku wikawárami ju, mapujítimi galá tamí bichíili. Kaníliga ku simigá echo'ná mujé bitélachi.
Echalí Jesusi jeanigá rukueli: ¿Chu mi riwé? A'lí echi rijói jeaneli: Wikabé sontarsi ni riwé. A'lí echi rijói echirigá ku nijéwali mapujiti wikabé isena riablo aliwala muchili echo'ná pachana binói sulálachi. Ali echi wikabé isena riablo aliwala nuleli echirigá ra'ichánala.
A'lí mapuyíripi kalírali mapo'nátamo mo'wí chi'lebánala, echo'ná bilénapi kalírali ripisi mapuyénasítamo ma ku simabo echo'ná rijówachi jonsa.
A'lí mapalí echi Pegro abijí echirigá ra'íchali, echalí ke sayiná echo'ná ne wabé simírami bimoli mapu yénasí aboni ma ke machíili. A'lí aboni ne wabé majali mapalí echirigá ikili.
Echalí Jesusi jeaneli aboni: Ne wikabé pagótami ketasi cho galá bichíi Riosi Ra'íchala, chopi Nijeni arigá nakí mapu aboni galá bichíima. A'lí pe okuáa pagótami ju mapu nawesa Riosi Ra'íchala. Echijiti tansi mapurigá echi Walubela Riosi waminabi wikabé nawésanalaga julama, mapurigá echi auché jaré pagótami galá bichíima Riosi Ra'íchala.
Ayena cho echo'ná simírali bilé Levita anilíwami rijói echi mapu echo'ná ri'obachi nóchami níili. Échiko ayena cho mulubéanaga, galá riwali echi rijói mapu chi'wanárami níili. Chopi binói ayena cho chakena simíraga, ketásirapé ku'wíraga, arigá waminá mikabé simili.
Chopi Nijeni ne bichíwali ku machí a'wá echi jaré riablo aliwala, mapujiti Nijeni niwa Riosi níwala omérawala. Echirigá ju mapu Riosi ma galá nulá jena'í 'yémichi.
Ne bichíwali Nijé 'yemi nimí ané mapu je'ná jipi piréami pagótami ne wabé wi'nijírami níima mapurigá ko'yáami niráa, mapurigá ko'wílati ne si'néami echi jaré o'wéala Riosi jiti nawésami mapu ikí ko'wirúami níili ki'yá chokichí jonsa mapalí jonsa Riosi niwali je'ná kawí.
Átamo ketasi omérasagá 'yemi aboni auché pe wi'libé niwayá, ¿churékulátamo ne wabé níliami ju echi auché jaré namuti jiti?
¡Wabé 'yékami jútamo! 'Yémitamo galá machí mapu churigá ikimea siné rawé mapalítamo ritiwá echo'ná nolírali, ayena cho mapalítamo ritiwá churigá iká. ¿Churékulátamo ketasi ayena cho galá machí mapurigá ikimea pe waminánomí rawé mapalítamo galá ritiwá mapurigá ma chota ikiyá jipi rawé?
Chopi Binói 'yemi mi ku nijéwaga jeanema: Mani 'yemi mi aneli mapu Nijeni ketasi machí kúmitamo piréami ju. Waminá waná simíbaga, si'néami 'yemi we chati oláami pagótami.
Echalí echi pioni jeaneli: Walula, mani galá olali mapurigami tamí nulé, chopi ke cho buchili echo'ná pachá kalírali mapo'ná mujemi omowama.
Chopi binói jeriga ku 'nátali: ¡Echo'ná nijé onolá bitérachi ne wikabé pioni nirú mapu galá posaka ko'wá, chopi jena'í nijeni we lowa!
A'lí Jesusi jeaneli: 'Yémitamo wiká namuti olá mapurigá echi auché jaré pagótami mayema mapu 'yemi aboni wabé simírami galabé oláami ju. Chopi Riosi ne galá machí mapurigá 'yémitamo 'nata echo'ná pachana 'yemi sulálachi niráa. Ayena cho ne galá machisí 'yemi mapu echi Walubela Riosi arigá kichí echi jaré namuti mapu echi pagótami galabé mayé.
Mapalí Jesusi galá riwali echi aboni, echalí Binói jeaneli: ¡Ku simíbaga 'nérasi echi jaré sacerdote mapurigátamo ma ku sa'wárami ju! A'lí mapuyénasí aboni echirigá ku kuwana sírali, echalí aboni ke sayiná ma galá ku sa'wíami níili.
Nijé 'yemi nimí jeané mapu echi Walubela Riosi ayena cho justicia olíima echi jaré mapu Binói chapili, si'néami mapu ikí Riosi yuwa tániga ra'icha sinibí rawé, sinibí rokogó niráa. Nijé 'yemi nimí ané mapu Riosi ketasi wi'lí sima ku'wíriya aboni.
Echalí binói jeanélati mapu echi Jesusi, echo'ná Nasarétachi bitéami, echo'ná simíraga inárali.
A'lí echi walula silíami jeaneli echi auché jaré echo'ná muchúami: Ku 'yesi echi wabé natéami namuti wenomí. A'lí 'yasi echi mapu ma niwa makói wabé natéami namuti wenomí.
Echalí aboni waminabi je'ná jerigá 'nátali: Ata jeanisáagá mapu jaré pagótami nuleli echi Juani pagónala echi pagótami, echalí si'néami pagótami tamujé tamí basibuka ko'wimea, mapujiti aboni mayé mapu Riosi ne bichíwali júuli echi Juani pagónala echi pagótami.
Mapujiti aboni ketasi chirigá auchecho suwimea, chopi aboni sinibí pirélama achigórigá mapurigá echi jaré o'wéala Riosi kapitánawala sinibí piré. Ayena cho aboni ma Riosi kúchuwala níima, mapujiti aboni ma ku o'wínali mapalí aboni ma suwíami níili.
Átamo sinibí niráa galá bichíisagá, 'yémitamo arigá sinibí niráa pirélabo Riosi yuwa.
Echalí jeanesi echo'ná kalíwami: Echi Binériami tamujé tamí júuli mi jeanigá rukuénala: ¿Kumi 'nalí ju echi kalí mapo'ná Nijeni ko'mea jipi a'lí omowálawachi rawé, echi jaré mapu nijé binérali yuwa?
Echalí Jesusi pe waná simili mapuyena bilé rijói omero bilé rité basibuka paya. Echalí Binói chokóbaga wiligá Riosi yuwa ra'íchali,
Echalí aboni we yáati jeanili: ¡Binói we chati ra'íchali Riosi sayéraga! ¡Tamujé ma ketasi newalé auché bilé testigo mapurigá échiko nawésama je'ná Jesusi sayéraga, mapujiti tamujé aboni ma námali mapurigá Jesusi Binói wabé sayéraga ra'íchali Riosi!
Echalí rawé jena'í wichimóbachi piréami pagótami ne wabé risúu olárami níima, echijiti aboni chotama jeanée echi ripabé rabótami: ¡Wakiná tamujé tamichi moba najusi, mapurigata waminá suwibabo! Ayena cho aboni jeanema echi kúuchi rabótami: ¡Tamujé tamí moba polé!
Echijiti aboni ne wabé majali, chopi aboni waminabi wabé majajali mapalí aboni ke sayiná riwali okuá rijói echo'ná napawika aboni yuwa jáwami, echi mapu ne wabé simírami ratábami napáchami níili.
Echalí si'néami echo'ná muchúami we yáati jeaneli: ¡Ne bichíwali ma ku owínali echi Walubela Jesusi! A'lí je'ná Simoni ma galá riwali.
Echirigá binói jena'í kepu níwalachi nawali; chopi echi jaré Binói níwala pagótami arigá ketasi nareli echi Binói.
Je'ná Antresi bachá ári kepu rijimá, echi mapu Simoni riwéami níili. A'lí ma riwisáa jeaneli: ¡Tamujeta ma riwali echi Mesíasi anilíwami! (Echi mapu jerigá aniwáami ju. Echi Walubela Nigúurami Cristo anilíwami.)
A'lí echi jaré Juríosi jeaneli: Je'ná walubé ri'obá nawosa makói miná usani bamíbaga niwárami níili. ¿Áchami bikiyá chi'ligá ku niwama Mujé?
A'lí echi jaré mapu Juani binérali, auché jaré Juríosi pagótami yuwa, a'nagupi rukugá ra'íchali mapujiti echi jaré Juríosi sinibí niráa wikabé namuti pabákaka olali.
A'lí echi mukí ma je'ná jerigá namsa, jeaneli: ¡Keni Walúlawa, nijeni mayé mapu Mujé ju bilé walula Riosi jiti nawésami!
Chopi echi rijói walula silíami ku'wíriami jeaneli: ¡Walubela, we yáati tamí yuwa simí, abijí ke cho mukúwachi nijé ranala!
Ne bichíwali Nijeni ayénachó 'yemi mi jeané: Jipi ma sébali tétali mapalí echi jaré suwíami tamí námama ra'íchachi, mapujiti Nijeni bilepi ju Riosi Ranala. A'lí si'néami mapu ikí galá nijéwaga bichíiko mapurigá Nijeni aní, abóniko sinibí niráa pirélama.
A'lí echi Antresi bilé níili mapu Jesusi binérali, ayénachó binói rijimala níili echi Simoni Pegro. Echi Antresi jeaneli echi Jesusi:
Mapujiti Nijeni echo'ná ripá riwigachi jonsa simisáa nawali jena'í wichimóbachi mapurigani chopi olama mapurigá Onorúami nakí mapu tamí júuli. Nijeni ketasi chopi nawali jena'í wichimóbachi mapurigani olama mapurigá Nijé Binói chopi nakí.
Chopi echi Simoni Pegro ku nijéwaga rukueli jeanigá: Walubela, ¿chigá bicheta yuwa simabo? ¡Mujé Ra'íchala chopi tamujé tamí 'ya mapurigata sinibí pirélabo!
Ayénachó aboni a'nagupi jeaneli: Chopi tamujeta galá machí je'ná rijói, mapu kumi bitéami ju. A'lí mapalí echi Cristo anilíwami nolínsa, ke wesi machimea kumi jonsa nawalo.
A'lí aboni jeaneli echi Jesusi: Binériami, je'ná mukí riwirúami níili si'nú rijói yuwa kochíami.
A'lí Jesusi jeaneli: Ne bichíwali 'yemi nimí ané mapu si'néami mapu ikí chati olako, abóniko waminabi echirigá chati olama, a ketasi ku wikawárami níisagá, achigórigá mapurigá 'wérali ju mapu bilé pioni sinibí ne wabé nochama.
Chopi mapuyénasí Nijeni abijí atí jena'í wichimóbachi, Nijeni galá machíraga olama jena'í wichimóbachi piréami pagótami.
Echi jaré pagótami ketasi omérali machiyá Riosi Ra'íchalaEchalí Jesusi galá machili mapurigá aboni ma nulali mapu echi rijói ke siné auché bakimea echo'ná pachá aboni ri'óbawalachi. A'lí Jesusi auché riwisáa echi rijói, echalí jeanigá rukueli: ¿Áchami bichíi bilepi Riosi Ranala niráa?
Echalí echi jaré Juríosi pagótami echo'ná sisáa ne noligá jábaga jeanigá rukueli: ¿Kilíbuko mujemi tamujé tamí anema mapu chigá mi ju Mujé? ¡Ami ne bichíwali níisagá echi Walubela Cristo anilíwami, ne galá tamujé tamí ané!
Echalí echi jaré mapu Jesusi binérali jeaneli: Keta Walubélawa, a echi Lásaro ma kochíami níisagá, jípiko galá ku sa'wiméaré.
Nijeni galá machí mápumi sinibí tamí kipú, chópini echirigá aní mapurigá jena'í jáwami pagótami ku'wíratami níima, mapurigá aboni bichíima mapu Mujemi tamí júuli jena'í wichimóbachi.
Ketasi majasi 'yemi pagótami echo'ná Jerusalémachi piréami.'Nesi mapurigá 'yemi walubela silínawala bilé bulito asigá inaro.
Si'néami mapu ikí tamí ritiwako, aboni ayénachó galá ritiwá Onorúami mapu tamí júuli jena'í wichimóbachi.
A'lí echi rijói mulubé áami chukúbaga mapo'ná Jesusi asali, echalí rukueli jeanigá: Walubela, ¿chigá ju echi?
Echi auché jaré jena'í wichimóbachi piréami ketasi omérama nalea echi Galabé Riosi Iwigala, mapujiti aboni ketasi oméro 'néniya, nirapé omero machiyá echi Galabé Riosi Iwigala; chopi 'yémitamo ma galá machí Riosi Iwigala mapujiti Binói 'yemi yuwa atí, a'lí Binói sinibí 'yemi yuwa tibima echo'ná pachana 'yemi sulálachi niráa.
'Yémitamo ketasi tamí chapili, chopi Nijeni 'yemi mi bachá chapili; ayénachó Nijeni 'yemi mi jáwali mapurigátamo simíbaga, wabé galabé olabo, achigórigá mapurigá echi jaré otowala ne galabé niráa raké. A'lí Nijeni nakí mapu 'yémitamo chopi olabo mapurigá Riosi 'yemi mi nulé, mapujiti echiyiri oluwáwami ketasi waminá suwábarami níima. A'lí átamo echirigá olásagá, echi keni Onó 'yemi mi 'yama ne suwaba mapu ikítamo tani, mapujítitamo galá tamí bichíi.
Echalí echi Walubela Jesusi galá machili mapu aboni echirigá rukuénali. Echijiti Binói jeaneli: Nijeni 'yemi mi aneli mapu pe ke 'me ayó 'yémitamo ma ketasi tamí riwiboa, chopi máputamo auchecho ke 'me ayó, yáati tamí riwiboa. ¿Áchatamo je'ná jiti a'nagupi ra'íchaga rukué?
Achigórigá mapurigá Nijeni ketasi jena'í wichimóbachi bitéami ju, echi jaré aboni ketasi cho jena'í wichimóbachi piréami ju.
Echalí Jesusi ku nijéwaga jeaneli: Nijeni sinibí ne machiná niráa nawésali jena'í wichimóbachi piréami pagótami. Nijeni sinibí echirigá nawésaga binérali echi pagótami echo'ná suníami aboni ri'obáwalachi, ayénachó echo'ná echi walubé Juríosi pagótami ri'obáwalachi mapo'ná si'néami aboni napawí. Nijeni ketasi siné chiná niráa nawésali.
Echalí echi Pilato jeanigá rukueli: ¿Kéchami tamí ku nijéwama? ¿Kéchami machí mapu nijeni walubela silíami ju, mápuni we omero nulayá mi mi'línala, mápuni ayénachó omero nulayá mi ku machí pánala?
A'lí echi okuá rijói chapigá echi Jesusi mukúami sapala galá kabili wi'libé chiní pe táa chipérami jiti. Echalí aboni ayénachó echirigá kabili echi jaré su'weti júkami namuti yuwa, echo'ná pachá nasipa chinírali uchugá, mapurigá echi jaré Juríosi pagótami sinibí echirigá olali mapalí aboni chu'wiroli echi jaré suwíami.
Echalí echi Tomasi ku nijéwaga jeaneli: ¡Keni Walubelawa, Mujemi keni Riósawa ju!
Ayénachó nijé nimí oseli echi auché jaré namuti jiti rugá, suwaba mapu ikí ikili echalí rawé yénasí mapalí Jesusi ku torúami níili echo'ná ripá riwigachi. A'lí mapalí Jesusi ke cho echirigá ku torúami níili, echalí Binói chapili echi jaré mapu Binói nakili nawisánala julánala. A'lí echi Galabé Riosi Iwigala ayénachó achigórigá nuleli nochánala aboni.
A'lí mapalí ke sayiná echirigá ná chaneli, echalí we yáati echo'ná napawili si'néami echi jaré Juríosi pagótami mapu ne wikanáami jena'í wichimóbachi jonsa síami níili. A'lí aboni ne wabé 'nátaga majaga kipuli, mapujiti ibili aboni námali echi jaré bichíiyami ibili niráa ra'íchachi echi auché jaré isena ra'íchali niráa, mapurigá ibili echi jaré wikanáami piréami Juríosi pagótami ra'íchali.
A'lí echi Pegro waminabi jeanigá nawésali: Si'néami 'yemi Isaeli pagótami ne bichíwaga machisí mapurigá Riosi ma wilali echi Jesusi mapurigá Walubela Ku'wíriami niráa, echi mapu Cristo anérami ju. Chopi 'yémitamo nulali echo'ná kúrsichi michóniga mi'línala echi Jesusi.
Echijiti ne si'néami 'yemi si'nú galabé niráa 'nátaga ku ro'wisi Riosi yuwa, mapurigá 'yémitamo ku wikáwarami níibo mapurigátamo chati olali. A'lí Riosi sinibí niráa 'yemi mi kanílatama sulachí niráa,
Echi jaré bichíiyami táni mapurigá Riosi waminabi galá bichíiratama aboniA'lí mapalí echi Pegro, echi Juani echirigá ku julárami níili, echalí aboni we yáati ku simíbali mapo'ná echi auché jaré bichíiyami muchili. A'lí aboni suwaba ku ruyeli mapurigá echi jaré o'wéala sacerdote aneli, ayénachó mapurigá echi jaré o'wéala ochérami aneli.
A'lí ne wikabé pagótami napawili echo'ná Jerusalémachi. A'lí aboni ne suníami echo'ná mulubé o'wéalachi jonsa síami níili. A'lí ne si'néami aboni echo'ná pali echi auché jaré mapu ikí nayúkami níili, ne si'néami mapu ikí we chati riablo aliwala aliwéami níili ayénachó. A'lí echi jaré mapu julárami níili nawisánala galá ku sa'wali echi jaré nayúkami, ayénachó Binói ku machí a'wali echi jaré riablo aliwala echo'ná echi jaré pagótami sulálachi jonsa, ne si'néami mapu ikí riablo aliwala aliwéami níili.
A'lí tamujeta chopi tániga ra'ichabo Riosi yuwa, ayénachóta nawisabo echi wabé Galabé Riosi Ra'íchala.
A'lí je'ná walubela silíami ne wabé 'yékali echi jaré tamujé pagótamawala echalí chabé ki'yá piréami. A'lí échiko ne wabé risúu olali echi jaré tamujé pagótamawala. A'lí binói wabé iwéami nuleli aboni miná waná ariwénala si'néami echi jaré aboni kúuchi kúchuwala kúruwi mapurigá aboni miná suwimea.
¡Nijé ne suníami buchuwíina atí!A'lí jena'í ripá riwigachi chopi mapurigá Nijé walubélawala ripabé asíbalachi ju, mapo'ná Nijeni asiba mapurigá Walubela Nuláami niráa;ayénachó echo'ná ri'lé wichimóbachi ju mapo'ná Nijeni isaba Nijé ralálachi mapurigá Walubela Nuláami niráa;ayénachó echi Walubela Riosi jeanigá rukueli:¿Churigá bichemi niwama bilé ri'obá mapo'ná Nijeni echo'ná pachá bitélama?¡Ketasi arigá 'wérali ju mapurigá Nijeni níwama mapo'nani pachá bitélama, mapujiti Nijeni ne buchuwíina atí!
A'lí jeaneli: Ayénachó tamí 'ya je'ná jiwérawami mapurigá ayénachó mapuyíripi nijeni echo'ná moba abónichi nochasa, keni siká jiti, aboni ayénachó galá narema echi Wabé Galabé Riosi Iwigala.
A'lí echo'ná Ramáskochi asagá, echi Saulo ketasi omérali 'néniya, bikiyá rawé yénasí. Echalí binói tarapé namuti ko'wali, nirapé bajili ba'wí.
Echalí echi Pegro we yáati ku simili aboni yuwa. A'lí mapalí binói nawali echo'ná Jópechi, echalí binói echo'ná pachá tólati mapo'ná echi mukúami mukí bu'wili. Echalí ne si'néami echi jaré tisúati kunámami muguí ne nalákaka 'nénali ayénachó aboni 'nérali echi wikabé napacha, echi wikabé sipucha ayénachó, suwaba mapu ikí echi Rorka riwéami mukí niwáli mapalí abijí bitéali.
Chopi echi Pegro jeanigá wilásali: ¡Wiliska! Ketasi echirigá tamí walubélaga ané, mapujiti nijeni ayénachó rijói ju mapuyiri mujé niráa.
Chopi nijeni jeaneli: Walubela ketasi ko'méani, mapujiti nijeni ke siné ko'wali echi jaré sitíi namuti mapu ketasi risénsia ju mápuni ko'mea.
A'lí echi walula Riosi kapitánawala jeaneli: ¡We yáa ku pusa, galá akarasa! A'lí mapalí Pegro echirigá olali, echalí echi walula Riosi kapitánawala jeaneli: ¡Galá napachasa, tamí najató!
Echi Pablo, echi Benabé galá nawesa echo'ná Antiokíachi, echo'ná Pisíriachi anilíwachi kawíraliA'lí echi Pablo, echi auché jaré binói apanérawala ayénachó, auchecho mo'wili echo'ná biléana bárkochi mapurigá echo'ná muchiga simama echo'ná Pájochi jonsa auché biléana suwé Pérjechi anilíwachi yénasí. A'lí aboni echirigá sili echo'ná Pampíliachi anilíwachi kawírali, chopi echi Juani waná simigá echo'ná abónichi jonsa, echo'ná Jerusalémachi ku simili.
Chopi mapalí echi pagótami ma ku simíbali echo'ná echi jaré Juríosi pagótami ri'obáwalachi jonsa, ne wikabé echi jaré Juríosi pagótami galá bichíiga najátali echi Pablo, echi Benabé yuwa. Echalí wikabé echi auché jaré isena pagótami mapu chabénala chopi bichíiga olali mapurigá echi jaré Juríosi olali, ma galá bichíiga mapurigá echi Pablo echi Benabé nawésali, ayénachó galá najátali aboni yuwa. Echalí echi Pablo, echi Benabé galá ruyeli mapu aboni sinibí galá bichíima, ayénachó mapu aboni sinibí galá bichíiga 'natama mapurigá Riosi ne wabé simírami galéami ju.
A'lí mapalí aboni ma nawésali echi Galabé Riosi Ra'íchala echo'ná walúlachi, mapo'ná aboni wikabé pagótami galá bichíirali, echalí aboni echo'ná Lístrachi ku simíbali, echo'ná Ikóniachi ayénachó, echo'ná Antiokíachi ayénachó.
A'lí aboni tórataga julálati bilé oselí mapu je'ná jerigá anigá osirúami níili:Tamujé máputa Riosi jiti julárami níili nawisánala, ayénachó tamujé o'wéala ochérami, ayénachó si'néami tamujé napawika bichíiyami jena'í Jerusalémachi piréami, si'néamita 'yemi mi ripora, 'yemi máputamo ketasi Juríosi pagótami ju, si'néami 'yemi máputamo tamujé ritémawala ju, echo'ná Antiokíachi piréami, ayénachó echo'ná Síriachi anilíwachi kawírali piréami, ayénachó echo'ná Silísiachi anilíwachi kawírali piréami.
A'lí bicheta echo'ná jonsa, waminá bo'ónala Jilípochi anilíwachi sili, mapo'ná ne bachá walúlachi níili echo'ná Maseróniachi anilíwachi kawírali nirúami. Ayénachó echo'ná Jilípochi biléana walúlachi níili mapo'ná echi jaré Romano anilíwami pagótami we nulali. A'lí bicheta echo'ná muchili pe wi'libé rawé.
Echijiti echi Pablo bakili echo'ná echi jaré Juríosi pagótami ri'obáwalachi mapurigá binói galá nawesáma Riosi Ra'íchala, mapurigá binói sinibí olali kanápuromí mapo'ná binói iyénali. A'lí bikiyá tarali yénasí, sinibí isábawachi rawé echi Pablo galá nawésali aboni.
Chopi mapalí echi pagótami námali echi Pablo jeanéachi mapurigá echi jaré suwíami ku o'wínama riwéali, echalí jaré aboni waminá tiníchali echi Pablo. A'lí auché jaré jeaneli: Galá níima auché sineta mi kipubo je'ná ra'íchali.
Mapujiti echi Apolo ne galá nawésaga machírali si'néami pagótami mapu ketasi ne bichíwami níili mapurigá echi jaré Juríosi bichíili. Echalí echi Apolo ne machiná niráa machírali echi pagótami mapu echi Jesusi ne bichíwali níili echi Walubela Cristo anilíwami, mapujiti echi Apolo ne machiná niráa nawésali mapurigá osirúami ju echo'ná Riosi Ra'íchala oselíwalachi; echijiti aboni ketasi omérali 'yékaka ra'icha.
A'lí echi Pablo ayénachó nakili echo'ná kumurachi nawánala, mapurigá binói galá ra'íchama echi pagótami, chopi echi auché jaré bichíiyami ketasi nakíili mapurigá binói simea.
Echalí mapalí nijeni 'yemi yuwa asali nijeni sinibí rawé chopi olali mapurigá echi Walubela Jesucristo nakí. Nijeni sinibí wabé kaligá olali, chópini ayénachó wabé nalaka iyénali mapujítini ne wabé risúu olárami níili mapujiti echi jaré Juríosi pagótami tamí wabé risúu olánali.
A'lí echi Agabo tamujé tamí 'nésiya nawali. Echalí binói ma 'yesa echi Pablo níwala pula, a binói ronólachi buleli, a binói sikálachi ayénachó. A'lí jeanili: Echi Wabé Galabé Riosi Iwigala jeaní mapu echo'ná Jerusalémachi, echi jaré Juríosi pagótami je'ná jerigá bulema je'ná pula níwami rijói. A'lí aboni waminá nijima echi binói mapurigá echi auché jaré si'wina piréami pagótami risúu olábiya tomea.
'Yemi keni ritémawa, ayénachó 'yemi máputamo o'wéala ochérami ju, ne galá kipusi mapurigá nijé 'yemi nimí ku nimíkaka ra'íchama.
A'lí echi Pablo ne galá 'néniga echi jaré o'wéala ochérami Juríosi, echalí jeaneli: 'Yemi Juríosi pagótami, nijeni sinibí galabé ologá bitéali jipi rawé yénasí. Riosi galá machí mápuni bi'wíami ju sulachí niráa.
Echalí echi wikabé sontarsi, rokogó niráa, chapigá toli echi Pablo echo'ná Antípachi anilíwachi walúlachi mapurigá aboni nulélati.
Ayénachó echi Pélisi mayeli mapu echi Pablo wenomí nijima, mapurigá binói ku machí pátami níima. Echijiti echi Pélisi wisabé bayeli echi Pablo mapurigá binói yuwa ra'icháma.
Nijeni ne wabé kaníili mapujítini ni'yúraga ra'icháma bacháami mujé yuwa, mujé walubela silíami Agripa riwéami, mapujiti jípini ni'yúraga ra'icháma echi wikabé namuti jiti mapurigá echi jaré Juríosi pagótami tamí sayéraga ra'íchali.
Echalí echi Agripa jeaneli echi Jesto: Chabénala galá níili máputa ku botonasa je'ná rijói, a binói ketasi tásagá mapurigá echi ne walubela silíami echo'ná Rómachi bitéami justicia olíima.
A'lí echi jaré bárkochi nóchami nakili mapurigá aboni we yáati waminá ariwema echi barko. Echijiti aboni auchecho siné chótali ri'lé ba'wichí paya echi auché bilé táa barko. Echalí aboni olali mapurigá auché jaré jiero wíiga a'wápiya echo'ná bacháami, chopi aboni arigá nakili echo'ná táa bárkochi waminá suwé simánala.
A'lí mapalita sili echo'ná Rómachi, echalí echi walula kapitani ma nijili echi jaré bulirúami mapurigá echo'ná atíami walula sontarsi pachá mo'wama. Chopi echi Pablo risénsia 'yárami níili mapurigá binói waná bitélama bilé sontarsi yuwa, echi mapu arigá tibuli bulirúami niráa.
Echirigá nijeni ma gáliga atí mapurigani ayénachó 'yemi mi nawésama echi Galabé Riosi Ra'íchala, 'yemi máputamo echo'ná Rómachi pilé.
Mapujiti Riosi ketasi narema echi jaré pagótami mapu chopi nami mapurigá Binói nulá. Riosi chopi galá narema echi jaré mapu galá nijéwaga olako mapurigá Binói nulali.
Aboni chopi wabé chati sití ra'icha, ne wabé na'álawami niráa.
Echi Abrami galá bichíili Riosi, echijiti ne bichíwali ikili mapurigá Riosi bachá niráa bichíwaga aneli mapu ikimea riwéaliA'lí Riosi ne bichíwaga aneli echi Abrami mapurigá binói narema riwéali je'ná wichimoba mapurigá binói níwala niráa, echi jaré binói kúchuwala níwala ayénachó. Chopi Riosi ketasi echirigá aneli mapujiti echi Abrami siné káachi galá nijéwaga olali mapurigá Riosi nulali. A'lí Riosi echirigá aneli echi Abrami mapujiti Binói Riosi bachá niráa nareli echi Abrami mapurigá Binói ranala niráa, mapujiti echi Abrami galá bichíili Riosi.
Ki'yá chokichí echi Arani echirigá chati olali, a'lí ne si'néami pagótami echirigá kastigo 'yárami níima riwéali, mapujiti echi bilepi rijói bachá niráa chótali chati olayá. Chopi echi Walubela Jesucristo ne wabé galabé olali, a'lí ne si'néami pagótami mapu ikí bichíiko, ne galá narétami níima mapujiti echi bilepi Jesucristo mukuli echi jaré pagótami chati olalila jiti. A'lí Riosi galá nirali mapurigá Jesucristo olali.
Keni ritémawa galá bichíyami, 'yémitamo ma achigórigá suwili mapalí Jesucristo mukuli echo'ná kúrsichi. A'lí bichétamo ma ketasi waminabi nulérami ju echi nulalíwami jiti. Chópitamo ma risensia niwa mapurigátamo auché bilé si'nú rijói yuwa napawipo. A'lí echi máputamo yuwa napawipo, échiko echi Walubela Jesucristo ju mapu ma ku owínali mapalí Binói ma mukúami níili. A'lí bichétamo echijiti chopi galabé olabo mapurigá Riosi nakí máputamo olabo.
Chopi 'yémitamo ma ketasi olá mapurigá 'yemi aboni nakí olánala, chópitamo olá mapurigá echi Wabé Galabé Riosi Iwigala 'yemi mi nulé. Mapujiti echi Wabé Galabé Riosi Iwigala ma bité echo'ná pachana 'yemi sulálachi niráa. A'lí a bilé ketasi níwasagá Jesucristo Iwigala, échiko ketasi Jesucristo níwala ju.
A'lí echi jaré echo'ná wabé ripabé riwigachi muchúami ketasi omero echirigá olayá, nibilé omero echi auché jaré echo'ná ri'libé riáblochi muchúami. A'lí Riosi tarapebi yiri namuti niwali mapu galá omérama olayá mapurigá Riosi ma ketasi waminabi tamujé tamí galema, mapurigá tamujé Walubélawala Jesucristo tamujé tamí galé.
¿Churigá biché aniboa? Je'ná jerigá aniboa: Mapu echi jaré isena pagótami mapu chabénala ketasi nakili mapurigá Riosi narema aboni mapurigá Binói kúchuwala niráa, ma galá narétami níili Riosi jiti. A'lí aboni echirigá narétami níili chopi mapujiti aboni ma galá bichíili Riosi.
A'lí Riosi ketasi tamujé tamí chapili mapujiti tamujé aboni, siné káachi, ne wabé galabé olali. Chopi Riosi ne bichíwali tamujé tamí chapili chopi mapujiti Binói tamujé tamí wabé galeli, mapujiti Riosi ne bichíwali ne wabé galéami ju.
Mapujiti Riosi nijá suwaba namuti. A'lí suwaba namuti Riosi jiti niwárami níili. Ayénachó suwaba namuti niwárami níili mapurigá Riosi níwala níima. ¡Echijiti ne walubéraga anérami nílaga Riosi ne sinibí niráa! ¡Echirigá nílaga!
Chabé ki'yá Riosi je'ná jerigá nulali: Ketásitamo chuwé bilétari yuwa kochisí. Ketásitamo wesi mi'lisí. Ketásitamo chigosi. Ketásitamo 'yékaka ra'ichasi. Ketásitamo korusi echi auché jaré níwala namuti. A'lí bichétamo sinibí galá nijéwami níibo ne suwaba Riosi nulalila mapalítamo galá nijewa je'ná bilepi nulalíwami: Ne galá galé echi auché jaré pagótami achigórigá mapurigami galá galé a mujé binói niráa.
Galá níima ibili tamujé galá kanílatasa echi auché jaré, ne suwaba galabé oluwáwami jiti, mapurigá aboni ne bichíwali ku'wíratami níima, ayénachó mapurigá aboni echijiti waminabi galá bichíilatami níima.
Ayénachó tansi Riosi, mapurigá a nakisáagá Binói, nijeni galá kaníliga nawama echo'ná 'yemi mi 'némiya. Ayénachó mapurigani galá isábama mapalini 'yemi mi yuwa atí.
Nijeni 'yemi nimí osé, 'yemi máputamo napawika bichíyami ju Riosi, echo'ná Koríntochi anilíwachi piréami, si'néami mapu ikítamo Riosi níwala pagótami ju, mapujítitamo napabúrami niráa ju Jesucristo yuwa. A'lí echi Walubela Riosi ma 'yemi mi bayeli mapurigátamo galabé ologá pirélabo, achigórigá mapurigá Binói bayeli echi auché jaré kanápuromí piréami napawika bichíyami ritémtami mapu ikí Jesucristo riwalá jiti tániga ra'íchako Riosi yuwa. A'lí echi Walubela Jesucristo tamujé Walubélawala ju, achigórigá mapurigá Binói ne Walubela ju echi jaré aboni yuwa.
Pablo nawesa jeanigá mapu Jesucristo echo'ná kúrsichi michóniga mi'lirúami níili'Yemi keni ritémawa, chabénala mapalini bachá nawali echo'ná 'yemi mi yuwa mapurigani 'yemi mi nawésama echi ne bichíwali Riosi Ra'íchala, echalí nijeni ketasi 'yemi mi ne wabé nóchaga 'nátaga niráa nawésali, nirapeni 'yemi mi ra'íchali mapurigá bilé walubela niráa, mapurigátamo echijiti wabé ba'yórabo nijé ra'íchala.
Chopi a suwaba ikótasagá mapurigá echi bilé rijói nóchaga kalirali echo'ná tigótachi, echalí échiko ayena suwaba wikama, chopi echi binói rijói arigá ku'wírami níima, chopi mapurigá bilé rijói miná ni'yúami niráa echo'ná biléana kalí ikótachi jonsa.
Echi Pablo nulá mapurigá kastigo 'yárami níima echi bilé rijói mapu wabé chati olali¡Galá machirúami ju mapu bilé rijói 'yemi máputamo bichíyami ju, ma chapili mapurigá binói upila niráa echi mukí mapu binói onolá upila níili, echi jubá móbala asíbami! Echirigá oluwáwami ne wabé simírami wabé chati sitíi ju. A'lí echi auché jaré ke bichíyami pagótami mapu ketasi cho machí Riosi, abóniko ke siné risénsia 'ya mapu auché jaré aboni echiyena wabé chati sitíi olama.
Echijiti ketasi siné chuwé bilétari yuwa kochisí. A'lí mapalí echi jaré pagótami si'winárigá chati sitíi olá, echalí aboni arigá ketasi sayera aboni sapala niráa; chopi mapuyíripi mapu ikí chuwé bilétari yuwa kochisáagá, échiko ne wabé chati olá, binói sapala sayéraga.
Chopi ami arigá niwísagá, mujemi ketasi chati sitíi olá. A'lí a bilé tiwé niwísagá, échiko ketasi cho chati sitíi olá. Chopi echi jaré mapu ikí niwiko arigá wabé risúa nílama, jena'í wichimóbachi piréliya. A'lí nijeni nakí mapu 'yémitamo ketasi echirigá risúa níliami níibo.
Ayénachó nijeni risénsia níwa mapurigani upema bilé mukí galá bichíyami, ayénachóni risénsia níwa mapurigá nijeni así bayérama mapalini nawésiya iyena, achigórigá mapurigá echi auché jaré olá mapu Riosi ayénachó júuli nawisánala, ayénachó mapurigá echi Walubela Jesusi ritémawala olá, ayénachó mapurigá echi Pegro olá.
A'lí ketasi galá níima mapu tamujeta chuwé bilétari yuwa kochisá, mapurigá jaré aboni olali. A'lí echijiti, sinepi rawé niráa, waminá suwábarami níili osá makói miná bikiyá mil pagótami.
Chopi a bilé mukí ketasi chulubísagá mapalí échiko Riosi yuwa tániga ra'íchako echo'ná nasipa echi auché jaré napawika bichíyamichi yuwa asagá, ayénachó a bilé mukí ketasi chulubísagá mapalí binói nawésako Riosi Ra'íchala, echalí échiko ayénachó we riwélatami níima bacháami Riosi yuwa, mapujiti echalí echiyiri muguí achigó yena riwélawami olá mapurigá bilé mukí olá mapu suwaba siká kepu kupá.
Echi Wabé Galabé Riosi Iwigala nijá mapurigá ibili echi jaré bichíyami galá omérama olayá jaré namuti Riosi nóchalaKeni ritémawa, nijeni nakí mapu 'yémitamo galá machiboa mapurigá echi Wabé Galabé Riosi Iwigala 'yemi mi, ibili niráa, 'ya mapurigátamo galá omérabo olayá jaré namuti Riosi nóchala.
Echirigá sinibí galá nakigá tansi 'yemi mapurigá Riosi 'yemi mi 'yama echi ne wabé simírami galabéala, chopi jipi nijeni 'yemi mi ruyema mapu churigá 'yémitamo omérabo waminabi galabé olayá, mapujiti waminabi galabé ju mapurigátamo a'nagupi wabé galebo.
Mapujiti mapurigá mujemi aní mapalimi echirigá natétara 'ya Riosi, arigá we galabé níisa, echi auché jaré mapu mi kipuma ketasi waminabi bichíiratami níima, mapujiti aboni ketasi machimea mapurigá mujemi animea, si'nú ra'íchali niráa.
Pe wakinánokuá echi Jakobo ayénachó riwali echi Walubela Jesucristo auchecho ku bitéami niráa. Auchecho pe wakinánokuá si'néami echi jaré mapu ikí julárami níili nawisánala auchecho siné riwali echi Walubela Jesucristo ma ku bitéami niráa.
Mapuyíripi raká mapu ichirúami ju, echi a ku bukulíwami ochérama. Chopi chokichí niráa echi raká bi'neli chopi ichirúami níili, a echi turío rakara níisagá, a auché jaré isena kéremá.
mapujiti jena'í Ejésochi nijeni galá omero echi Walubela Jesucristo nóchala olayá. A'lí wikabé galá bichíima, chopi auché jaré wikabé tamí wabé sayera.
A'lí echirigá mayega, nijeni 'nátali mapurigani bachá niráa echo'ná simea, 'yemi mi 'némiya, mapurigá 'yémitamo echirigá osá chokéami kanílabo mapujiti nijeni 'yemi mi 'nema osá chokéami.
A'lí bicheni galá bichíi mapu je'ná jerigá ne bichíwali ju, mapujítini ne galá bichíi Riosi, echi Walubela Jesucristo jiti.
Echijiti nijeni sinibí waminabi galá bichíisimí Riosi, mapujiti jipi nijé sapala arigá waminá suwibásimí, chopi nijé aliwala arigá bukulíwami niráa niwárami nílasimí sinibí rawé.
Ayénachótamo galá machí mapu nijeni ne bichíwali Riosi piónawala ju, mapujiti nijeni sinibí 'yemi mi nawesa echi ne Bichíwali, ayénachó mapujítitamo ritiwá mapu Riosi wabé omériga olá tamí yuwa. A'lí nijeni sinibí galá wachínaga olá mapalini nocha, Riosi nóchala olayá, ayénachó mapalini ni'yúraga ra'icha mapujiti auché jaré wabé sayera nijé nawésawala.
A'lí nijeni 'yemi mi ne bichíwaga ruyé mapurigá aboni ne wabé kanílaga 'yali mapuyena aboni galá omérali ayá, ayénachó aboni arigá waminabi ne wabé simírami 'yali, mapalí aboni arigá ketasi 'me níwali.
Mapurigá echo'ná Riosi Ra'íchala oselíwalachi je'ná jerigá osirúami ju:Echi galabé oláami rijói wikabé namuti 'ya echi auché jaré wabé tisúwati pagótami.Échiko sinibí ne wabé natimáami ju.
A'lí a nijeni ra'ichásagá mapurigá bilé ke binératami niráa, nijeni arigá ne galá machíami ju. Nijeni sinibí 'yemi mi echirigá 'nérali, ne suwaba namuti jiti mapu ikí nijeni olali.
Chopi nijeni ne bichíwali torúami níili echo'ná ripá riwigachi. A'lí nijeni ketasi machí acha nijé sapala así tólatiré, acha nijé aliwala chopi tólatiré omá. Riosi Binói chopi galá machí.
A'nagupi ne wabé galigá naripasi.
Chopi jaré 'yékami rijói arigá nakili mapurigá echi Tito noligá sikirétami níima. A'lí echi jaré aboni ketasi ne bichíwali galá bichíyami ritémtami níili. Aboni chopi wabé 'yékaka niráa mo'wili tamujé bichíyami yuwa mapujiti aboni machináali mapu churigá tamujé risensia níwa mapurigata ma ketasi nijéwaga olabo mapurigá echi auché jaré Juríosi pagótami sinibí olá, mapujiti tamujeta ma galá bichíili echi Walubela Jesucristo niráa. A'lí aboni chopi we nakili mapurigata auchecho siné nulérami níibo echi wikabé namuti nijéwaga olánala.
Chopi Jesucristo tamujé tamí ku'wírali mapurigata ma ketasi chati sitíi oláami anérami níibo mapujítita ketasi sébali galá nijéwaga olali mapurigá Moisesi osogá nulali. Mapujiti Jesucristo Binói wabé chati sitíi oláami anérami níili mapalí Binói michóntami níili echo'ná kúrsichi, ne si'néami tamujé chati sitíi olalila jiti, mapurigá je'ná jerigá osirúami ju echo'ná Riosi Ra'íchala oselíwalachi: Ne wabé chati sitíi oláami anérami ju mapuyíripi rijói, echo'ná biléana kúrsichi michóntami níisa.
Echalini wabé risúu níili mapujítini echirigá nayúami níili. Chopi 'yémitamo ketasi tamí kichili mapujítini echirigá nayúami níili. Si'winárigá 'yémitamo sinibí tamí galá nareli mapurigá nijeni bilé Riosi kapitánawala niráa níisa. ¡Ayena 'yémitamo ne galabé niráa tamí nareli mapurigá nijeni níisa Jesucristo Binói, kéremá!
Keni ritémawa, Riosi ma 'yemi mi bayeli mapurigátamo ma ketasi waminabi nulérami níibo echi wikabé namuti olayá mapurigá echi Moisesi osogá nulali. Chopi jipi mapalítamo ma ketasi waminabi echirigá nulérami ju, ketasi chuwé olasi mapurigá 'yemi aboni chopi nakí olánala. Chopi si'winárigá sinibí ne galá nagúurasi a'nagupi, mapujítitamo ne wabé galé a'nagupi.
¡Jipi waminana jonsa, nijé Pablo ketasi nakí mapurigá echi jaré pagótami tamí waminabi kumema! Nijeni wikanáami niráa bawéami juni, mapo'nani wisabé wabé wipisótami níili mapujítini bichíyami níili Jesucristo niráa, echirigá nijeni ma bawirárami niráa ju mapurigá Jesucristo níwala niráa.
A'lí Riosi ayénachó tamujé tamí ku owíntali Jesucristo yuwa, ayénachó tamujé tamí muchuwábali echo'ná ripá riwigachi, Jesucristo yuwa.
Jesucristo ne wabé simírami galéami juA'lí je'ná jiti nijeni sinibí chokóbaga wiliba bacháami echi Walubela Jesucristo Onolá yuwa, mapurigani tániga ra'icháma Binói yuwa.
Galá níima mapu 'yémitamo auché si'nú galabéala niráa niwárami níibo echo'ná 'yemi sulálachi, ayénachó mapurigátamo si'nú ne wabé galabéala niráa 'natabo.
A'nagupi ne galá nijiyasiA'nagupi ne galá nijiyasi si'néami 'yemi bichíyami, achigórigá mapurigátamo galá o'wiké Riosi.
Sinibí echirigá olasi, sinibí niráa ra'íchaga Riosi yuwa, mapurigá echi Wabé Galabé Riosi Iwigala 'yemi mi binera. Sinibí mapurigá galá 'nagá muchúami niráa níisi. Ke siné ariwesi echirigá Riosi yuwa ra'icha, chopi sinibí tansi Riosi mapurigá si'néami echi jaré Riosi níwala pagótami galá ku'wíratami níima.
Chopi si'winárigá waminabi 'wérali ju mapurigá nijeni waminabi bitélasama jena'í wichimóbachi, mapurigani 'yemi mi waminabi binérama Riosi Ra'íchala.
chopi nijeni ayénachó mayé mapu echi Walubela Jesucristo tamí ku'wírama mapurigá ke 'me ayó nijé binói ayénachó omérama echo'ná simiyá 'yemi mi 'némiya.
Ayénachó nijeni mi táni, mujé mápumi galá bichíiga nóchami ju tamí yuwa, mápumi galá ku'wírama je'ná okuá muguí mapu galá bichíyami ju Jesucristo, mapurigá ritémtami niráa. Abóniko ma wabé tamí ku'wírali mapalini iyénali echi Galabé Riosi Ra'íchala nawésiya, achigórigá mapurigá echi Klemente riwéami rijói ayénachó tamí ku'wírali, ayénachó mapurigá echi auché jaré ritémtami tamí wabé ku'wírali. Ne si'néami aboni riwalá ma osirúami ju echo'ná Riosi oselíwalachi mapurigá aboni ne sinibí niráa pirélama.
A'lí bicheta tani máputamo sinibí galabé ologá 'yénabo mapurigá galá níima oluwawa mapujiti 'yémitamo echi Walubela Jesucristo níwala ju. Ayénachóta tani máputamo sinibí ne suwaba galá olabo mapurigá Riosi nakí máputamo olabo, ayénachó máputamo sinibí ne sébali olabo echi ne wabé galabé oluwáwami. Ayénachóta táni máputamo sinibí rawé binebo waminabi galabé machiyá Riosi.
Echi jaré Juríosi pagótami sinibí noligá sikirela echi jaré aboni kúchuwala echo'ná aboni sapálachi niráa, mapurigá aboni isena niráa níima echi auché jaré pagótami yuwa. Chopi 'yemi galá bichíyami arigá wabé galabératami níili echo'ná pachana 'yemi sulálachi niráa mapalítamo napabúrami níili Jesucristo yuwa, mapurigátamo isena níibo echi auché jaré ke bichíyami pagótami yuwa. A'lí bichétamo chopi echirigá galabératami níili echo'ná pachana 'yemi sulálachi mapalítamo ku wikawárami níili ne suwaba máputamo chati sitíi olali, ne suwaba mapu ikí 'yémitamo chati sitíi olánali 'yemi sapálachi niráa. A'lí echi Walubela Jesucristo 'yemi mi echirigá galabératali mapalítamo galá bichíili Binói niráa.
Pablo ruyé echi jaré napawika bichíyami mapu churigá galá níima mapurigá aboni galabé ologá pirélama'Yemi muguí kunéami sinibí galá nijéwasi 'yemi aboni kunala, mapurigá galá níima máputamo olabo, mapujítitamo ma galá bichíyami ju echi Walubela Jesucristo niráa.
Chabénala mapalita bachá niráa 'yemi mi nawésali echi Galabé Riosi Ra'íchala, echalí tamujeta ketasi wepi wikabé ra'íchali tamujé aboni chopi ra'íchala. Chopi tamujeta ne wabé galá jiwériga niráa nawésali mapurigá echi Wabé Galabé Riosi Iwigala tamujé tamí 'yali nawésanala. A'lí echirigata ne galá bichíiga nawésali mapujítita galá bichíi mapu je'ná Galabé Riosi Ra'íchala ne bichíwali ju. 'Yemi aboni ne galá machí mapu churigá tamujeta galabé ologá nóchali echo'ná 'yémichi mapurigá 'yémitamo galá ku'wíratami níibo.
Echijiti mapalí nijeni echirigá ne wabé machináali mapu churigá 'yémitamo muchúwi, echalini echo'ná 'yémichi júuli echi Timoteo mapurigani galá machimea áchatamo abijí galá bichíili, mapujiti nijeni wabé majali mapu echi riablo, siné káachi 'yemi mi chati olírama. A'lí a echirigá ikisáagá, tamujé nóchala wepi nochárami níimi, mapurigata nóchaga 'yénali echo'ná 'yémichi, echi wabé Galabé Riosi Ra'íchala nawésiya.
'Yemi ritémtami mátamo ne galá machí je'ná jeyiri namuti. Echijiti 'yémitamo ketasi rokowárali niráa piréami ju, ketasi mapurigá echi auché jaré ke bichíiyami pagótami mapu rokowárali niráa piréami ju, mapujiti aboni ketasi machí churigá ikimea jena'í wichimóbachi. Echijiti 'yémitamo ketasi majáratami níibo mapalí ke sayiná sebama echalí echirigá ikíachi rawé. Chopi echalí ne jubá rawé echi auché jaré ke bichíiyami pagótami ne wabé majáratami níima achigórigá mapurigá echi pagótami majáratami ju bilé chigórami jiti mapu ke sayiná ne machiná nawá.
Pe waminánomí Riosi ne wabé risúu nílatama echi jaré chati sitíi oláami pagótami mapu 'yemi mi echirigá risúu olá jipi rawé, chopi mapalí Riosi echirigá risúu nílatama aboni, echalí Binói arigá ne galabé, tarapé sitíraga olama, mapujiti arigá 'wérali ju mapu aboni kastigo 'yárami níima.
A'lí 'yémitamo ma galá machí mapu churigá galá níima olasa, mapurigátamo achigórigá olabo mapurigá tamujeta sinibí olá, mapujiti tamujé ke sineta ariweli nocha mapalita echo'ná 'yemi yuwa piréali.
Auché jaré ma waminá ku ariweli bichíisiya, mapujiti aboni waminabi chati sitíi olali mapalí aboni arigá galá machili, pachana aboni sulálachi niráa, mapu aboni we chati sitíi ologá 'yénali.
Tamujé bichílawala ne wabé walubela juNijeni mayé mápuni ke 'me ayó echo'ná simea, mi 'némiya. Chopi jipi nijé nimí je'ná jerigá osé,
Echalí echiyiri muguí kunámami chati sitíi oláami niráa níima, mapujiti ma ariwesa olayá mapurigá aboni bichíwaga anili mapu abóniko chopi Jesucristo nóchala ologá pirélama, echalí aboni chopi chokila níima.
Mujé Timoteo galá nulé echi jaré wabé níwami pagótami jena'í wichimóbachi piréami mapu aboni tarapé nóchami níima. Ayénachó nulé mapurigá aboni ketasi mayema mapu aboni wabé ku'wíratami níima chopi mapujiti aboni wikabé namuti níwami ju. Siné káachi echi wikabé namuti aboni níwala ketasi sinibí niráa nirúlama. Si'winárigá we nulé mapu aboni chopi bichíima mapu aboni ku'wíratami níima echi Sinibí Bitéami Riosi jiti, echi mapu tamujé tamí ne wabé simírami 'ya suwaba namuti mapurigata echijiti ne wabé kanílabo.
Sinibí galá 'natá echi Walubela Jesucristo jiti, echi mapu echi walula silíami Rabiri riwéami kúchala kúchuwala niráa níili, echi mapu auchecho ku owínali mapalí ma mukúami níili. Nijeni sinibí je'ná jerigá ruwigá nawésa, mapalini nawésa Riosi Ra'íchala, mapurigá echi jaré pagótami ku wikáwarami níima.
A'lí ne si'néami echi jaré bichíyami pagótami mapu ikí sinibí nakiko chopi galabé ologá pirélanala mapurigá Jesucristo nakí, abóniko arigá kichiga a'najátarami níima.
A'lí jipi mapalí ma sébali tétali, jipi bukulí jonsa, Riosi nulali mapurigá Binói Ra'íchala galá nawésarami níima echi jaré pagótami. Echijiti echi Walubela Riosi mapu tamujé tamí Ku'wíriami ju, tamí we nuleli Binói Ra'íchala nawisánala, mapurigá Riosi Binói chopi nakili nulayá.
Ayénachó galá ruyé mapu aboni ke wesi sitila anema. Ayénachó ruyé mapu aboni sinibí kilí ologá pirélama, ne galá natimáami niráa. Galá níima mapu echi jaré bichíyami sinibí kilí oláami nílama si'néami echi auché jaré pagótami yuwa.
A'lí a mujemi mayésagá mapu nijé binói mapurigá mujé panérawala ju, galá ku naré echi Onésimo, achigórigá mapurigá mujé sinibí we galigá tamí naré.
Echirigá Mujé Riosi nulali mapu echi Rijói ne Walubela níima suwaba namuti yuwa,achigórigá mapurigá bilé rijói ne walula ju, mapalí binói galá omero si'néami echi jaré binói sayera.Alí mapujiti Riosi ma echirigá 'yali mapurigá echi Rijói Walubela níima ne suwaba echi jaré namuti yuwa, alí tarapé biyiri namuti tibili mapu echi Rijói ke omérali. Chopi jipi rawé tamujeta ketasi cho abijí ritiwá mapu echi Rijói echirigá galá omero suwaba echi jaré namuti.
Echo'ná Riosi Ra'íchala oselíwalachiEcho'ná Riosi Ra'íchala oselíwalachi osirúami ju mapurigá Riosi ne bichíwaga anili mapurigá si'néami mapu ikí bichíima Jesucristo niráa, galá mo'wimea isábabiya Riosi yuwa, echo'ná ripá riwigachi. Echirigá jipi rawé mapuyénasí Riosi abijí echirigá tamujé tamí bichíwaga ané, ne galá níima ibili tamujé, aboni niráa tibusa, mapurigá ke wesi tamujé, siné káachi, ke 'me sebámiré echirigá mo'wigá isaba Riosi yuwa, echo'ná ripá riwigachi.
Echijiti waminá bacháami nokuísabota echi Walubela Jesucristo bichíisiya, mapuyénasíta ne sébali galá bichíyami níibota. Ketásita chopi ra'ichábo echi jaré namuti jiti máputa ne chokichí bichíili mapalita chótali Jesucristo yuwa najata. Chópita ayénachó waminabi ne wabé simírami ra'ichábo mapu churigá tamujeta omérabo ne sébali galabé niwárami níliya ata waminabi galá bichíisagá Jesucristo niráa. Mata galá bichíili echi Walubela Riosi niráa. Ketásita auchecho wisabé chotabo bichíiya mapurigata ne chokichí jonsa ma galá bichíili. Chabeta chati sitíi oláami níilita, echijítita chopi suwíami níibo riwéali, chopi mata Riosi yuwa ju.
Echi jaré Lebí kúchala kúchuwala, mapu sacerdote níili, galá 'yali echi jaré Isaeli pagótami echi nulalíwami, Riosi nulalila. Alí aboni ayénachó echi Aroni riwéami rijói kúchala kúchuwala níili, mapu pe kinana bitéali. Alí a echi jaré sacerdote omérasagá ne galabé niráa niwayá echi pagótami mapu arigá galá nijéwaga olali mapurigá aboni echirigá nulérami níili, echalí ma ketasi arigá 'wérali níimili mapu wakinana nawami auché bilé sacerdote mapu ketasi echi Aroni kúchala kúchuwala niráa níima, chopi mapu achigórigá mapurigá echi Melkisereki níisa.
Alí mapalí Riosi aní mapu Binói bukulíwami, auchecho siné katiwama echi jaré pagótami yuwa, echalí Binói echirigá anigá ruyé mapu ma ocháarami ju echi katiwálawami mapurigá Binói bachánala katéwali echi jaré Isaeli pagótami yuwa. Alí suwaba echi jaré namuti mapu ikí ma ocháarami ju, ayénachó suwaba mapu ikí ma ketasi iré, ne suwaba echiyiri ke 'me ayó waminá nakuma.
Mapujiti a echi nulalíwami omérasagá wachínaga oláami niráa niwayá echi pagótami, alí aboni ma ketasi waminabi echirigá ko'yagá 'yami Riosi echi jaré namuti. Chopi echi jaré pagótami mapu echirigá ko'yagá 'ya Riosi echi jaré namuti ma sinepi bi'wíami níisagá, alí aboni ma ketasi waminabi chati sitíi oláami mayemi.
Chopi galá ku 'natasi 'yemi mapurigá chabénala rawé 'yémitamo ne wabé risúu olárami níili, mapalítamo ne chokichí machíratami níili echi Galabé Riosi Ra'íchala, ayénachó mapurigátamo galá bichíiga anáchali mapalítamo echirigá risúu olárami níili.
Alí echi Moisesi 'wénala ayénachó galá bichíili Riosi, echijiti mapalí echi Moisesi ranálati, echalí binói 'wénala wabé chiná niráa nasoli echo'ná pachá aboni pirélachi, bikiyá michá iyénasí, mapujiti binói 'wénala ne wabé ba'yórali echi táa towí. Ayénachó aboni ketasi majali mapujiti echi walula silíami arigá ma nulali ko'winala echi kúuchi kúruwi.
Alí we ási bilé galabé wachíami buwé, mapurigátamo echo'ná 'yénabo. Echalí a bilé 'yemi ralala ke akánami níisagá, échiko ketasi waminabi bi'lima, chopi galá ku sa'wimea.
Mapujiti jena'í wichimóbachi tamujeta ketasi níwa biléana walúlachi mapo'nata sinibí niráa pirélabo, chópita abo echi wabé galabé walúlachi mapo'nata sinibí niráa pirélabo waminánomí.
Echi bichíilawami mapu ne bichíwali juEchijiti 'yemi keni ritémawa, wabé galérami, galá níima mapu ne si'néami 'yemi, ibili niráa, sinibí we yáati ne galabela kipusa mapalí auché jaré 'yemi mi ra'ícha, acha galá ju; chopi ketasi galá níima máputamo chuwé, we yáati ku nijéwaga na'áwasa.
Mami galá machí mapurigá echi Abrami galá machírali echi auché jaré pagótami mapu binói bichíyami níili Riosi, mapalí binói echirigá olali. Ayénachómi galá machí mapurigá echi Abrami ne sébali galá bichíyami níili mapujiti binói echirigá olali.
Galá bichíiga mulubéanasi Riosi yuwa, a'lí Riosi ayénachó mulubéanama 'yemi yuwa. Wikáwali tánasi Riosi, 'yemi chati sitíi oláami pagótami; echalí 'yemi sikálachi ku bi'wíami niráa níima. Wikáwali tánasi Riosi, 'yemi máputamo nakí galénala Riosi, chópitamo ayénachó sinepi niráa nakí achigórigá olánala mapurigá echi auché jaré jena'í wichimóbachi piréami pagótami we chati sitíi olá. Echirigá wikáwali tánasi Riosi, a'lí 'yemi sulálachi ne galá ku bi'wíami niráa níima.
Echi Pegro osé echi jaré bichíyami mapu wikaná chijanárami níiliNijé Pegro, Jesucristo jiti julárami juni nawisánala. Nijeni 'yemi mi je'ná jerigá osé, 'yemi máputamo chijaga piré echo'ná wikanáami si'wina kawírali, echo'ná Póntochi anilíwachi, echo'ná Galásiachi anilíwachi ayénachó, echo'ná Kaparósiachi anilíwachi ayénachó, echo'ná Ásiachi anilíwachi ayénachó, echo'ná Bitíniachi anilíwachi asíchiko.
Echijiti ayénachó echo'ná Riosi Ra'íchala osilíwalachi je'ná jerigá osirúami ju:Echo'ná Siónachi anilíwachi Riosi níwala walúlachi Nijeni julama Nijé Ranala mapurigá Binói echi Galabé Rité níima, echi mapu bachá niráa tigótami ju echo'ná sitochi Riosi kalílachi.Echi Rité ne wabé natéami ju.Alí si'néami mapu ikí galá bichíiko Binói niráa ketasi riwélatarami níima.
Galá níima echi jaré aboni waminá ariwesa suwaba chati sitíi oluwáwami, mapurigá aboni chopi wabé galabé olama,ayénachó galá níima aboni chopi sinibí galabé kilí ologá pirélasa.
Alí a Riosi echirigá nakisáagá máputamo ne bichíwali risúu olárami níisagá mapujítitamo galá bichíi Binói niráa, galá níima mapu 'yémitamo waminabi olabo echi galabé oluwáwami. Ayénachó galá níima máputamo waminabi galá bichíibo Riosi, echi mapu 'yemi mi niwáli; mapurigá Binói tibútama 'yemi aliwala, mapujiti Riosi sinibí ne wabé bichíwaga oláami ju.
Echi jaré mapu riwali mapalí Jesucristo ne wabé walubératami níiliTamujeta ma 'yemi mi binéraga nawésali mapurigá echi tamujé Walubélawala Jesucristo ne wabé walubératami níili, ayénachó mapurigá Binói wabé omériga ku nawama jena'í wichimóbachi. Alí echirigá mapurigata 'yemi mi nawésali ne bichíwali níili, alí tamujeta ketasi nakili 'yemi mi 'yékanala, mapujiti tamujé ne aboni niráa, ne bichíwali galá riwali mapalí echi tamujé Walubélawala wabé ratábataga walubératami níili.
Ne bachá niráa galá machisí mapu echalí ne jubá rawé jaré wikabé pagótami wabé sitila anema echi Galabé Riosi Ra'íchala, ayénachó aboni wabé chati chuwé ologá pirélama mapurigá aboni chopi nakimea olánala.
Chopi echi jaré mapuyíripi galá nijéwaga olako mapurigá Riosi nulá, abóniko ne sébali galá galé Riosi. Alí bicheta echijiti galá machí máputa napawíkami ju Riosi yuwa.
Echirigá biché ne si'néami echi jaré mapu ikí Jesucristo yuwa napawíkami ju, abóniko ketasi waminabi chati sitíi ologá piré; chopi si'néami echi auché jaré mapuyíripi chati sitíi ologá pireko, abóniko ke siné riwali, nirapé siné machili echi Walubela Jesucristo.
Ke wesi nirapé siné riwali Riosi; chopi ata a'nagupi galésagá, echalí Riosi pachana tamujé tamí yuwa bité, ayénachóta ne sébali galé Riosi.
'Yemi keni kúchuwa, a aboni niráa ne galá tibútasi mapurigátamo ketasi bichíibo echi jaré amachíkalawami namuti mapu ketasi ne bichíwali Riosi ju. ¡Echirigá níima!
Echi jaré 'yékaka binériami<TS3>(2 Pedro 2.1-17)'Yemi keni ritémawa wabé galérami, nijeni ne wabé nakili 'yemi mi osénala bilé oselí, mapurigani 'yemi mi waminabi binérama mapu churigá Riosi ma 'yemi mi ku wikáwali, achigórigá mapurigá Binói tamí ku wikáwali. Chopi jipi arigá 'wérali ju mapurigani 'yemi mi osema ruwigá máputamo galá tibupo mapurigá je'ná ne bichíwali bichíilawami ketasi waminá 'yékaka nakulíwarami níima, mapujiti chabé ki'yá jonsa echi jaré Riosi níwala pagótami sinepi niráa 'yárami níili je'ná ne bichíwali bichíilawami mapurigá aboni sinibí niráa je'ná jerigá bichíima.
Echi Walubela Jesucristo mapu ne suwaba omériami ju, Échiko je'ná jerigá aní: Nijeni ne bachá niráa ju, mapurigá echi binékowami “A” anilíwami ne bachá ju, ayénachóni ne jubá níima, mapurigá echi binékowami “Z” anilíwami ne jubá ju.Echi Walubela Jesucristo arigá bitéami ju jipi rawé, ayénachó Binói bitéali ki'yá chokichí, ayénachó ke 'me ayó Binói auchecho siné ku nolínama jena'í wichimóbachi.
Jesucristo nuleli echi Juani je'ná jerigá osénala echo'ná Tiatírachi piréami napawika bichíyami ritémtamiAyénachó echi Walubela Jesucristo tamí jeaneli: Je'ná jerigá osé echi walula Riosi kapitánawala mapu galá tibuta echo'ná Tiatírachi anilíwachi piréami napawika bichíyami ritémtami, mapurigá échiko je'ná jerigá ruyema ne si'néami aboni: Nijé ju echi Walubela Riosi Ranala mápuni wabé ratábami niráa busé mapurigá rajáami niráa, Nijeni ayénachó ne wabé ratábami ralé mapurigá bilé namuti mapuyiri jiero lánami, mapurigá echi pagótami ne wabé ratabáchaka, waminá basúnaga, ne wabé simírami ratábami niwá. Nijeni 'yemi mi jeané:
Nijeni yóniga galá ruyé ne si'néami echi jaré mapu ikí Nijeni wabé galé, mapurigá aboni ketasi chati olama. Echijiti galá níima máputamo galá bichíiga ku ro'wibo tamí yuwa, mapurigátamo chopi olabo mapurigá Nijé nakí.
Echalí nijeni 'néniga riwali bilé kawé rosákami. A'lí echi mapu aseli echi kawé, asali bilé atá. A'lí échiko 'yárami níili bilé oro niwárami mapuyiri koyela, mapurigá bilé walubela niráa. A'lí échiko echi kawé asigá atíami, mapurigá walubela niráa simili, mapurigá waminá nikoma, ayénachó mapurigá ni'yúrama auché jaré pagótami sayéraga.
Echijiti aboni bacháami ja echo'ná echi walubela asíbalachi mapo'ná Riosi atí. A'lí aboni echo'ná pachá Riosi ri'obáwalachi jaga waminabi walubéraga ané Riosi, sinibí rawé, sinibí rokogó ayénachó. A'lí Riosi mapu echo'ná echi walubela asíbalachi atí, Échiko sinibí galá tibútama aboni, mapujiti Binói ne sinibí aboni yuwa asimea.
Echirigá ma ku botonálati echi naó riablo kapitánawala mapu ma a'láraga muchuwárami níili mapurigá aboni waminá ko'wimea ne noguí nasipa echi jaré pagótami jena'í wichimóbachi piréami, mapalí ma seba tétali mapalí Riosi nakí mapu echirigá olárami níima.
Echalí we yáati ne wabé nokuali kawí. A'lí echo'ná walúlachi bilepi kalí najuli ibílana mapo'ná makói nirúali. Echirigá ne wabé wikabé kalí najuli, ayénachó wikabé, mapuyénasí kichao mili pagótami echijiti waminá mitáchaga suwili. Echalí echi auché jaré pagótami ne wabé majajáratami níili, echijiti aboni walubéraga aneli Riosi, ripá riwigachi atíami.
Echalí echi wabé aparúami namuti 'yárami níili mapurigá wabé nikówaga waminá omérama echi jaré Riosi níwala pagótami, si'néami mapu ikí abijí tibili jena'í wichimóbachi, ayénachó 'yárami níili mapurigá walubela silíami níima ne suníami jena'í wichimóbachi, mapurigá ne si'néami pagótami silínawala níima ne suníami jena'í wichimóbachi piréami, ayénachó mapurigá ibili echi jaré wikabé isena ra'íchami pagótami silínawala níima ne buchuwímana jena'í wichimóbachi piréami.
Echalí echi walula Riosi kapitánawala napabuli si'néami jena'í tibíami pagótami achigórigá mapurigá echi uva níwami ripúnaga napabú echi uva rakala. Echalí echi pagótami napabúrami níili mapurigá Riosi justicia olama aboni yuwa. A'lí Riosi walú kastigo 'yali echi pagótami, achigórigá mapurigá echi jaré uva níwami wabé kamina echi wikabé uva rakala mapurigá galá machínama echi ba'wila chopi.
A'lí ripá nolírali jonsa ne o'weli rujuili rijé jena'í wichimóbachi piréami pagótamichi moba. Echalí ibili rijé ne wabé bitéami níili, mapuyena nawosa makói kilo. A'lí jena'í wichimóbachi tibíami pagótami ne wabé sitila aneli Riosi, mapujiti aboni ne wabé simírami risúu olárami níili echi wabé o'weli rijé jiti.
Mapujiti echo'ná Babilóniachi piréami wabé raláami níili echi oro, echi plata ayénachó, echi wabé natéami rité ayénachó, echi perla anilíwami ayénachó. Echo'ná piréami wabé raláami níili echi napoli wabé galabéala, echi chiní saláami ayénachó, chiní chomítuwami ayénachó, chiní sitákami asíchiko. Echo'ná piréami ayénachó wabé raláami níili su'weti júkami tabla ayénachó, auché jaré karúmati marfil anilíwami ayénachó, auché jaré tabla wabé natéami ayénachó, echi jiero lánami ayénachó, echi jiero ayénachó, echi rité rikóchali wabé ba'yóami ayénachó.
'Yémitamo ma kopoa wikabé o'wéala silíami sapala, ayénachótamo kopoa wikabé o'wéala sontarsi sapala, wikabé jobátami rijói sapala ayénachó, echi wikabé kawé sapala ayénachó, echi kawé aséami sapala ayénachó. Mátamo kopoa si'néami pagótami sapala mapuyíripi tibí jena'í wichimóbachi. 'Yémitamo ma kopoa echi nuláami rijói sapala, ayénachótamo kopoa echi jaré pióntami sapala. Mátamo kopoa echi jaré kuchípala sapala, ayénachótamo kopoa echi jaré o'wéala sapala.
A'lí echo'ná walúlachi ne noligá ne wabé ru'náami niráa tigótami níili ne wabé ripabé, ayénachó echo'ná tigótachi nirúali makói miná okuá yéwachi, mapo'ná makói miná okuá o'wéala Riosi kapitánawala tibuka jali. A'lí echo'ná makói miná okuá yéwachi ibílipi niráa osirúami níili bilé riwá mapurigá anilíwami níili ibílana echi jaré makói miná okuá rojuáami, echi jaré Isaeli pagótami.
Chopi echo'ná machímana tibima si'néami echi jaré mapu ikí ke bichíyami juko, si'néami echi jaré sukurúami ayénachó, si'néami echi jaré mapu ikí chuwé bilétari yuwa kochiko ayénachó, si'néami echi jaré mapu ikí nakówaka ko'yáami juko ayénachó, si'néami echi jaré mapu ikí chokoba jaga o'wikeko echi jaré amachíkawami namuti ayénachó, si'néami echi jaré 'yékiami pagótami ayénachó, si'néami mapu ikí wabé nakiko 'yékanala echi auché jaré.
