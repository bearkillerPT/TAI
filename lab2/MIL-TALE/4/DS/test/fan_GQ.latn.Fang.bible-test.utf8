Ábá mébárán Yesukristo; é mwán David, é mwán Abraam.
Édɔ ná, Yesus a ngá byála á Belén, dzeá ye ábeŋŋ sí ye á Judea, mélú Erodes á mbé kéza; véa, éñe befas atéteñ bé ngá sian á Yerusalen, béé sɔ́ é vóm nlódzóp wá kwíñ,
Ve, niané Erodes a ngá wú; véa éñe ángel Ntí a ngá yéne José biyéyemm Égipto,
Éde véa Mfúfúp Nsísim a ngá ke ya Yesus éyáŋŋ été ná déble á bóble ñí.
é Galilea meyɔŋ mefé.
“Mína míní ne nkuú ye é sí ñí; ve ngé nkuú ó dzímle dak, dzé dá ye wɔ́ bera vé dak? Ó sés fe ya eban, fáve ná bá wea wɔ́ ó féñ, bot bá bé ŋga tsibi wɔ́ ya mebɔ.
É mot aa dzaa wa, vá ñí; ngé mot aa kómo wa koo dzóm, o táa ñí ñím.”
Ve ngé mína bɔ kaa ádzwii bot, Ésúá wenan ñí ăá ye ki mína dzwii bívuzá byenan.”
Ngé ki ná a dzaa ñí kwaás, ye ñí aa ye ñí kee ñó?
eé dzó ná, “Á Ntí, mbɔ biséññ wɔm a bóo á ndá, mbóbók, aa bíra fe dzuk.”
“Á Ntí, korogé bía, bí ŋga dzáŋ yaá!”
Éde, éyɔŋ befariseo bé ngá yén dɔ, ané bé ngá síli béyága beñ ná, “Amú dzé Nyágale wenan aa dzí bábe beñɔŋ mfóŋsí ya bebɔ misémm?”
Éde mís mé ngá yɔ́ŋbe bɔ́. Ané Yesus a ngá bíra bɔ́ báma ná,
Ma dzó mína bébélá ná, ébe mos ye á nkíkgán misaŋ, ákira sí ye á Sodoma ya Gomora dá ye bɔ mvéáñ ádaŋ édí kísoan te.”
Ve Juan, a tɔɔ́ á mbok, niané a ngá wók míbɔann Kristo, éde a ngá lóm béyága beñ,
Tám te Yesus eé kɔ́bɔ, éde a ngá dzó ná,
ndzindziŋŋ wɔm, éñe nlém wɔm wá sán ya ñí.
“Mbéa myee bot ya bebɔ medzíán bá dzaa ndem! Éde, băá ye bɔ́ lére ndem enziŋ fé; fáve é ndem Jonás nkúlu medzó.
Akála te édɔ, ma kɔ́bɔ ya bɔ́ ya menganán; amú ná atwaa bá dága, băá yén; atwaa bá béá, băá wók, ngé ki áyem.
Éde, a ngá bera bɔ́ kan nganán fe ná,
“Éñí aá ñɔŋ é kén ñí ya menguu má vóm mbé?
Niané a ngá mánan nkuna bot ná ó tɔbɔ ósí bílwá été; ané a ngá ñɔŋ mifémm mí tán ya kwaás é beáñ bíte, a bére mís á dzóp été, á ŋga vé abwará ya byɔ, éde a ngá kap mifémm, á ŋga kee myɔ beyága, ná beyága bá bé kee nkuna bot.
“Amú dzé mína mína tsam memvéná mé Nzamá akála ómvúgá wenan?
“Yáágán ya ñí, amú aa nzu aa yón bía á mvús.”
Ve, ñí a ngá yalan ya bɔ́ ná,
Atéé ye tám te édɔ, Yesus a ngá tára ná aa lére béyága beñ ná aa yian ke á Yerusalen, ya fe a yén abwiññ midzuúk é mó mikúkúmá, ya betébosú befára, ya fe beyágale métsiŋŋ, ná bá ye ñí ywíñ, ve aa ye wómo alú léa.
Niané bé ngá sian é vóm nkuna bot ó mbé, éde mot enziŋ a ngá nzu koan ya ñí, ané a ngá kútbe ó sí ébe ású deñ, eé dzó ná,
“Ma dzó mína bébélá ná, ngé mína kaa átsén míní bɔ ané abɔ́bɔ́ŋŋ, mínăá ye ñíi édzwée ngɔ́mán ye á dzóp, amvála enziŋ.
Ve, weé ndzí dɔ kómo, fáve ná, ó ngá ke, ó dum éwí te á mbok ná akekwíñ wá mana yáán é mvólá ó mbé ó belé ñí.
“Á Nyágale nzá mbamba dzam ma yian bɔ, á mfá ye ná me belé éniŋ é ne mbéámbéá?”
Ve, niané a ngá bera ke ané méwola mé tán ye ngɔgáse, éde a ngá koan ya bot befé bé téle, ané a ngá síli bɔ́ ná, ‘Amú dzé míní tɔɔ́ ó vá ngúrá ntéññ mos bivovoba?’
Éde éñí ñí aa kómo bɔ ntébosú énzénzaŋ denan, aa ye bɔ óloá wenan;
Ané nkuna bot ó ngá yalan ná, “Yesus nkúlu medzó ye á Nasaret Galilea éñe ñí.”
Ve, ngé bí dzó ki ná; éwí bot’, bía kɔ nkuna bot wɔŋŋ, amú ná bot bése bá ñɔŋ ná Juan a ne nkúlu medzó.”
“Akála te édɔ ma dzó mína ya dɔ ná bá ye mína vea édzwée ngɔ́mán Nzamá, bé kee dɔ áyɔŋ dá wúm ébumá deñ.
“Éwí Sesar.”
Ané a ngá dzó bɔ́ ná,
Éde, é mot aa kan sɔŋ eé túp templo, aa kan sɔŋ mfá templo ya fe é mot a tɔɔ́ été;
Amú ná ayɔŋ dá ye tébe ayɔŋ avɔ́ɔ́ á ngamm áyát, édzwée ngɔ́mán dá é tébe édzwée ngɔ́mán evɔ́ɔ́ á ngamm áyát; nzeñ da ye bɔ, mifógán mí sí myá ye bɔban ébe mevóm ya mevóm.
“Biñŋán ayágalé é nganán elé Igera: Éyɔŋ mítem myeñ mí ntɔɔ́ numm, mí ŋga kúlu mifefeñ mékyéññ, mína yem ná esep é ntɔɔ́ bebeñ.
Éde, ntéññ bé ngá ke kus, éñe é fám da lúk e ngá sian, ané ébá bé mbé nkomann bé ngá ñíi ó fét alúkgán bábe bɔ́, éde bé ngá dzip mbéñ.
Tám fé ki bí ngá yén wa nkúkwann, ngé ki á mbok, bí sɔ́ wa fép?’
É mos ósúá ye é fét mífémm mí ne kaa levadura, beyága bé ngá ke kóán bábe Yesus, éde bé ngá síli ñí ná,
“Ngé bot bése bá bá dzímle mbwínánn ákála dwe, ma măá ye dzímle mbwínánn amvála enziŋ.”
Ané mot mbɔ́ɔ́ ye é bot bábe Yesus bé mbé, eé sám wéá, éde a ngá vea nzwaokeŋ weñ, ané a ngá baa oloá ntébosú befára, a kík ñí alɔ́.
“Aa yian wú!”
Ya akála te bá lwée afúp te anzukwíñ émuú ná, Afóo sí Mekií.
Ané Pilato a ngá síli ná,
Éde, dzíbi é ngá ku sí ngúrá atéé ye amyeré akekwíñ méwola mé léa ye ngɔgáse.
A ngá yéne amvála ané vevés, étóp deñ dá mfúm amvála ané nieve.
Juan Ndubot a ngá kúlu éyáŋŋ été, eé kat fwéñ ye á nduubán ye á ndzobán mfá ndzámann mísémm.
Ákoan ná, Simón nkiá a bóo énɔŋŋ ná aa wók avép; ané bé ngá dzíga dɔ kat Yesus.
“Amú dzé mína tém amvála te mílém myenan été?
“Bé ngá téñ é mos Sátará akála mot, ve se mot akála Sátará.
Éde beyágale métsiŋŋ ébá bé ngá sɔ́ á Yerusalen, bé ngá dzó ná, “A belé Beelzebú, ndzwée mimbéa misísim, ya fe ná aa tsílán ya mimbéa misísim ya é nguu deñ.”
“Bé vé yaá mína ná míní yem é dzam dá nzaman kén mot ye édzwée ngɔ́mán Nzamá; ve ébá bé ne átán, bé vé yaá bɔ́ ásesé ya menganán,
É ne ané nsɔ́ mostasa, éwɔ ó ne ná éyɔŋ bá beñ wɔ ósí, éwɔ wá daŋ ya avítsaŋ álot mísɔ́ míse mí ne á sí.
Éde a ngá bíra dzaa Yesus engóngɔ́ɔ́ ná a táa bɔ́ lóm átán ébe ábeŋŋ sí te.
Éde Yesus a ngá dzó ñí ná,
Ané Yesus a ngá dzó fe bɔ́ ná,
Ané a ngá dzó bɔ́ ná,
“Yémŋán nguu! A ne ma! Míní táa kɔ wɔŋŋ!”
Éde a ngá síli bɔ́ ná,
Ané béyága beñ bé ngá yalan ya ñí ná,
Niané bé ngá sian á Betsaida, éde bot benziŋ bé ngá sɔ́ ya ñí ya ndzíndzímm, ané bé ngá dzaa ñí engóngɔ́ɔ́ ná a nama wɔ́.
Éde Elías bá Moisés bé ngá yéne ébe bɔ́, bé ŋga kɔ́bɔ bábe Yesus.
“Ye ná me ne bɔ dzam? Mfá é mot a bwíni, mam mése mé ne bɔban.”
Ngé é wéá we wá bɔ wa ná o bɔ nsémm, kíkge wɔ́; é ne mvéáñ ná o ñíi éniŋ o belé wéá mbɔ́ɔ́ ye ná o belé mó mé beáñ o kéñ ébéññ ndúán été, é ndúán e ne kaa ádzím,
“Á mbamba Nyágale, nzá dzam ma ye bɔ á mfá ye ná me ñɔŋ tsígá éniŋ é ne mbéámbéá?”
Éde a ngá síli bɔ́ ná,
Éde ndzíndzímm ó ngá yalan ya ñí ná,
Éde Yesus bábe béyága beñ bé ngá kólo á kísoan été, é tám ŋgɔgɔ́ é ngá bɔ.
“Nzá dzam myenn áfúp aa ye bɔ? Aa ye sɔ́, a ywíñ bebeñ mefúp béte a kee bot befé afúp.”
Mot mbɔ́ɔ́ ye á beyágale métsiŋŋ, a ngá yit bebeñ, éñí a ngá wók ané bá kéá dɔ. Niané a ngá yén ná Yesus á yem yalan, éde a ngá síli ñí ná,
Éyɔŋ Yesus a ngá kólo á templo, nyága mbɔ́ɔ́ ye béyága beñ, a ngá dzó ñí ná,
“Biñŋán ayágalé é nganán elé igera: Éyɔŋ ntem weñ ó ntɔɔ́ numm, ó ŋga kúlu mfefeñ mekyéññ, mína yem ná esep é ntɔɔ́ bebeñ.
éde é vóm mot te aa ñíi, dzógán myenn ndá ná, ‘Nyágale aa síli ná, “É vóm me ne nzu dzí Paskua bíabe béyága bam ó ne vé ó vá?” ’
“Tɔbɔgán ósí ó vá akekwíñ ané ma mana yaglan.”
Éde betébosú befára ya ekóánn ése bé ngá dzéŋ ngañiá á mfá ye ná bé ywíñ Yesus, ve bá kaa ákoan ya ñí.
Ededea ekúná kíkírí, betébosú befára bé ngá koman ekóánn etéññ te ébyen bábe mikúkúmá ya beyágale métsiŋŋ, ya fe ekóánn bedzwée ése; éde bé ngá ká Yesus, bé kéñ ya ñí, éde bé ngá kee ñí Pilato.
Niané bé ngá mana ñí kpógo, éde bé ngá swala ñí etóp kéza, bé bwát ñí bítóp byeñ, éde bé ngá vea ñí mfá áke ya ñí á krús.
Éde José, mot ye á Arimatea, bora mot ye ékóánn bedzwée, ñí a ngá yana fe édzwée ngɔ́mán Nzamá, a ngá sɔ́; éde ya aywá, a ngá ñíi é vóm Pilato a mbé, ané a ngá dzaa ñí mbim Yesus.
Á ndzwée Teófilo, ma me fas yaá fe dɔ áse ya nkée átára ye mésumŋa, éde me yén mvéáñ ná me tsili wa bébélá ye mam méte mé tɔɔ́ nkomann,
Mwán te aa ye bɔ ewólo Mot, bá ye fe ñí lwée eyola ná é Mwán éñí a ne oyaáp ó yóp, Ntí Nzamá aa ye fe ñí téle kéza amvála ané émvámvámm deñ David.
A ngá vwála bébɔ biséññ béñ, bot béye Israel,
“Ve, mfá we, á oyomm mwán wɔm,
Niané bekálá mitómá bé ngá yén Yesus, éde bé ngá tára ná bá kat é fwéñ ángel a ngá kat bɔ́ mfá mwán.
Ve, niané bé ngá bɔ́ kaa ñí áyén, ané bé ngá búlán á Yerusalen ná bá ke bá dzéŋ ñí.
Ané Juan a ngá yalan ya bésesé ná: “Ma, bébélá, ma du mína ya mendzímm, ve mot mfé aa nzu; a ne nguu ádaŋ ya ma, aa ye fe mína du ya Mfúfúp Nsísim ya ndúán. Mot te măá yian tsii mikɔɔ́ míye méngop meñ.
Ngé o kútbe ó sí, o kaŋ ma áse te aa ye bɔ áawe.”
Éde, mot enziŋ a mbé á sinagoga été, a belé nsísim mvin, ané nsísim mvin te ó ngá yónán oyaáp ó yóp ná:
Mos enziŋ Yesus a ngá yágale; befariseo ya beyágale métsiŋŋ benziŋ bé mbé ó véa; bé ngá sɔ́ á meá mése méye á Galilea, Judea ya Yerusalen. Éde é nguu Ntí é ngá léreban ébe Yesus á mfá ye ná á séñ mikúkwann.
éde befariseo bábe beyágale métsiŋŋ bé ngá mɔ́mɔ Yesus, ná bá kómo yén ngé aa ye séñ mot te; amú ná bé ngá dzéŋ étɔm bé ne sɔ́mán ya dɔ Yesus.
“Ngwáa mína, éyɔŋ bot bése bá kɔ́bɔ ya mína mvéáñ! Amú ná amvála te édɔ fe bímvámvámm byeba bí ngá bɔ ya minéneá bekúlu medzó.”
Éde Yesus a ngá ke bábe bɔ́. Ve, niané bé ngá kwíñ bebeñ á ndá, ané kaba te a ngá lóm bemvwíññ béñ ná bé ke dzó Yesus ná: “Á Ntí, kaa áfáŋ áwú ndzuúk, măá yian dɔ, ná o ñíi ma á ndá;
Ve, é bwán kén bése bá láŋ ná kén é ne nzósoó.”
“Nganán da yíli ná: Mvɔŋ édɔ e ne efíá Nzamá.
Ané bot bé ngá kólo ná bá ke yén é dzam é ngá bɔban; niané bé ngá nzu kwíñ é vóm Yesus á mbé, éde bé ngá koan ya é mot bembéa misísim bé ngá kwíñ ó ñúu, a tɔɔ́ mébɔ ósí Yesus, a baga bitóp, kén e tɔɔ́ fe ñí mvwaá, ané bé ngá kɔ wɔŋŋ.
É ndá áse mína ye ñíi, tɔbɔgán dɔ akekwíñ ané mína ye kólo ó véa.
Éde, véa, bot bé beáñ bé ngá kɔ́bɔ ya ñí; a mbé Moisés bá Elías,
É tám bé ngá ke á nzenn, éde mot enziŋ a ngá dzó Yesus ná: “Ma ye wa bee é vóm áse wa ye ke.”
Niané a ngá ke bábe béyága beñ vóm enziŋ évwíñ, éde a ngá dzó bɔ́ ná: “Mvɔmm ya é mís má yén é mam mína yén má;
amú ná bía bía dzwii fe ébá bésesé bá bɔ bía abé.
Bot béye á Nínive bá ye tébe á nkíkgán misaŋ bábe bot béye métám má, bá ye kpoo é bot bá, amú ná niané Jonás a ngá kat bɔ́ fwéñ, ané bé ngá dzoban; ve, yénŋán ná éñí a ne nnén álot Jonás a ne ó vá.
Bébélá, atwaa ésií é ne mína míló dá é ne nláŋán; míní táa kɔ wɔŋŋ, míní ne ya eban ádaŋ abwiññ anwann.
Mína bɔgán fe efonann ané é bot bá yana é mása weba, á mfá ye ná éyɔŋ aa ye sɔ́ fét alúkgán, niané aa sian, a lwée fe, bá bé kúu fe ñí etéññ te ébyen.
Éde a ngá vé é nganán ñí: “Mot enziŋ a mbé a belé elé igera á mfínn weñ; ané a ngá ke dzéŋ bibumá été, éñe kaa ákoan ya byɔ.
“Á Yerusalen, á Yerusalen, wa wa ywíñ bekúlu medzó; ébá bá lóm ébe wa wa lúm fe bɔ́ mekwá! Biyɔŋ táŋ á yá me ngá kómo kóán é bwán bwe amvála ané kúp da kóán é bwán béñ méfaáp meñ ásí; ve, weé ndzí dɔ kómo!
“Amú ná, nzá ye ébe mína a ne kómo álóŋ nkum, mot te kaa átára tɔbɔ ósí, a mana vakgan ábímm dá ye dzímle, á mfá ye ná á yén ngé a belé ábímm a ne mana ya dɔ nkum te?
Éde mwán a ngá dzó ñí ná: ‘Á tará, me bɔ yaá nsémm ébe ású Nzamá ya ébe ású dwe; măá yian fe ná bé lwée ma ná é mwán we.’
“É mot áse aa vas ébe ngéá weñ, a lúk miningá mfé, mot te aa bɔ medzíán; é mot ñí aa lúkgan fe ya é miningá a ne mvasann ébe nnóm, mot te ñí aa bɔ fe medzíán.
Éde a ngá bɔ ná, béé ke, ané bé ngá tɔbɔ mvwaá.
ma ye kam ya nkús miningá wi, amú ná ăá lík ná aa bɔ ma sɔ́m, á mfá ye ná a nzá bɔ eé nzu ma ndágle tám áse.’ ”
Ve, béé ndzí wók dzam enziŋ ye été. Dzam te é mbé é swala bɔ́, béé ndzí wók ayílíga ye é mam a ngá kɔ́bɔ ya bɔ́.
Ané ñí a ngá dzó fe ñí ná: ‘Wa wa nzu fe dzwée bekísoan bé tán.’
Ve, bĕé ngá koan ya ámvála bé ne dɔ bɔ, amú ná bot bése bé ngá dziŋ bá wók ñí.
“Léregán ma denario mbɔ́ɔ́. Nzá a ne ya ású dí ya ntsili wi?”
Éde a ngá dzó ná: “Bébélá ma dzó mína ná, engóngɔ́ɔ́ nkús miningá dí, éwɔ o daŋ wea álot bot bése;
“Bébélá ma dzó mína ná, myee bot te wăá ye lot akekwíñ ané dzam te dá bɔban.
Éde bé ngá tára ná bá sílán bébyen ya bébyen ná, nzá ye ébe bɔ́ a nkún dɔ bɔ.
Ané mbɔ́ɔ́ ye ébe ébɔ́ a ngá vé óloá ntébosú á befára avéŋŋ, éde a ngá kík ñí álɔ́ meyóm.
Éde Pilato a ngá dzó betébosú befára ya nkuna bot ná: “Mĕé téa etɔm enziŋ ébe é mot ñí.”
Éde, niané bé ngá kwíñ é vóm bá lwée ná Ékpékpéññ Nló, ané bé ngá dɔ́mle ñí á krús ó véa ya fe bebɔ mebé, mbɔ́ɔ́ mfá méyóm, éñí mbɔ́ɔ́ ñí mfá méyéá.
A sés ó vá; á wómo yaá. Símaŋán ámvála a ngá kɔ́bɔ ya mína, ákoan a ngén á Galilea,
Ané bésesé béte bé ngá dzó bot bé beáñ béte ná: “É ne été ná Ntí a wómo yaá; a yéne yaá fe ébe Simón.”
eniŋ te é mbé éyéá bot;
ndzálánn ya mvɔmm ya fe bébélá.
É mos ó ngá belan véa, Juan a ngá bera tébe ó véa bábe beyága bé beáñ béye béyága beñ.
á dzó ñí ná, “Mot áse aa tára téle é vino a ne mvéáñ, éyɔŋ bot bé fían yaá, véa éñe bá téle éñe a ne kaa ádaŋ ya mvéáñ; ve wa o nii é vino a ne mvéáñ anzukwíñ áwola dí.”
Ngé me kɔ́bɔ yaá ya mína mam méye é sí ñí, mína kaa ábwíni, éñe mína ye bwíni á yá ngé ma kɔ́bɔ ya mína mam méye á dzóp?
Ya dzam te é ngá sian ya dɔ é kísoan ye á Samaria é mbé eyola ná Sikár, bebeñ áfóo sí Jakob a ngá vé é mwán weñ José.
Ve ñí a ngá dzó bɔ́ ná, “Me belé bídzí ma dzí, ébí míní ne kaa áyem.”
Éyɔŋ Yesus a yén yaá ñí a bóo ó véa, eé yem fe ná a tɔbɔ yaá ó véa abwiññ tám, éde a ngá dzó ñí ná, “Ye wa kómo tɔbɔ mvwaá?”
Ve ma măá ñɔŋ é ngañiá mwann mot; fáve ná ma kɔ́bɔ mam méte á mfá ye ná míní tɔbɔ nkoránn.
Niané ŋgɔgɔ́ e ngá kwíñ, ané béyága beñ bé ngá sigi ó máŋ.
Míní táa kɔ́bɔ miswa bevɔ́ɔ́ ya ébá bevɔ́ɔ́.
A ngá dzó ya Judas Iskariote, é mwán Simón; amú ná éñí te éñe a mbé mot mbɔ́ɔ́ ye awóm ya bé beáñ ná a nkún ñí nzu kuan.
Ve bía, bía yem é vóm mot ñí aa sɔ́; ve éyɔŋ Kristo aa ye sɔ́, mot ăá ye yem é vóm aa sɔ́.”
Ané beyágale métsiŋŋ ya befariseo bé ngá sɔ́ ya miningá ná bá dzili ñí á medzíán été, éde bé ngá nzu ñí téle á bot été.
Dzam te édɔ Yesus a ngá dzó ya dɔ ná, “Éyɔŋ mína ye bére é Mwán Mot óyóp, véa éñe mína ye yem ná ma me ne, ya fe ná măá bɔ dzam enziŋ ya é nguu dzam mámyen, fáve ná ámvála Tará a vé yaá ma ayágalé, mam méte émɔ ma kɔ́bɔ.
Éde Yesus a ngá yalan ná, “Ngé ma vé mámyen dúmá, é dúmá dam é ne nzeze; Tará éñe a ne éñí aa ye ma vé dúmá; éñí mína dzó ná, ‘a ne é Nzamá wea.’
ve, bĭá yem nzá ámvála aa yén éndagá; bĭá yem ki é mot á kúu ñí mís. Á ntɔɔ́ ñá mot. Síligán ñí; émyen aa ye kɔ́bɔ á mfá weñ.”
Ébá bése bé ngá tára ma sɔ́ ósú, bé ne midzídzíp ya benzeé midzɔ́ŋŋ; ve mitómá myá mií ndzí bɔ́ béá.
Ngé aá lwée ébá éfíá Nzamá é ngá sɔ́ ya ébɔ́ ná, ‘benzamá’, (Ntsili wá kaa ki tɔbɔ ntsamann).
Ve ma yem fe ná, atwaa éndagá, é dzam áse wa dzaa Nzamá, Nzamá aa ye wa dɔ vé.”
Éde Kaifas, mot mbɔ́ɔ́ ye ébe bɔ́, ntébosú befára ye á mbú te, a ngá dzó bɔ́ ná, “Míní ne kaa yem dzam enziŋ,
(Béyága béñ béé ndzí dɔ tára yem, ve fáve éyɔŋ Yesus a ngá tɔbɔ á dúmá été, véa éñe bé ngá síman ná dzam te é ngá tɔbɔ ntsilann á mfá weñ, ya ná édɔ fe bé ngá bɔ ñí ya dɔ mam méte.)
Dzam te édɔ bĕé mbé bwíni ya dɔ; amú Esaía a ngá bera fe dzó ná,
Ye mína yem nzá dzam me bɔ yaá mína?
Ébe édí te bot bésesé bá ye yem ná míní ne béyága bam, ngé míní belé edziŋŋ bevɔ́ɔ́ ya ébá bevɔ́ɔ́.
É mot ăá dziŋ ma, ăá baale bífíá byam; éfíá dá mína wók dí, é sés áandam, ve fáve édí éñí a lóm yaá ma, édí Tará.
Ve bá ye mína bɔ mam méte mése ákála éyola dam, amú ná béé ndzí yem éñí aá lóm ma.
É tám miningá á ŋga byéñ yaá, aa wók mitéñ, amú ná áwola deñ é kwíñ yaá; ve niané mwán a byála yaá, éñe kaa fe síman mítéñ a mvá wók, akála mesán, amú ná a sɔ́ yaá mwann mot éniŋ.
Me vé yaá bɔ́ éfíá dwe, éniŋ dzí dá é víni yaá fe bɔ́, amú ná bé sés ébá béye éniŋ dzí, amvála ané ma me sés ki éñí éniŋ dzí.
Éde Simón Pedro a ngá ke aa bee Yesus bá nyága mbɔ́ɔ́. (Ntébosú befára ñí a ngá yem fe nyága te, ané a ngá ñíi bá Yesus á yát ntébosú befára été.)
Ve, dá é ntɔɔ́ mína fúlú ná ó Paskua, bá vé mína mbok mbɔ́ɔ́ filí. Ye mína kómo ná me vé mína kéza bejudio filí?”
Véa éñe bevɔ́ɔ́ bé ngá dzó ébá bevɔ́ɔ́ ná, “Bí táa dɔ ñap, ve fáve ná bí kyákgán elíŋŋá te bemaa, ná bí yén dá ye bɔ édí nzá.” Édí te é mbé, á mfá ye ná Ntsili ó dzálában ná,
Véa éñe nyága mbɔ́ɔ́, éñí a ngá tára sian á sɔŋ ñí a ngá ñíi fe, éde eé yén a bwíni.
bé mbé vóm mbɔ́ɔ́ ná, Simón Pedro, ya Tomás (éñí bé ngá lwée ná Mbyás), ya Natanael (mot ye á Kaná ye á Galilea), ya ébá Zebedeo, ya beyága Yesus bé beáñ befé.
Éde niané Pedro a ngá yén ñí, véa éñe a ngá dzó Yesus ná, “Á Ntí, éñe ñí á yá?”
‘Mot mfé á ñɔŋŋe ásúk éséññ deñ.’ ”
míyomm mí bot myenan myá myá ye yén biyéyemm.
Amú ná David eé ndzí bét á dzóp, ve, aa dzó ná
Éde bot bése bé ngá yén ñí eé wulu, eé lugu fe Nzamá.
mína bésesé ya ayɔŋ Israel áse yemŋán ná é mot míní téa ñí a tɔbɔ mvwaá ya éyola Yesus ye á Nasaret, éñí míní ngá dɔ́mle á krús, ve, Nzamá ñí a wómo yaá ñí miwúán été.
Baapostol, ya ewólo nguu bé ngá ke bá vé ngañiá ébe nwómán miwúán Ntí Yesus, é mora abwará Nzamá dá é mbé fe ya bɔ́ bésesé.
“Keŋán átébe betételé á templo été, míní kat fe bot fwéñ bifíá bíse bíye mfefeñ éniŋ dzí.”
Édɔ é ne ná, á bɔbédzaŋ, tɔ́pgán bot zaŋgbéá énzénzaŋ denan été, é bot bé belé mbamba ngañiá, bé tɔɔ́ ndzálánn ya Mfúfúp Nsísim ya fe kén, ébɔ́ bía ye kee eséññ te.
Éde bé ngá ke ya biveés á Sikem, bé dzep byɔ é sɔŋ Abraam a ngá kus ya táŋ ngoós ébe é bwán Ammor á Sikem.”
táŋ mibú mewóm mé nii?
Éde, béfám bá kaŋ Nzamá bé ngá dzep Esteban, béé bíra fe yi ákála deñ.
á ŋga búlán a tɔɔ́ ékálík mikalbeñ áyóp, eé láŋ ábá nkúlu medzó Esaía.
Éde a ngá ku ósí, ané a ngá wók kíŋŋ deé dzó ñí ná: “Á Saulo, á Saulo, amú dzé wa dzéŋ ma ásí?”
Éde tám te, ékóánn bebwíni á Judea áse, ya á Galilea áse, ya á Samaria áse, é mbé é tɔɔ́ mvwaá; é ngá vém á nsísim, deé niŋ fe á wɔŋŋ Ntí été, ya ávwála nlém Mfúfúp Nsísim, táŋ bebwíni é ngá kɔgle.
Été, bétsít bé ne ya mebɔ mé nii bé mbé ya ébá bá dulu mebum ósí, ya fe anwann.
ve, ébe meyɔŋ mése, éñí aa kɔ Nzamá wɔŋŋ, a bɔ fe é mam mé ne nzósoó éñe Nzamá aa ñɔŋ.
éñe aa ye wa kɔ́bɔ bífíá wa ye tɔbɔ ya byɔ nkoránn, wa, ya é ndá bot dzwe ése.’
Niané Pedro a ngá ñú táŋ dzam te, éde a ngá ke é ndá María ñiá Juan, éñí a mbé eyola mésóm ná Markos, é vóm abwiññ bot é mbé é kóán deé yaglan.
“Á wa, o ne ndzálánn ya meduk mése, ya abé áse, é mwán déble. Wa síŋ fe nzósoó áse! Ye wăá ye dzɔgɔ ná wa nzaman bétételé menzenn Ntí?
Amú dzam te, aa bera fe dzó á Salmo mfé ná: ‘Wăá ye lík ná ntɔ́pbán mot we ó bweñ.’
Éde abwiññ bot béye á kísoan é ngá kaban, bevɔ́ɔ́ bé mbé é ngamm béjudio; ve, ébá bevɔ́ɔ́ bá ébe baapostol.
Ané Pablo bá Bernabé bé ngá bɔ abwiññ mikɔ́bɔ ya bisó bábe bot béte. Éde bé ngá bán ná Pablo bá Bernabé ya bebwíni benziŋ bé ke ébe baapostol ya betébosú á Yerusalen mfá ákéá dzam te.
Amú ná atéé ye myee bot ókuá, bá kat fwéñ nkɔɔ́ métsiŋŋ Moisés ébe kada kísoan, béé láŋ fe mɔ á besinagoga kada Sátará.
Éde, niané bé ngá sian á Misia, bé ŋga vak ná bá ñíi á Bitinia; ve, Nsísim Yesus weé ndzí bɔ́ dɔ lík.
Éde a ngá dzaa ná bé lére ñí eyéá. Ané a ngá ñíi mbíí eé ku ngom, a kútbe ó sí ébe ású Pablo bá Silas.
Éde abwiññ bot béye été bé ngá bwíni, ya fe bora bé biningá bégriega ya abímm befám.
Ve, bot benziŋ bé ngá fulan ya Pablo bé bwíni. Bevɔ́ɔ́ benziŋ béye été bé mbé ná Dionisio, mot mbɔ́ɔ́ ye Áreópago; ya miningá a tɔɔ́ eyola ná Dámaris, ya fe bot befé bábe bɔ́.
Mot te, bot bá bíra ñí mana yága é nzenn Ntí, a mbé a belé nguu á nlém, ané a ngá kɔ́bɔ ya áyágale bot é mam Yesus nzósoó, afáŋbɔ ná a ngá yem fáve nduann Juan.
Ábwiññ bot dá é ngá bɔ fe mgbóo, é ngá mana sɔ́ ya mébá mé mgbóo meba, bé mana mɔ dzígi, bot béé yén. Ané bé ngá mana vakgan é táŋ moann meba méte, bé koan ná me mbé bifas bí ngoós táŋ binzuk mewóm mé tán.
É mos ósúá ye á sóánn, niané bí ngá mana kóán ná bí kaban mfémm, ané Pablo a ngá kɔ́bɔ ya bɔ́, amú a mbé ná a nkún ke é mos ó ngá belan véa. Éde a ngá kɔ́bɔ ayaáp akekwíñ énzénzaŋ alú.
Éde, ébe mam mése me lére yaá mína ná, amvála te édɔ bá yian bɔ eséññ mfá ávwála biŋgóŋgɔ́ɔ́ bí bot, ya ásímánn fe bífíá Ntí Yesus émyen a ngá dzó ná: ‘Mvɔmm da daŋ ná o vé ye ná o ñɔŋ.’ ”
Nzá dzam dá yian bɔban? Kaa bisó bá bá ye fá wók ná o sɔ́ yaá.
Ané me ngá ku ósí, éde me ngá wók kíŋŋ deé dzó ma ná: ‘Á Saulo, á Saulo, akála dzé wa dzéŋ ma ásí?’
“Ve, ma me ne ñí ábyálá.”
“Mwann mbok Pablo, éñe á lwée ma, á dzaa fe ma ná me nzu ya é ndómán ñí ébe wa, amú ná a belé dzam ye ádzó wa.”
Nia álwée ñí, éde Tértulo a ngá tára ná aa bwaale ñí, eé dzó ná:
Ákoan ná avé Festo á sian ábeŋŋ sí é ntɔɔ́ melú mé léa, éde a ngá kólo á Sesarea ná aa ke á Yerusalen.
Festo ñí ná: “Ookírí wa ye ñí wók.”
Amú dzam te édɔ bejudio bé ngá biñ ma á templo, bé ŋga kómo fe ma ywíñ.
Ve, kaba ñí a ngá daŋ yébe é dzam é mot a mbé ya byéa, ya ndulu byéa bé ngá dzó, álot édí Pablo a ngá dzó.
Á byéa été bía bésesé bí mbé bot mitet mí beáñ ya mewóm zaŋgbéá ya bot bé saman.
Ané bé ngá dzó ñí ná:
á méyaglán mam été tám áse, meé dzaa éndagá á mfá nkómánn Nzamá, ná me belé afóo ye ánzu ébe mína.
Édɔ ná, ngúrá mfá, eé vé éniŋ é ne mbéámbéá ébe éñí áse aa dzéŋ dúmá ya ngaŋŋ ya átɔbɔ kaa áwú ya álaŋan á mbɔann mvéáñ;
Ve, ngé ékúkwát dea dá bɔ ná é nzósoó Nzamá éñe á yéne, bía ye dzó á yá? Ye ná Nzamá éñe a ne ekúkwát éyɔŋ aa lére méyéá meñ? (Ma kɔ́bɔ ané bot bá kɔ́bɔ).
Amú bí ke yaá dzian ná mot aa tɔbɔ nzósoó amú mbwínánn, kaa mibɔann míye átsiŋŋ.
Ve, béé ndzí dɔ tsili dɔ fáve ákála deñ ná bé ngá láŋ ñí dɔ,
Éde míníí yem édí ná, nnomm mot wea wá tɔbɔ nkelann á krús bá Kristo, á mfá ye ná é ñúu ye á nsémm dea eé tɔbɔ ntsamann, á mfá ye ná bí táa bera tɔbɔ aloá ye á nsémm.
Édɔ ná, atsiŋŋ é ne eki, mvéná da e ne fe eki, ya nzósoó ya fe mvéáñ.
Nsísim émyen aa vé ngañiá á nsísim wea ná bí ne é bwán Nzamá.
ébɔ́ bé ne bwann Beisraelita, ébɔ́ bé ne ya etɔɔ́ bwán, ya dúmá, ya bilat, ya ñɔŋŋán metsiŋŋ, ya ñá nkaŋann, ya fe mengaá,
‘é bwán é Nzamá a ne ntétéá.’ ”
Mitsili myá dzó fá ná: “Éñí áse aa bwíni ñí, ăá ye wú osoán.”
Amvála ané é ne ntsilann ná:
Á mfá mbamba fwéñ, bé ne minzínzíŋŋ ákála denan; ve á mfá ntɔ́pbán Nzamá, bé ne mindzindziŋŋ akála beéséá;
Á mindzindziŋŋ, kaa kunŋán mína bébyen, fáve ná váán afóo á mfá méyéá Nzamá, amú é ne ntsilann ná: “Akunŋa é ne éedam; ma ye búlu ntáŋ”, Ntí éñe aa dzó.
Ve wa, amú dzé wa kík mwanñɔŋ nsaŋ? Ngé ki ná, á wa, amú dzé wa byana mwanñɔŋ? Amú ná bía bésesé bía ye ke tébe ébe ású étɔɔ́ nkíkgán misaŋ Nzamá.
“Á meyɔŋ mefé sánŋán, mínabe áyɔŋ deñ”.
ya á mfá ye ná amú nkómánn Nzamá mé sian ya mesán ébe mína, ná me waabe fe bíabe mína.
Pablo, ntélán á mfá ábɔ ápostol Kristo Yesus amú nkómánn Nzamá, bía mwadzaŋ Sóstenes,
Nzamá a tɔ́p yaá édí dá daŋ ya nzeze béé byana fe dɔ éniŋ, édí dá é sés á mfá átsam édí é né,
Maá beñ, Apolos ñí aá swii mendzímm; ve Nzamá éñe aá bɔ ná é vém.
bía dzuk ya biséññ ya é mó mea; éyɔŋ bá tea bía, bía vé abwará; éyɔŋ bá dzéŋ bía ásí, bía bía nzomo dɔ.
Édɔ ná, dá é ntɔɔ́ mína evuzá énzénzaŋ denan ná, míní mbelé nkíkgán misaŋ énzénzaŋ denan été. Amú dzé é sés bam bɔ mvéáñ ná bé dzugu mína? Nde é sés bam bɔ mvéáñ ná bé duk mína?
Á miningá, wa yem fá á yá nde tám enziŋ wa ye koro ñu nnóm? Á fám, wa wa yem ki á yá nde tám enziŋ wa ye koro ñu ngéá?
A ne fáŋ bɔ bevɔ́ɔ́ benziŋ bá lwée bɔ́ ná benzamá, ané á dzóp été, ané é sí ñí; ámvála é ne ná, benzamá bé ne abwiññ ya fe abwiññ betí.
Á mfá ébá bá niŋ kaa atsiŋŋ, amvála ané atsiŋŋ é sés. Dăá yíli ná me ne filí ébe átsiŋŋ Nzamá, dá e tɔɔ́ ná me ne átsiŋŋ Kristo ásí; á mfá ye ná ngé me ne wún ébá bá niŋ kaa atsiŋŋ.
É ne filí ná bé bɔ dzam ése, ve dzam ése é sés ya abúánn; é ne filí ná bé bɔ dzam ése, ve dzam ése dăá vé mot nguu.
Amú dá yian ná mengamm ya mengamm á nyébé mé bɔ énzénzaŋ denan été, á mfá ye ná ébá Nzamá aa kyaba bé léreban énzénzaŋ denan.
amú ná ébe Nsísim mbɔ́ɔ́, bía bésesé bía tɔbɔ nduubán ébe ñúu fɔ́ɔ́, ané bejudio ngé ki begriego; ané aloá ngé ki ébá bé ne filí, éde bésesé bá vé bɔ́ ná bé ñú ébe Nsísim mbɔ́ɔ́.
É tám me mbé mɔ́ŋŋ, me ngá bɔ meé kɔ́bɔ ané mɔ́ŋŋ, me ngá bɔ meé tém ané mɔ́ŋŋ, me ngá bɔ fe meé fas mam ané mɔ́ŋŋ; ve é tám me ntɔɔ́ ñá mot, mam mé mɔ́ŋŋ mé dzibi yaá.
Édɔ ná, ngé ékóánn bebwíni ése é kóán, bot bése bá bé ŋga kɔ́bɔ biyágán mikɔ́bɔ, véa bot benziŋ bá bé ñíi, ébɔ́ kaa ayágalé ngé ki ébá bé sés bebwíni; nde băá ye dzó ná mína kwan mílém?
Édɔ ná, a ne bɔ ma, ngé ki ébɔ́, néa éñe bía kat fwéñ, néa fe mína míní bwíni yaá.
Éde meñúu méye á dzóp mé né, ya meñúu méye á sí; ngúrá dúmá édɔ é ne édí ye á dzóp, édí dá é ne édí ye á sí, dá afé.
amú ná mora mbéñ á yɔ́ŋbe yaá ma, á mfá mbɔann éséññ mvéáñ; afáŋbɔ ná ébá bé ne ma á ngamm áyát, bá bé ne fe abwiññ.
amvála ané míní yem yaá fe bía ngúrá mfá, ná bía bí ne akéá ye mévágá menan, amvála avɔ́ɔ́ ya avɔ́ɔ́ mína míní ne fe dɔ á mfá wea ébe é mos Ntí wea Yesus.
Ye ná bía bera mína tára lére bía bébyen ná bí ne nkyabán? Ngé ki ná, ye ná bía yi, amvála ané bot benziŋ, bekálara bé nkyabán ébe mína, ngé ki á mfá wenan?
Édɔ é ne ná, awú édɔ é bɔ ébe bía, ve eniŋ dá ébe mína.
amú aa dzó ná:
Édɔ ná á mindzindziŋŋ myám, é tɔɔ́ ná bí belé mengaá méte, bí fúbugán bía bébyen ébe ayeŋŋ ése ye ó ñúu ye édí ye á nsísim, bíí bɔ ntélán eki wea ewólo ébe é wɔŋŋ Nzamá.
Măá dzó dɔ á mfá ye ná bot befé bé belé avwálá, ve mína mína ndzuúk, fáve ná ábɔ ntéññ mbɔ́ɔ́.
Éde mámyen, Pablo, ma bíra mína dzaa ébe evwévwé nlém ya áñep Kristo, ná é tám me ne énzénzaŋ denan ma yéne ané me ne ya nsilann ñúu ósí, ve é tám da me ntɔɔ́ kɔɔ́ mé ŋga baŋan ya mína;
Ve, é dzam ma bɔ, ma ye tsíni ná ma bɔ dɔ ná me dzip afóo, édí é bot bá kómo, ná bé lére bébyen ané ntéññ mbɔ́ɔ́ ya bía, ébe édí bot béte bá vága.
Ébe dzam te, me dzaa yaá Ntí táŋ biyɔŋ bí léa ná, á vea ma dɔ.
ya é bɔbédzaŋ bése bé ne bíabe bɔ́; ébe bíkóánn bebwíni bíye á Galasia:
Ve ñí a tɔɔ́ ná, niané bé ngá yén ná baá téle ma á mfá mbamba fwéñ ébe ébá bé ne kaa nkíkgán akeé; amvála ané Pedro ñí ya éñí ébá bé ne nkíkgán akeé.
Á bɔbédzaŋ, ma kɔ́bɔ ané mot binam ná, elat, atwaa e ne édí bot, niané é tɔbɔ yaá ntélán mot enziŋ a sés dɔ tsam, ngé ki ákɔgle dɔ dzam enziŋ áyóp.
Édɔ ná, mésán menan míní mbé míní belé, mé ne ó vé? Ma ma vé mína ngañiá ná, ngé é mbé bɔban, ngé mína fon é mís menan ná mína kee ma mɔ.
Míní ngá ke ósú mvéáñ. Nzá a dzip yaá mína á mfá ye ná míní táa bɔ bébélá mewók?
Édɔ e ne ná, éyɔŋ ése bí belé afóo bí bɔgán mot áse mbeŋ, ádaŋdaŋ ébá bé ne mvɔŋ bot ye á mbwínánn.
éwí a ngá lére ébe Kristo, eé wómo ñí á miwúán été, a tɔɔ fe ñí é wéá meyóm weñ á dzóp été;
Éñí míníí láŋ, míní ne fe ñú táŋ nyemann wɔm ye édí dá nzaman kén mot ébe Kristo;
Édí te ná, “aá bét,” dá yíli á yá? Fáve ná aá sigi fe mífá mí ne edwá á sí été.
Mot enziŋ a táa mína duk ya benzeze bífíá, amú ná ébe é mam má, méyéá Nzamá má nzu ébe bwán béye melɔ́.
Édí te, é ne é mora dzam aa nzaman kén mot, ve ma ma kɔ́bɔ dɔ á mfá ébe Ntí ya ébe ekóánn bébwíni.
Ma vé é Nzamá wɔm akíba éyɔŋ ése ma síman mína,
dzálágán ma ya mesán ná lút, á mfá ye ná míní tém dzam avɔ́ɔ́, míní tɔɔ́ ya edziŋŋ evɔ́ɔ́, nlém mbɔ́ɔ́ ébe otémŋa ovɔ́ɔ́.
Ve ma yana ébe Ntí Yesus ná, me dzíga mína lóm Timoteo, á mfá ye ná, niané me wók yaá méfwéñ menan, ma me biñ fe nguu á nlém.
Amú ná, ámvála me kɔ́bɔ yaá mína dɔ abwiññ biyɔŋ, ma kɔ́bɔ fe dɔ éndagá ya míige ó mís ná, abwiññ bot dá wulu deé síŋ é krús Kristo;
Mvɔmm ya mína, ya mvwaá, ébe Nzamá Éséá wea.
ndzálánn ye mam mése éñe ó tɔbɔ ébe éñe,
é mam má mé ne evagle ye émá mé nkún nzu léreban, ve ñá mfaŋ dzam ye émá méte ñí a ne Kristo.
Éde, ébe édí áse mína bɔ, bɔgán dɔ ya nlém óse, amvála ané ngé Ntí éñe mína bɔ dɔ, se bot,
akekwíñ ná, míní nzu yaá bɔ efonann á mfá bebwíni bése béye a Masedonia ya Akaya.
Ve éndagá, Timoteo a búlán yaá ébe bía, eé sɔ́ ébe mína; ñí á sɔ́ fe ya bía bembamba mefwéñ méye á mbwínánn wenan ya édziŋŋ denan, ya fe ná, tám áse míní belé bía mbamba osímánn, míní bíra bía kómo yén, ntéññ mbɔ́ɔ́ fe ané bía bía kómo fe mína yén.
Ve, á bɔbédzaŋ, mína míní sés ó dzíbi ósí, ná mos te ó dzili mína ané ndzídzíp.
Édí te é ne ndem ye éndendaŋ ébe é nzósoó nkíkgán misaŋ Nzamá, á mfá ye á léreban ná édzwée ngɔ́mán Nzamá mína yian ya dɔ, amú ná dzam te édɔ mína yén ya dɔ midzuúk.
Éde Ntí á wulugé ya mílém myenan ébe édziŋŋ Nzamá, ya étɔɔ́ mbán ébe Kristo.
Ve ya dzam te, édɔ maá koan ya dɔ nyénánn engóngɔ́ɔ́, á mfá ye ná ma Kristo Yesus á tára lére édzíp deñ ése, amvála ané ndem ye ébá bé nkún ñí bwíni ébe éniŋ é ne mbéámbéá.
Éde, ngé mot ăá yem ádzwée é ndá bot dzeñ, éñe aa ye baale ekóánn bébwíni Nzamá á yá?
Mot enziŋ ñí a táa ki wa byana akála ná ó ngén ndómán, fáve ná wámyen tébegé ané efonann énzénzaŋ bebwíni, á nkɔ́bɔ, á fúlú, édziŋŋ, á mbwínánn, ya nlém mfúbánn.
Á mfá mbɔ́ɔ́ bembamba míbɔann mí ne éyéá été, ve émí myá mí sés néa, myá mí sés ki sɔbɔ.
Dzam te édɔ, ma vé wa osímánn ná ó bera bwaa é ndúán é dás Nzamá é ne ébe wa, éñí o ngá ñɔŋ ákála mbélánn é mó mam.
Vá bɔ́ osímánn é mam má, weé kpéá bɔ́ ósú Nzamá ná, bé sáale mikéá mí ne kaa eban, akála ná mí sés ya abúánn enziŋ, myá myá ke fe ya é bot bá wók myɔ ádzímlé.
á mfá ye ná é mot Nzamá á tɔbɔ nkɔkgán ya fe nkomann á mfá mbamba mbɔann óse.
Dá yian ná mot te, á bɔ kaa bidzo, é fám e belé ngéá mbɔ́ɔ́, é bwán beñ béé tɔɔ́ bebwíni, kaa ná bá sɔ́mán bɔ́ ná bá niŋ túga ngé ki miló abé.
Vá bɔ́ osímánn ná bé tɔbɔgé betébosú ya menguu medzwée ásí ya fe ábɔ bɔ́ mewók, átɔbɔ fe nkomann á mfá mbamba mbɔann óse.
Ma vé é Nzamá wɔm akíba, meé síman wa méyaglán mam été tám áse;
Aa bera dzó ná:
Amú ná, ngé éfíá baángel bé ngá kɔ́bɔ é ngá tɔbɔ kaa áfógan, ané ntsamann metsiŋŋ ya mbɔann melɔ́ óse wá ó ngá ñɔŋ fe nzósoó akira,
Amú ná é láŋban yaá ná aa yian ya dúmá ádaŋ Moisés; ntéññ mbɔ́ɔ́ fe ané nlóŋndá a belé ngaŋŋ ádaŋ ndá ébyen.
Éde bía é bot bí bwíni yaá, bí ñíi yaá fe áwaabé te, ámvála a dzó yaá ná:
ámvála nsámá Melkisedek.”
Amú ná Melkisedek te, kéza ye á Salem, é fára é Nzamá a ne Oyaáp Óyóp, éñe a ngá ke tóban ya Abraam, ané a ngá vé ñí abwará éyɔŋ Abraam a ngá búlán ná aa sɔ́ áywíñ bekéza.
Amú é ngá yian ná bí belé amvála ntébosú befára te: é mot a ne eki, kaa bidzo, kaa mvin, nkánán ya bebɔ misémm, a tɔɔ́ fe ededea mbélánn á dzóp été;
atéé ye á mɔ́ŋŋ akekwíñ é ñá mot ye énzénzaŋ deba.
Da é tɔɔ́ ná, é ngá ye yian ná a yén midzuúk abwiññ biyɔŋ atéé ye é tám eniŋ é ngá tɔbɔ mvelann; ve áwola dí, métám méye ásúgánn má, ñí a váma yaá eyɔŋ evɔ́ɔ́ akekwíñ mbéámbéá, ná aa tsam nsémm ébe mvéán émyen ané metúnŋa.
Éde bía bí belé é mora fára a ne ntébosú é ndá bot Nzamá,
Akála mbwínánn, édɔ Abel a ngá vé ya dɔ Nzamá métúnŋa má daŋ ya mvéáñ álot émá Kaín; amú dzam te édɔ a ngá ñɔŋ ngañiá ná a mbé nzósoó mot, Nzamá eé vé ngañiá ébe bívévé byeñ. Akála éwɔ, afáŋbɔ nwúán, a ngén aa kɔ́bɔ.
ébá béte ákála mbwínánn, édɔ bé ngá wún ya dɔ bidzwée bí ngɔ́mán bíye mésí, éde bé ngá bɔ édí é ne nzósoó, ané bé ngá ñɔŋ ndzálánn mengaá, éde bé ngá dzip bemgbemgbem menu;
ngé ki elɔ́ŋŋ tɔ́ŋ, ngé ki á nkɔ́bɔ ó ngá sɔ́, akekwíñ ná ébá bé ngá wók wɔ́, bé ŋga dzaa engóngɔ́ɔ́ ná bé táa bera kɔ́bɔ ya bɔ́.
Ve, kaa ki ávwían añep, ya fe ávwálán bevɔ́ɔ́ ya ébá bevɔ́ɔ́, amú ná amvála metúnŋa méte émɔ Nzamá aa yén mvéáñ.
amú ná méyéá mot binam măá sɔ́ ya é nzósoó Nzamá.
Yénŋe véa ná, mbwínánn waá ke fufúlu ya míbɔann myeñ, ané édí bá sóŋ ya mbwínánn dá é súgan fe dzálában ákála mibɔann.
“Nzamá a téle é bot bé ne bingúŋ
Édɔ ná, memŋán mísémm myenan bevɔ́ɔ́ ya ébá bevɔ́ɔ́, míní yaglan fe bevɔ́ɔ́ ya ébá bevɔ́ɔ́ á mfá ye ná míní tɔbɔ mvwaá. Méyaglán nzósoó mot mé ne ededea nguu ébe éséññ má bɔ.
Míníí ndzí bera byála mfefeñ mbyálánn ye é mvɔŋ dá bweñ, fáve ná éñí e ne kaa ábweñ; amú éfíá Nzamá é ne ntétéá é tɔɔ́ fe mbéámbéá.
Amú ná nkómánn Nzamá éwɔ wí: míníí bɔ mvéáñ, míní dzíp ménu midzímánn mí bot mí ne kaa fak;
“É mot aa kómo dziŋ eniŋ ya áyén mbamba melú,
Ádaŋdaŋ ná mína bébyen míníí belé édziŋŋ bɔbéñafwáa énzénzaŋ denan été, amú ná edziŋŋ dá búru abwiññ misémm.
Ékóánn bebwíni é ne ntɔ́pbán á Babilonia fufúlu mínabe bɔ́, dá sómo mína ya fe Markos é mwán wɔm.
eé ndzí ki dzɔgɔ bot béye éniŋ ókuá, éyɔŋ a ngá sɔ́ ya bora mveŋ mfá éniŋ é bot băá kɔ ñí wɔŋŋ. Fáve, a ngá nii Noé nkat é fwéñ é ne nzósoó, ya bot zaŋgbéá befé.
Ve, é mos Ntí wá ye sɔ́ amvála ané ndzídzíp, mos te, dzóp dá ye mana ya mora eduŋŋ, ané byém byá ye ñem ya bora ayóŋ, éde sí ya míbɔann mí ne été, byá ye dzík.
Éñí aa dzó ná ma laŋan ébe éñe, émyen aa yian niŋ amvála ané Yesus a ngá niŋ.
É mot áse aa kat Mwán ĕé belé ki Éséá. É mot áse ñí aa mem Mwán a belé fe Éséá.
Éde, é Mvéná Déñ édɔ ñí ná, bí bwíni éyola é Mwán Weñ Yesukristo, ya fe ná bí dziŋŋán bevɔ́ɔ́ ya ébá bevɔ́ɔ́ amvála ané a ngá vé bía mvéná.
Yesus te, éñí a ngá sɔ́ á méndzímm ya mekií se fáve á méndzímm etámm, fáve ná méndzímm ya mekií. Éde Nsísim éwɔ wá vé ngañiá, amú ná Nsísim éwɔ ó ne bébélá.
É bɔ́ŋŋ é mwanñɔŋ a ne ntɔ́pbán, bá sómo wa.
Bot béte bé ne bembéa métwánn méye á mefét mé edziŋŋ menan été, éyɔŋ bá dzí mefét mínabe bɔ́ kaa wɔŋŋ; béé kálá fáve bébyen. Bé ne mikút mí ne kaa mendzímm bivúŋ byá ke byá ke ya myɔ. Bé ne bilé bí ne kaa bibumá éyɔŋ byá bí ŋga yian yaá wúm; bí wú yaá biyɔŋ bí beáñ, bí mana yaá fe fumu á sí été.
dzís áse dá dá ye fe ñí yén,
“Tsiligé ángel ye ékóánn bebwíni ye á Pérgamo ná: Édí édɔ éñí a belé nténdéŋ nzwaokeŋ ó tɔɔ́ ya nzep é beáñ aa dzó ná:
éñí aa kúu míbéñ mot enziŋ a sés dzip,
betébosú mewóm mé beáñ ya bé nii bá bé ŋga kútbe ó sí ébe ású éñí a tɔɔ́ ósí étɔɔ́ édzwée ya ákaŋ éñí a ne ntétéá kɔ́mm ya kɔ́mm, béé ke fe bwíi békorona beba ébe ású etɔɔ́ edzwée, béé dzó ná,
“É Mwann Ntómá bé ngá ywíñ
Éde fe me ngá yén ángel mfé eé bét é vóm nlódzóp wá tée, a belé é sitám é Nzamá a ne ntétéá; ané a ngá yónán ya mora kíŋŋ ya é baángel bé nii bé ngá vé nguu ye ábábá sí ya máŋ, ná,
Véa ñí a ngá dzó ma ná:
Éde ángel tán a ngá lɔ́ŋ tɔ́ŋ, ané me ngá yén otéteñ wá kóbo á dzóp été ye ánzu ku á sí, éde bé ngá kee ñí edzipga ye étam ye édwá dzíbi.
Ané me ngá ke ébe ángel, véa me dzó ñí ná á kee ma mwann abá, éde ñí ngá dzó ma ná, “Ñɔŋŋe, minŋe fe dɔ, véa dá ye wa bɔ eñan ábum, ve da ye wa bɔ anzek ánu ané ywíñ.”
Véa, méyéá mwe má mé sɔ́ yaá; ya é tám wa kík bewú misaŋ,
eé yem ná, a lígi yaá ñí fáve oyomm abɔ́ŋŋ tám.”
Ó vá éñe fak e ne: É mot a ne ya osímánn á láŋŋe é nɔmɔ ebibiñ tsít; akála ná nɔmɔ a ne éñí mot, nɔmɔ te a ne mitet mí saman ya mewóm mé saman ya bé saman (666).
á é Kéza meyɔŋ!
bé ŋga tea fe Nzamá ye á dzóp ákála mítéñ myeba ya fe ákála mefóó meba, bá kaa ki dzoban ébe míbɔann myeba.
Amú ná Nzamá a vé yaá bɔ́ á mílém myeba été ná bé dzálá nkómánn weñ: béé sóŋ dzam avɔ́ɔ́ á mfá ye ná bé kee ebibiñ tsít édzwée ngɔ́mán deba, akekwíñ ané bífíá Nzamá byá dzálában.
mína komŋán fe ñí dɔ táŋ biyɔŋ bí beáñ.
béé dzó ná,
ya émá belɔ́ŋ metɔ́ŋ.
“Aleluya!
Éde mísámá melúmán mí ne á dzóp, mí baga mébwát mé ne ededea mvéáñ, mifúm, ya mifúbánn, myá myá bee fe ñí á mifúm mikalbeñ áyóp.
Éñí aa ye wún, aa ye ñɔŋ é mam má tsígá; véa ma ye bɔ é Nzamá weñ, ñí aa ye fe bɔ é mwán wɔm.”
Ma Juan, éñí a ngá wók, a yén fe é mam má. Niané me ngá wók, me yén fe, ané me ngá kútbe ó sí, ná ma kaŋ á mebɔ ósí ángel a ngá lére ma é mam má.
