1. सृष्टि
एकरले परमेसवर हर चटिक माटी ला साएनके आदमी ला बनाईस अऊ ओकर नाक में जीये कर सांस ला फुकीस अऊ ओहर जीवित पराणी बन गईस। ओकर नाव आदम धरीस। परमेसवर हर एगोठ बगीचा बनाईस अऊ ओकर पहरा करे बर ऊहाँ आदम ला राखिस।
स्त्री हर उत्तर देहीस की “परमेसवर हर हमन के कहीस हवे की भला अऊ बुरा कर ज्ञान कर रूख कर फर ला छोएड के कोनो रुख कर फर ला खाये सकत ही। परमेसवर हर हमके कहीस हे की “जे घरी तुमन ओ फर ला खईहा या छुइहा त मर जईहा।”
3. जल प्रलय
चालीस दिन कर पाछु नूह हर एक ठे कऊँआ ला उड़वाये देहीस ए देखे बर की पानी हर अंटाईस की नई। कऊँआ हर झुरा भूईया ला खोज देखिस, लेकिन पाँव धरे कर जगहा नई पाईस।
एकरले परमेसवर हर ओमन कर भासा ला गडबड़ाए देहीस अऊ ओमन ला भुईया भर में बगराये देहीस। जे नगर ला ओमन बनाये बर शुरू करीन ओला बाबेल बलाये लागीन, जेकर मतलब हवे गडबड़ी।
परमेसवर हर कहीस, मैं सर्व शक्तिमान परमेसवर लागों। मैं तुमन कर संगे एक जबान करत हवो, तब अब्राम भुईया में खाप्पोईया गिरीस। परमेसवर हर अब्राम ला कहीस तैं ढ़ेरे अकन जाति कर दाऊ बनबे। मैं तोके अऊ तोर लईका मन ला कनान देश ला देहूँ, मैं सगर दिन ओमन कर परमेसवर बने रहूँ। तोके अपन घरों भर कर जम पुरुष मन कर खतना करेक परही।
जबर तान रेंगीस तेकर पाछू परमेसवर हर ओ सेवक ला अबराहम कर जाएत सागा कर मांझारे में रिबिकाह जग पहुँचाईस। ओ रिबिकाह हर अबराहम कर बड़खा ददा कर नतनीन रहीस।
याकूब इसहाक जग आएके कहीस “ मैं एसाव लागो। मैं एकर बर आए हो की तैं मोके आसीरवाद दे”। जे घरी इसहाक हर छेरी कर चाम ला छुईस अऊ ओढना ला सुन्घीस त ओके लागीस की ए एसाव हवे अऊ ओके आसीरवाद देहीस।
घर पहुँचे कर आगू युसुफ कर भाई मन युसुफ कर ओढ़ना ला एकठे बकरा कर लहू में रंग देहिन। फेर ओमन ओ ओढ़ना ला अपन दाऊ ला देखाईन। याकूब हर सोचीस की जंगल कर जानवर हर युसुफ के मार देही से तेकर ओके ढ़ेरे दुख लागीस।
जे घरी युसुफ कर भाई मन अपन घरे फिर आईन अऊ ओमन अपन दाऊ याकूब जग बताईन की युसुफ जियत हवे। ते घरी याकूब ढ़ेरेच फुरुमा़ होईस।
फिरोन कर बेटी हर अस्नान करे गए रहीस त ओ टोकरी ला देखके ओकर भीतरी झांकीस। त ओमे लईका ला देखिस अऊ अपन बेटा कहिके अपन जग राएख लेहीस। लईका कर देख रेख करे बर ओहर एक ठे इसराइली स्त्री ला राखीस, ओहर नई जानत रहीस की ए स्त्री हर लईका कर दाई लागे। जे घरी लईका हर बाढ़ गईस अऊ अपन दाई कर दूध पीये बर छोड़ देहीस, तेही घरी ओ स्त्री हर लईका ला फिरौन कर बेटी ला दे देहीस। ओहर ओकर नाव मूसा राखीस।
मूसा अऊ हारून फिरौन जग गईन अऊ कहिन “इसराईल कर परमेसवर कहत हवे, मोर लोग मन ला जाये दे”। फिरौन हर ओमन कर बात ला नई मानीस। इसराईली मन ला जाये नई देहिस ओमन जग अऊ ढ़ेरे जियायेन बूता करवाईस।
फेर परमेसवर अंधार ला भेजिस, जेहर तीन दिन ले बने रहिस। अंधार हर ढ़ेरे जबरजस रहिस की मिस्री मन घर ले निकले नई पाईन। लेकिन जेजग इसराईली मन रहत रहिन, ओजग इंजोर रहिस।
ओही रात के, फिरौन हर मूसा अऊ हारून ला बलुवाईस अऊ कहिस इसराईल मन ला मिस्र ले हालू निकाल के ले जा अऊ मिस्र कर आदमी मन भी इसराईल मन ला हालू हालू निकले बर कहीन।
फेर परमेसवर हर बदरी कर खूंटा ला हटाईस। तेघरि मिस्री मन देखिन की ईसराईली मन निकलथे, ओहि घरि मिस्री मन सलाव करीन की “चला इसराईली मन कर पीछा करीन”।
फेर परमेसवर हर ओमन जग बात जबान करिस अऊ कहीस “मैं यहोवा तुमन कर परमेसवरहवों, जेहर तुमन ला मिस्र कर गुलामी ले बचाईस हवे, तुमन दूसर ईसवर कर आराधना झईन करीहा”।
फेर मुसा हर ओ। मूर्ति ला टोएर के धुर्रा कस बनाये देहीस अऊ ओला पानी में मेराये के लोग मन ला पियाईस। पमेसवर हर ओमन कर ऊपरे एक भऊर ला भेजीस अऊ ढ़ेरे अकन लोग मन मएर गईन।
परमेसवर हर ढ़ेरेच बगरा गुस्साये गईस अऊ मिलन कर तम्बू में आए गईस। परमेसवर हर कहीस, “तुमन मोर विरोध में धोखा करे हवा, तुमन मोर बात ला नई माने हा, एकरले यहोशू अऊ कालेब कर छोंड़ तुमन जम झेला बलुआही भुईं में बुलेक परही। बीस बछर कर ले ऊपर कर जेतेक भी लोग हवे ओमन सब बलुआही भुईंया में मरहीं, बात जबान कर देस में जाये नई पाहीं।
ईसराईली मन ला यरदन नदी ला नाएक के बात जवान कर देस में जाये बर रहीस। परमेसवरहर यहोसू जग कहीस याजक मन ला आगू जाये दा। “जे घरी याजक मन यरदन नदी में हलकीन, त ऊपर बाट ले जे पानी हर आवत रहिस, ओहर रुक गईस अऊ ईसराईली मन झुर्रा भुईंया ले रेंगके नदी कर ओपार पहुंचीन।
ए लड़ाई कर पाछू परमेसवरहर बात जबान कर भुईया में सब गोती कर लोग मन ला ओमन कर अपन अपन हिस्सा बांटा देहीस। फेर परमेसवर हर इसराईली मन कर सीवान में सांती देहीस।
तेकर मिदयानी मन इसराईली मन जग चोराये बर फेर आईन। ओमन एतना बगरा रहीन की गने नई सकातिस। गिदोन हर इसराईली मन ला जुटाईस की ओमन कर संगे लडें। ओमन परमेसवर जग दुई ठे चिनहा ला मांगीन की ओमन के सही लाएग जाये की परमेसवर इसराईल ला छोड़ाये बर ओमन कर इस्तेमाल करत हवे कि नहीं।
सेबले पाछु लोग मन परमेसवर जग दूसर देस कस एकठे अइसनराजा ला मांगेग चाहत रहींन की ओ राजा हर बड़खा ऊँच अऊ ताकतदार रहे, जेहर ओमन कर लड़ाई में अगुआई करे। परमेसवरओमन कर ए विनती ला पतियाईस। तेकरले परमेसवरहर ओमन के एक ठे राजा देहीस जेकस ओमन मांगत रहींन।
दाऊद हर ढ़ेरेच बछर ले नियाव अऊ सही सलामत राएज करिस, अऊ परमेसवर ओके आशिर्वाद देहीस। तबोले दाऊद हर अपन जीवन कर आखरी घरी में परमेसवर कर विरोध में गंभीर पाप कएर दारीस।
परमेसवर हर सुलैमान जग ले गुस्साए गईस। काबर की सुलैमान हर परमेसवर जग बिसवास घात करीस। तेकरले परमेसवर हर दण्ड कर बदला में मृत्यु देहीस। ओकर मृत्यु कर पाछ इसराईल हर हिस्सा बटा करे बर कहिस।
19. अगमजानी मन
फेर एलिय्याह हर बिनती करिस कि “हे यहोवा, अब्रहाम, इसहाक अऊ याकूब कर परमेसवर आएज हमके देखा कि इसराईल में तैं ही परमेसवर हवस अऊ मैं तोर दास हवों। मोके उत्तर दे कि लोग मन जाएन जाए कि सच्चा परमेसवर तैं ही हवस।
इसराईल राएज अऊ यहूदा कर राएज दूनों हर परमेसवर कर विरुद्ध में पांप करिन। परमेसवर हर सिनै पहार में जे बात जबान ला बनाए रहिस ओला ओमन नई मानीन। परमेसवर हर बार बार अपन भविसवकता मन ला भेजिस की ओमन मन ला सुघर सुघर जिए कर जोइठ ला बताए कि ओमन अपन पाप ले पश्चताए अऊ परमेसवर कर आराधना करे। लेकिन ओमन आगियां माने दार लोग नई रहीन।
करीबन ७० बछर कर पाछु पारसी कर राजा क्रूसु हर बाबेल ला हरुवाए देहीस अऊ एही कस बाबेल साम्रज्य कर जगहा में पारसी साम्रज्य आए गईस। ऊहाँ कर इसराईली लोग मन ला यहूदी बलाए जात रहिन अऊ अपन पूरा जिन्दगी बाबेल में जी चुके रहीन। चटिक आदमी मन जेमन सियान होए गए रहीन ओमन यहूदा कर देस कर सुरता करत रहीन।
इसराईल कर याजक मन लोग मन कर पांप कर दण्ड कर बदले परमेसवर कर आगु में बलिदान चढावत रहीन। याजक मन लोग मन बर प्राथना करत रहीन। मसीहा हर सुघर महायाजक रहिस जेहर अपन आप ला परमेसवर कर आगू सुघर बलिदान कर रूप में चढाए दार रहिस।
बीतल बछर में परमेसवर हर अपन लोग मन जग सवरगदूत अऊ अगमजानी कर संगे गोठियाईस। लेकिन ४00 बछर ले परमेसवर हर केकरो जग नई गोठियाईस। एकेच धाएर एकठे सवरग दूत हर जकर्याह नाव कर एकठे सियान याजक जग परमेसवर कर खबर ला पहुंचाईस। जकर्याह अऊ ओकर परानी एलिशेबा परमेसवर कर भगत रहिन। लेकिन ओमन कर एकोठे लईका नई रहिस।
एकरले यूसुप हर मरियम जग बिहाओ करिस, अऊ ओके अपन घर में परानी बनाए के ले लानीस। जबले लईका ला जनम नई देहे रहीस तब ले ओहर अपन परानी जग नई गईस।
युहन्ना कर गोईठ ला सुने बर ढ़ेरे अकन लोग मन जात जंगल में जात रहीन। युहन्ना ओमन के यह कह के परचार करे कि, पशचतावा, काबर कि परमेसवर कर राएज हर ठावें हवे।
सैतानहर ईसू ला ए कहीके ललचुआईस “अगर तैँ परमेसवर कर बेटा होबे, त ए पखना ला रोटी में बदेल दे, अऊ तैँ खाए सकबे।
ईसू हर पढ़ीस “परमेसवर हर अपन आतमा ला मोर ऊपर राखीस हवे। काबरकि मैं गरीब मन ला सुघर संदेस सुनाओ अऊ कैदी मन ला छोड़ाये सकों, अँधा मन ला देखाए सकों, अऊ दुखलिहा मन कर दुःख ला छुटुआए सकों। ऎहर परमेसवर कर अनुग्रह कर बछर हवे।
ओ ज्ञानी हर कहीस की परमेसवर हर कहथे “अपन प्रभु परमेसवर जग सबेच हिरदय, प्राण, बल अऊ मन से प्रेम करबे। अऊ अपन पड़ोसी जग अपनेच कस प्रेम करबे। ईसू हर कहिस”तैं सही कहत हस “ओहि कस कर, अऊ तैं जियत रहबे।
28. एगोठ जवान धनी आदमी
ईसू हर कहिस “जेमन मोर बर घर, भईया, बहिन, दाई, दाऊ, लईका चौवा अऊ सम्पति ला छोंडिस हवे। ओमन के सौगुना मिलही अऊ अनंत जीवन घला मिलही। लेकिन ढ़ेरेच झन जेमन आगू हवें ओमन पिछु होहीं, अऊ ढ़ेरेच झेमन पिछु हवें ओमन आगु होय जांही।
तेकर ईसू हर कहिस “स्वर्गीय दाऊ घला ओही कस करही, ओमन ठन जेमन अपन भाई ला हिरदय ले क्षमा नई करही।
तेकर पिछू, चेला मन बांचल खाना ला जुटाईन अऊ व बारह पथिया भरीन। सबेच खाना हर पाँच गोट रोटी अऊ दुई गोट मछरी ले आईस।
32. भुत जटकल लोग अऊ दुखलिहा सवाँघिन ला ईसू चंगा करथे
लोग मन ढ़ेरेच डराए गये रहिंन अऊ ओमन ईसू ला जाये बर कहिन। ईसू डोंगा में चढ़के जायेबर संपरत रहिस। ओ आदमी जेके भुत धरे रहिस ओहर विनती करिस की ओ ईसू कर संगे जाएक चाहत हवे।
“चटिक बिहन हर पखनोरिहा जमीन में गिरिस, जेठन बगरा माटी नई रहिस। पखनोरिहा जमीन में गिरल बिहन हर हालु जागीस, लेकिन ओकर जएर हरजमीन कर खालहे नई ऊतर पाईस। जे घनि बेर ऊगीस अऊ घाम होईस, ए पौधा हर झुराए के मर गईस।”
ईसू हर एक अऊ कहनी ला बताईस. “परमेसवर कर राएज मीठा सोडा कस हवे जेला एगोठ सवांघिन हर अपन आँटा में मेसाए देथे अऊ ओहर सबेच आँटामें बगर जाथे।”
चटिक धारमिक अगुवा मन, जेमन ओजग रहिंन, तेमन देखिन की ईसू हर ए पापी मन जग संग साथी मन कस व्यवहार करत हवे, ओमन अपने में ईसू कर बुराई करे लागिन। ओकरेले ईसू हर ओमन के एगोठ कहनी ला सुनाईस।
“बड़खा बेटा हर अपन दाऊ ठन कहिस, ’ए सबेच बछर में मैं तोर बर पुरा बिसवास कर संगे बुता काम करें। मैं कभों तोर आगियां ला नई टोंरें हवों, तबोले तैं मोके कभोंच एकठे छोटे अकन बोकरा तक नई देहे की मैं अपन संगता मन जग जाये के आनन्द मनाये सकों। लेकिन तोर ए बेटा जेहर तोर सबेच रुपया पैसा ला अपन जीवन में पाप करके सिरवाये देहिस, अऊ घरे फिर के आईस, त तैं ओकर बर सबले सुघर बोकरा ला मारे।”"
37. इसु मरल लाजर ला जियाईस
ते घरी लाजर कफन कर ओढ़ना घाएल बहिरे निकलीस। ईसू हर कहीस की “ओकर मदत करा, ओकर कफन ला निकाल देवा अऊ ओके अजाद कर देवा। ए चमतकार ला देख के नागदेच यहूदी मन ईसू कर ऊपर बिसवास करीन।
बियारी कर पाछू ईसू अऊ ओकर चेला मन जैतून कर पहार में चएल गईन। ईसू हर ओमन जग कहीस कि “आएज राती तुमन जम झन मोके छोड़ देइहा। लिखल हवे “मैं चरवाहा ला मारहूँ अऊ जम भेड छिदिर-बीदर होए जाहीं।”
घर कर भीतरी यहूदी अगुवा मन ईसू कर जाच करीन। ईसू कर बारे में झूट बोले बर ओमन ढ़ेरे अकन झूटा गवाह मन ला लानीन। लेकिन ओमन कर गोईठ हर एक दूसर झन ले ताल मेल नई होईस। एकरले यहूदी अगुवा मन ईसू कर कोनों बात में दोसी नई ठहराए पाईन काबर की ईसू हर काहीं गलती नई करे रहीस।
पिलातूस हर डराए लागीस की भीड़ हर दंगा करही एकरले अपन सिपाई मन ला आगियां देहीस की ईसू ला क्रूस में चढाए। रोमी सीपाई मन ईसू ला पीटीन अऊ राज वस्त्र ला पहिराईन अऊ मुड़ी में कनटा कर पगरी रख देहीन। फेर ओमन ईसू कर निन्दा करीन “देखा ए यहूदी मन कर राजा”।
फेर दुई जन युसुफ अऊ निकूदेमुस, मसीहा कर मानेदार यहूदी अगुवामन, पिलातुस जग जायेके ईसू कर देह ला मांगीन। ओमन ओकर लास ला कफन में ढाएक के मरघेटिया में राखीन, जेला चट्टान ला कोएड के बनाए रहीन फेर ओमन एक ठे बडखा अकन पखना में मरघेटिया कर दुरा ला ढाएक देहीन।
42. ईसू हर सवरग में लौट गईस
आगू कर चालीस दिन में, ईसू अपन चेला मन जग कईयोक दाएर ले प्रगट होईस। एक दाएर ईसू हर ५०० ले भी बगरा आदमी मन जग प्रगट होईस। ओहर कईक मंधे ले अपन चेला मन जग सबूत देहीस की ओहर जिन्दा हवे अऊ ओहर ओमन के परमेसवर कर राएज कर बारे में सिखाईस।
पिता परमेसवर हर ईसू ला अपन जवनी कती ऊपर उठाये लेहीस। अऊ ईसू हर पवितर आतमा ला भेजीस, जेकस ओहर जवान करे रहिस। जेला अब तुमन देखत हवा अऊ सुनत हवा ओहर पवितर आतमा कर काम लागे। "
चंगाई पावल आदमी ला देखे बर ओजग भीड़ जुईट गईस। पतरस हर कहिस, “तुमन काबर अकबकावत हवा की ए आदमी हर चंगाई पाए गईस हवे? हमरे हमर सामर्थ अऊ भलाई से ए आदमी ला चंगा नई करे हवन। लेकिन ईसू कर सामर्थ अऊ ओकर बिसवास हर येआदमी ला चंगा करिस हवे।
जेघनी धारमिक अगुवा मन ए गोईठ ला सुनींन, तो ओमन गुस्सा कर मारे अपन कान मन ला मूंईद देहींन औ जोर से चिकरिंन। अऊ ओमन स्तिफनुस ला गाँव कर बहरी खिंचके ले गईंन अऊ ओके पखना में लबदाईंन की ओके ला माएर दारी।
46. पोलुस हर मसीही बनिस
एक दिन कर दिन में जे घरी अन्ताकिया कर मसीही मन उपवास अऊ परथना करत रहीन, पवितर आतमा हर ओमन जग कहिस, “बरनबास अऊ शाऊल ला अलग कर देवा ओ बुता बर जेकर बर मैं ओमन के बलाए हवों”। एही कस अन्ताकिया कर कलीसिया कर लोग मन बरनबास अऊ शाऊल कर ऊपरे हाथ राखिन अऊ ओमन बर परथना करिन फेर ओमन ओमन के भेजिन कि ईसू कर परचार आने –आने जगहा में करे।
एकेच धाएर ऊहाँ एक ढ़ेरे जोर से भुईंडोल होईस। जेहल कर जम दुरा मन खुल गईन अऊ जम कैदी मन कर बंधन खुल गईस।
परमेसवर हर जबान करिस कि हव्वा कर घराना कर एक झन हर सैतानकर मुड़ी ला कूँचही। अऊ सैतानहर ओकर एडी ला डसही। एकर हिसाब से सैतानहर मसीहा ला मारही, लेकिन ओके परमेसवर हर फेर ले जिआही, अऊ फेर मसीहा हर सैतान कर सक्ति ला हमेशा बर खत्म कर देहि, कई बछर कर पाछु परमेसवर हर साबित करिस कि ईसू ही मसीहा हवे।
दाऊद इसराईल कर राजा रहिस, लेकिन ईसू मसीह समूचा संसार कर राजा हवे, ओ फेर आही अऊ अपन राएज में नियाव अऊ सान्ति कर संगे हमेशा बर राएज करही।
लेकिन परमेसवर हर ए दुनिया कर हर एक लोग मन ला एतेक मया करीस कि ओहर अपन एकलौता बेटा ला दे देहीस, ताकि जेमन ईसू कर ऊपरे बिसवास करही ओमन अपन पांप कर दण्ड नई पाहि। ओकर ले परमेसवर कर संगे सबेच घरी जियत रही।
50. ईसू हर फेर आथे
“ज़े घरी दुनिया कर अंत होही, सवरग दूत मन ओ जम लोग मन ला जुटाही जेमन सैतान कर हवे लोग हवे अऊ ओमन ला बरत आगी में ढकेल देहि, जिहां ओमन रोवत रहीं अऊ ढ़ेरे दुखान में अपन दांत ला चाबत रहीं। धर्मी जन अपन दाऊ परमेसवर कर राएज में बेर कस चमकत रही”।
