Ešebnovarestar (peršovarestar) o Del stvorinďa o ňebos the e phuv.
O Del dikhľa, hoj savoro, so kerďa, sas igen mištes. Sas rat a sas tosara – o šovto džives.
“Na, oda nane čačo, tumen na merena,” phenďa o sap la džuvľake.
Calo tiro dživipen mušineha te kerel phares buči,
O Kain pes zgeľa peskera romňaha, savi ačhiľa khabňi a uľiľa lake muršoro, savo pes vičinelas Henoch. O Kain ačhaďa foros a diňa leske nav pal peskero čhavo Henoch.
Sar leske uľiľa o Mahalalel, dživelas o Kenan paľis mek ochto šel the saranda (840) berš a sas les muršora the čhajora.
Ale angle Devleskere jakha o manuša pre phuv sas igen previsarde a furt maškar peste pes marenas.
O paňa mek barile a prebaronas o nekbareder verchi efta metri.
o ňilaj aňi o jevend,
phenďa:
E Kanaaňiko phuv chudelas le Sidonostar ko Gerar dži ke Gaza the ke Sodoma, ke Gomora, ke Adma the ko Cebojim, dži ke Laša.
Paľis o Eber mek dživelas štar šel the tranda (430) berš a uľile leske muršora the čhajora.
Odarik džalas ko verchos pro vichodos le Betelostar a ode peske rozthoďa o stanos. Khatar leste sas o Betel pro zapados a o foros Aj pro vichodos. Ode ačhaďa le RAJESKE oltaris a lašarelas le RAJESKERO nav.
Avke o Abram iľa peskere stani a geľa te bešel andro foros Hebron pašes paš o Mamroskere bare stromi a ode ačhaďa oltaris le RAJESKE.
“Ma dara tut, Abram,
phenďa lake: “Hagar, Sarajakeri služka, khatar aves a kaj džas?”
Akor o Del phenďa le Abrahamoske: “Peskera romňa, la Saraj, imar na vičineha Saraj, bo lakero nav ela Sara.
Ale e Sara andre dar klaminelas a phenďa: “Me na asavas.”
Vičinde peske le Lot a phučle lestar: “Kaj hine ola murša, save avle kadi rat ke tu? De amenge len, hoj lenca te pašľuvas.”
Avke dine te pijel odi rat peskere dades mol, pašľila peske paš leste e terneder čhaj a suča leha. Ov the avke mek na džanelas, kana ke leste geľa a kana odgeľa.
Sar e Sara dikhľa, hoj o čhavoro, savo uľiľa le Abrahamoske la Hagaratar, savi sas Egipťanka, asalas lakere čhavorestar.
Pro trito džives o Abraham dural dikhľa pre oda than.
Avke o Abraham ušťiľa upre a banďiľa anglo manuša andral odi phuv, anglo Chetitana, a phenďa:
o sluhas denašelas ke late a phenďa: “De man te pijel sikra paňi andral tiro džbanos!”
Paľis latar phučľom: ‘Kaskeri sal tu čhaj?’ Oj odphenďa: ‘Miro dad hin o Betuel, o čhavo le Nachoriske the la Milkake.’ Paľis lake prithoďom andro nakh e angrusi the pro vasta o naramki.
Pal o meriben le Abrahamoskero, o Del požehňinďa leskere čhas le Izak. O Izak bešelas paš e chaňig Beer-Lachaj-Roi.
Andre odi phuv avľa bokh, ale na ajsi, savi sas andro časos le Abrahamoskero. O Izak geľa te bešel andre phuv Gerar ko Filišťiniko kraľis Abimelech.
Paľis o Izak lenge kerďa hoscina a on chale a pile.
Avke leske o Izak phenďa: “Pode mange olestar, so chudľal, hoj te chav, čhavo miro, hoj tut te požehňinav.” Diňa leske o chaben a chalas. Anďa leske the mol a piľa.
Sar e choľi tire phraleskeri preačhela a bisterela pre oda, so leske kerďal, bičhavava vaš tu, hoj tut te len odarik. Soske tumen te našavel sodujen andre jekh džives?”
“Prindžaras les,” odphende leske.
Ačhiľa pale khabňi, uľiľa lake aver čhavoro a phenďa: “Akana imar miro rom pes ľikerela paš mande, bo diňom les trine čhaven.” Vašoda leske diňa nav Levi .
Phen mange, savo počiňiben (odmena) kames.”
E Rachel the e Leja phende le Jakoboske: “Amen džanas, hoj imar nane ňič, so šaj chudas le dadeskere barvaľipnastar.
Vašoda av, phandaha peha vera a mi el o Del maškar amende švedkos.”
Pheneha: ‘Kada hin daros tire služobňikostar le Jakobostar, so bičhavel peskere rajeske le Ezavoske. The ov avel pal amende.’ ”
Mangav tut, le mandar kada daros. Se o Del man andre savoreste požehňinďa a hin man savorestar but.” Sar o Jakob leske furt avke vakerelas, prevakerďa les a iľa lestar oda.
Avke o Chamor the leskero čhavo gele ke brana peskere foroskeri a vakerenas ko murša, save ode bešenas:
Avke e Rachel muľa a parunde la po drom ke Efrata, so hin adadžives Betlehem.
Kala Ezavoskere kmeňi avle la Oholibamatar, la Anakera čhatar: o Jeuš, o Jalam the o Korach.
Jekhvar džalas suno le Jozefoske. Sar phenďa avri o suno peskere phralenge, sas mek buter choľamen pre leste,
Oda šukar plašťos ile, ľigende le dadeske a phende: “Kada arakhľam. Dikh, či kada plašťos hin tire čhaskero, abo na.”
Avke avľa pale ko Juda a phenďa leske: “Na arakhľom la. The o manuša andral oda foros vakerenas, hoj ňisavi lubňi ode na sas.”
o RAJ sas leha. Sas ke leste jileskero a diňa, hoj te el le stražňikoske upral e bertena pre dzeka.
Paľis ola džungale the šuke gurumňa chale ole efta šukare the thule gurumňen. Androda pes o Faraonos prekerďa andral o soviben.
Mi ačhavel o Faraonos upral kadi phuv uradňiken, save lena pandžto kotor savore uľipnastar prekal kala efta berša, sar ela but savorestar.
Sar o Jozef dikhľa peskere phralen, prindžarďa len, ale na diňa lenge oda te džanel a vakerelas lenca zoraha. Phučľa lendar: “Khatar avľan?”
Sar mange anena tumare nekternedere phrales, pal ada prindžarava, hoj na san špijona, ale hoj vakeren o čačipen. Paľis tumenge pale premukava tumare phrales a pal kadi phuv šaj phirena, kaj kamena.’ ”
Sar o Jozef avľa andro kher, dine leske o dari a banďile anglal leste dži pre phuv.
Akor, rajeja, phenďam tuke: ‘Oda čhavo našťi omukel le dades, bo te les omukľahas, o dad muľahas.’
Mi len le dades the peskere fameliji a mi aven ke mande. Dava len oda nekfeder than, so hin andro Egipt, the le nekfedere chabenestar kala phuvatar.
Kala dešušov (16) hine o čhave le Jakoboskere, save les sas la Zilpaha. Oj sas e služka, sava diňa o Laban peskera čhake la Lejake.
Na sas maro pre caľi phuv, bo e bokh sas igen bari. Andro Egipt the andro Kanaan e sas ajsi bari bokh, hoj o manuša sas bi e zor.
O Izrael sas imar phuro a imar na dikhelas igen mištes. Sar len o Jozef anďa ke leste, o Jakob len čumidľa a obchudľa.
imar na aveha ešebno, bo pašľiľal mira romňaha.
Tiri phuv ela dži ko Sidon.
the le paňeha andral e phuv
Paloda, sar lenge muľa o dad, le Jozefoskere phrala phende: “So te akana o Jozef džala pre amende? So te kamela amenge te visarel pale savoro, so leske kerďam?”
O džuvľa leske odphende: “O Hebrejika džuvľa nane ajse sar o Egiptska. On hine zoraleder a lengere čhave aven pro svetos sigeder, sar ke lende dodžas.”
Ode pes leske sikaďa andre jag andro krakos le RAJESKERO aňjelos. O Mojžiš dikhľa, hoj o krakos labol, ale na zlabol.
Paľis o RAJ phenďa: “Ker ada, hoj o Izraeliti tuke te pačan, hoj pes tuke sikaďa o Del lengere dadengero – o Del le Abrahamoskero, le Izakoskero the le Jakoboskero.”
On leske phende: “Arakhľa pes amenca o Del le Hebrejengero. Domuk amenge te džal trine dživesengero drom pre pušťa, hoj te obetinas ode le RAJESKE, amare Devleske. Bo te na keraha ada, marela amen le nasvaľibnaha abo le šabľaha.”
O RAJ phenďa le Mojžišoske:
Le Mojžišoske sas ochtovardeš (80) berš a le Aronoske ochtovardeš the trin (83) berš, sar vakerenas le Faraonoha.
O žabi oddžana tutar, andral tire khera, tire uradňikendar the manušendar. Ačhena ča andro Nil.”
A pal calo Egipt e balvaj rozphurdela o prachos a olestar pes čhivela avri pro manuša the pro dobitkos o hňisava vredi (vredi).”
Te na premukeha mire manušen, mek tajsa anava pre tiri phuv le maľengere grajoren.
A merela dojekh čhavoro andro Egipt, savo ešebno (peršo) uľiľa. Oda le Faraonoskere čhastar, savo majinel te bešel pro tronos, dži ko čhavo la otrokiňakero, savi erňinel, a the savoro ešebno le dobitkostar.
Sar avena andre phuv, pal savi o RAJ tumen diňa vera, hoj dela la tumenge, doľikeren kada inepos pro furt.
O Mojžiš phenďa le manušenge: “Leperen tumenge pre kada džives, andre savo geľan avri andral o Egipt, kaj sanas otroka. Bo o RAJ tumen odarik iľa avri peskere zorale vasteha. Vašoda našťi chan ňič, andre soste hin o drožďi.
A phende le Mojžišoske: “Či sas frima hrobi andro Egipt? Anďal amen ade, hoj te meras pre pušťa! So amenge kerďal? Soske amen iľal avri andral o Egipt?
leskero nav hin RAJ.
o Filišťinci izdranas andre bari dar.
A pro šovto džives peske mi kiden a mi pririchtinen duvar ajci sar okla dživesa.”
O Aron oda thoďa angle Archa la Zmluvakeri, hoj pes te doľikerel, sar o RAJ prikazinďa le Mojžišoske.
Akana džanav, hoj o RAJ hin bareder, sar savore aver devla, bo ov oda kerďa, sar pes hazdenas upral tumende.”
Mušinela te el murdardo le barenca abo ľivimen le šipoha a ňisavo vast pes lestar našťi chudela. Či oda ela manuš vaj džvirina, mušinela te merel! Ale sar šunďola but o hangos la trubakero , šaj džan pro verchos.’ ”
Sar o manuša šunde o hromi the o zoralo hangos la trubakero a dikhle o bleski the o thuv andral o verchos, igen izdranas daratar a ačhenas dural.
Te pes o murša maškar peste marena a demena varesava khabňa džuvľa a oj našavela peskere čhavores, ale oj korkori oda predživela, oda dženo mušinel te počinel oda, so lestar mangela lakero rom – ajci, keci domukena o sudci.
Ale te pes oda ačhela akor, sar o chulaj ela paš oda, na mušinela vaš oda te počinel. Te o džviros sas dino kečeň vaš o love, na mušinela buter te počinel le chulajiske.
Trival andro berš oslavineha o inepi pre miri pačiv.
Paľis iľa o zvitkos le Devleskere zakonenca a zoraha genelas anglo manuša. On phende: “Šunaha the keraha savoro, so o RAJ phenďa.”
Jekh cherubos kereha pre jekh agor a dujto pre aver, a kereha len jekhetane le Archakere kritoha.
Paľis ole lepedendar zasiveha pandž jekhetane a aver šov tiš zasiveha jekhetane, avke lendar ena duj bare lepedi. Sar zaučhareha o Stanos, šovto lepeda anglo Stanos prethoveha pro jepaš.
Upral pal leskere štar agora kereha po jekh rohos, ajse sar hin le biken. Kala rohi the o oltaris ela kerdo jekhe kotorestar a obthoven calo oltaris le brondzoha.
Paľis prichudeha pro efodos pro phike o bara, so leperena le Izraeloskere čhaven. O Aron len hordinela pre peskere phike anglo RAJ, hoj len te leperel.
Siv lenge telune gada, hoj len te učharen le perestar dži ko čanga, hoj te na dičhol lengero langipen.
O koľin, so hino hazdlo upre, the e čang, so hiňi diňi pre obeta, sentňar. Ola kotora le bakrestar ena sentňarde prekal o Aron the prekal leskere čhave.
Paľis o RAJ phenďa le Mojžišoske:
Pherarďom les mire Duchoha a diňom les prindžaripen, achaľuvipen the goďaveripen pre dojekh buči,
O Mojžiš geľa tele pal o verchos a andro vasta ľidžalas duj barune tabli, pre save sas pisimen o prikazaňja pal jekh sera the pal aver.
A sar o Mojžiš džalas andre oda stanos, savore manuša ušťile. Dojekh ačhelas angle peskero stanoskero vudar a dikhenas pro Mojžiš, medik na geľa andro stanos.
Aňi na phandeha zmluva ole manušenca andre odi phuv, bo te on lašarena peskere devlen a obetinena lenge, vičinena ke odi obeta the tut, a šaj tut scirden, hoj te chas olestar.
olejos prekal o lampi, o koreňje pro olejos te pomakhel the pro voňavo kaďidlos,
On le Mojžišostar preile savore dari, so o Izraeliti anenas, hoj te keren o Sentno Stanos. A sako tosara o Izraeliti dureder anenas le Mojžišoske o dari.
Maškaruno drukos kerde avke, hoj predžalas prekal o maškar le ramenge a oda jekhe Stanoskere agorestar dži ke aver.
Le akacijakere kaštestar kerďa kaďidloskero oltaris le štare rohenca, so sas jekhe kotorestar le oltariha. Sas kerdo andre kocka, 45 centimetri džinďardo, 45 centimetri buchlo a 90 centimetri učo.
Dojekh, ko sas zgendo, počinelas jekh minca: jepaš šeklos. Sas zgende 603 550 murša, kaske sas buter sar biš (20) berš.
Le žuže somnakastar kerde cikne zvončeki a prichudle len maškar o phaba pašal calo teluno agor le plašťoskero.
Paľis an le Aron the leskere čhaven anglo Stanoskero vudar a thov (omor) len le paňeha.
Andral dojekh kmeňos tumenge mi pomožinel jekh famelijakero vodcas.
40-41 Andral o kmeňos le Ašeroskero: 41 500
Pre zapadno sera le Sentne Stanostar o kmeňos Efrajim the o fajti, so lenca phirenas, kerena taboris paš peskeri zastava. O Elišamas, le Ammichudoskero čhavo, ela vodcas andro kmeňos Efrajim.
Pre pušťa Sinaj o RAJ phenďa le Mojžišoske:
Savore ešebne murša phureder sar jekh čhon, save sas pisimen andre, sas 22 273.
Pisin andre savore muršen tranda beršendar dži penda, save šaj keren e služba paš o Sentno Stanos.
Traden len avri andral o taboris, či muršes vaj džuvľa, hoj te na meľaren o taboris, kaj me bešav maškar mire manuša.”
“Phen kada le Izraelitenge: ‘Te varesavo murš abo džuvľi del lav le RAJES, hoj pes oddela le RAJESKE sar Nazarejos,
Paľis o Izraelike vodci ande o dari; on sas o famelijengere vodci upral o kmeňi, savenge sas dino, hoj te zgenen le manušen.
jekh cikňi somnakuňi lopatka, so važinelas 110 grami, pherďi le kaďidloha;
jekh cikňi somnakuňi lopatka, so važinelas 110 grami, pherďi le kaďidloha;
O Aron avke the kerďa a ačhaďa o lampi avke, hoj te švicinen anglo momeľaris, sar o RAJ prikazinďa le Mojžišoske.
a phende lenge: “Meľarďam pes bo chudľam pes le mulendar, ale soske akana našťi oslavinas e Patraďi a našťi anas o obetno daros le RAJESKE jekhetane le avre Izraelitenca?”
O partiji andral o taboris le Judaskere kmeňostar džanas ešebne pal peskeri zastava. Lengero vodcas sas o Nachšon, le Amminadaboskero čhavo.
Vašoda dine ole thaneske nav Tabera, bo le RAJESKERI jag labolas maškar lende.
Mek o mas sas lende andro danda a mek les aňi na rozžuvinde a imar o RAJ choľisaľiľa a mukľa pre lende igen baro nasvaľiben.
Sas oda kala džene:
On kavke maškar o Izraeliti ľidžanas o nalačho hiros pal odi phuv. Phenenas: “Odi phuv, so predikhľam, chal le manušen, save andre bešen. Savore manuša, saven ode dikhľam, hine igen bare.
Pre kadi pušťa ačhena mule ťela savoredženengere, kaske sas akor, sar sas pisimen andre, biš (20) berš the buter – savore tumendar, save pre ma reptinenas.
Te ela maškar tumende varesave cudzinci, abo o cudzinci, save dživen maškar tumende but berš, a the on kamena te anel e obeta, so šukares voňinel le RAJESKE, mi keren avke sar the tumen.
Gele anglo Mojžiš the Aron a phende lenge: “Zageľan imar igen dur! Se savore amare manuša hine sentne a the amenca hino o RAJ. Soske pes hazden upral le RAJESKERE manuša?”
Džide pele tele andro than le mulengero savoreha, so len sas. E phuv pes upral lende zaphandľa, on našľile a imar na sas maškar o manuša.
Dojekh, ko džal pašes paš le RAJESKERO Sentno Stanos, merela. So, mušinas savore te merel?”
Mek phen le Levitenge: ‘Sar olestar dena o nekfeder kotor, rachinela pes tumenge, sar te oda uľahas o uľipen andral tumaro humnos the e šťava andral tumaro lisos.
Soske amen iľan avri andral o Egipt a anďan pre kada than? Kade pes na del te sadzinel aňi o zrnos aňi o figi aňi e viňica aňi o granatoskere phaba! Mek aňi o paňi ade nane te pijel!”
Sar pes o Izraeliko narodos došunďa, hoj o Aron muľa, chudle savore pal leste te rovel a rovenas tranda (30) dživesa.
Ale o Sichon na domukľa le Izraelitenge te predžal prekal leskeri phuv, ale zvičinďa peskera armada a geľa pre lende pro mariben. Doavľa paš o foros Jahac a marelas pes lenca.
Vašoda av a prekoš len, bo on hine zoraleder sar me. Šaj el, hoj len paľis domarava a tradava len avri andral miri phuv. Džanav, hoj oda, kas požehňineha, ela požehňimen, a kas prekošeha, ela prekošlo.”
O Bileam odphenďa le aňjeloske: “Kerďom binos, bo na džanavas, hoj pes mange ačhavehas andro drom. No, te na kames, hoj te džav dureder, visarava man pale.”
Ov leske odphenďa: “Či našťi vakerav oda, so mange phenel o RAJ?”
Paľis o Balak le Bileamoske phenďa: “Av, lav tut pre aver than. Šaj el, hoj o Del les odarik kamela te prekošel.”
Ko les prekošela, ela prekošlo!”
No the avke, Kenitale, avena zňičimen,
“Zgenen savore Izraelike muršen phurederen sar biš berš, avke sar o RAJ prikazinďa le Mojžišoske.”
le Šelostar, e Šeloskeri fajta;
Kala sas o potomki le Efrajimoskere pal peskere fajti:
O potomki le Naftaliskere pal peskere fajti sas kala:
Akor e Machla, e Noa, e Chogla, e Milka the e Tirca, o čhaja le Celofchadoskere, saveske sas dad o Chefer, leskero sas o Gilead, leskero o Machir, leskero o Menašše a leskero o Jozef,
Ke račate obetineha dujte bakrores sar jagaľi obeta avke sar tosara jekhetane la moľakera obetaha. Oda hin e chabeneskeri obeta, so šukares voňinel le RAJESKE.
Zdžana tumen the dešto džives andre kada eftato čhon, hoj te lašaren le RAJES. Oda džives na chana ňisavo chaben aňi na kerena ňisavi buči, a pokorinena pes anglo Del.
a te lakero dad šunela lakero lav the vera, no ňič pre oda na phenela, akor savore lakere lava the vera, so diňa, pes mušinela te doľikerel.
Ale le čhajen, save mek na pašľile le muršeha, muken prekal peste.
Paľis avle anglo Mojžiš savore armadakere veľiťeľa
Akor o murša andral o kmeňi Gad the Ruben phende le Mojžišoske: “Amen sam tire služobňika a keraha oda, so amenge prikazinďal.
Andral e Dofka džanas dureder a kerde peske taboris paš o Aluš.
Andral o Punon odgele a kerde peske taboris paš o Obot.
O RAJ phenďa le Mojžišoske:
16-18 Te vareko demel varekas le trasteha, le bareha abo le kašteha avke, hoj oda dženo merela, hino vrahos a mušinel te merel.
Kala hine o lava, so phenďa o Mojžiš savore Izraelitenge pro vichodos le Jordanostar pre pušťa andre Araba pre aver sera paš o Suf, maškar o fori Paran the Tofel pal jekh sera a maškar o fori Laban the Chacerot the Di-Zahab pre aver sera.
a the pre pušťa. Ode dikhľan, hoj o RAJ, tumaro Del, tumen ľidžalas avke sar o dad peskere čhas, pal calo drom, medik na avľan pre kada than.’
Le RAJESKERO vast džalas pre lende, medik savoredžene na mule avri.
Avke andre oda časos iľam e phuv la dolinatar Arnon dži paš o verchos Chermon le duje Amorejengere kraľenge, save bešenas pro vichodos le Jordanostar.
Hin varekaj ajso baro narodos, kaske lengere devla ulehas avke pašes sar amenge o RAJ, amaro Del, kana ča ke leste vičinas?
Ča vašoda, hoj kamelas tire daden, kidľa peske avri the lengere potomken. Ov džalas tumenca a peskera bara zoraha tumen iľa avri andral o Egipt,
De pačiv tira da the le dades, hoj but te džives pre phuv, so tuke dela o RAJ, tiro Del!
Dara tut le RAJESTAR, tire Devlestar, leske služin a te des lav, de ča pre le RAJESKERO nav.
Ma daran tumen lendar! Leperen tumenge, so kerďa o RAJ, tumaro Del, le Faraonoske the cale Egiptoske.
O manuša, le Anakoskere potomki, hine zorale the bare! Prindžaren len a šunďan pal lende: ‘Ko šaj džal pre lende?’
Avke kerďom e archa le akacijakere kaštestar a okresinďom duj barune tabli – ajse, sar sas ešebnovar – a geľom pre verchos le tablenca andre vasta.
Ale andre kadi phuv, so džan te zalel, hin brehi the dolini a pijel o paňi le brišindestar andral o ňebos.
Bo mek na san andre phuv, so tumenge del o RAJ, tumaro Del, kaj dživena andro smirom.
le narodengere devlen, save bešen pre phuv pašal tumende jekhe agorestar dži ke aver agor),
Te oda than, kaj hino lašardo le RAJESKERO nav, hino tumendar dur, hoj ode te ľidžan o dešto kotor olestar, so tumenge požehňinďa o RAJ, paľis keren avke:
E Patraďakeri obeta tire stadostar abo dobitkostar anen le RAJESKE, tumare Devleske, pre oda than, kaj peske kidela avri o RAJ, hoj les te lašaren.
Paľis ker savoro a ľiker tut pal oda, avke sar tuke phende a sikade pre oda than, so peske kidľa avri o RAJ.
Ale o prorokos, savo andre miro nav vakerela, so leske na prikazinďom, abo o prorokos, savo vakerela andro avre devlengero nav, mušinela te merel.’
Hin ade ajso dženo, ko hino mangado varesava džuvľaha, ale mek peske la na iľa romňake? Mi visarel pes pale khere, hoj te na merel andre kada mariben a te na lel peske la aver dženo.’
Mušinel te del pravos sar ešebnes ole čhas, savo les sas olatar, sava na kamel, a dela les duvar ajci kotor savorestar, so les hin, bo ov hin o ešebno, ko sikavel pre le dadeskeri zor.”
akor anen sodujdženen paš e foroskeri brana a murdaren len le barenca: la džuvľa vašoda, bo na vičinelas, hoj lake te pomožinen, choc sas andro foros, a le muršes, bo pašľiľa avre dženeskera mangaďa džuvľaha. Kaleha khosena avri o nalačhipen maškar peste.
Te džaha andre viňica avre dženeskeri, šaj chas ode ajci hroznos, keci kames, ale našťi tuke les o hroznos andro košaris.
Ale te lakero šogoris peske la na kamela te lel romňake, oj mušinela te džal paš e foroskeri brana a te phenel ode le vodcenge: ‘Mire romeskero phral man na kamel romňake, hoj te doľikerel o nav le phraleskero andro Izrael. Na kamel mange te kerel oda, so mušinel sar šogoris.’
A the o RAJ adadžives phenďa, hoj tumen avena leskere manuša, avke sar angloda phenďa la veraha, a prikazinel tumenge, hoj te doľikeren savore leskere prikazaňja.
‘Prekošlo hino oda manuš, ko pašľola peskera pheňaha abo peskera ňevlastna pheňaha.’
O RAJ pre tumende domukela baro nasvaľiben, medik na merena avri andre phuv, so džan te zalel.
Chala tumaro dobitkos the uľipen, medik tumen na zňičinela. Na mukela tumenge aňi zrnos, aňi mol, aňi olejos, aňi gurumňen, aňi bakren, medik na merena bokhatar.
O RAJ pale tumen ačhavela sar peskere manušen a ov ela tumaro Del, sar tumenge phenďa a sar diňa vera tumare daden: le Abraham, le Izak the le Jakob.
Se oda lav hino igen pašes, hino andre tiro muj the andre tiro jilo, hoj les te doľikeres.
Sar o Mojžiš pisinďa savore lava ole zakonoskere andro zvitkos,
e phuv andro ďeďictvos
le neve devlenge, savendar lengere dada na daranas.
so phendehas tire ňeprijaťeľa:
Akana mi aven a mi pomožinen tumenge,
žiarinelas lenge andral o Seir,
hoj te doľikeren tiro zakonos
“Radisaľuv Zebulun pre peskere droma;
O Del, so dživel pro furt, hin tiro than pro garuďipen
Ňiko na obačhola anglal tu, medik dživeha. Avava tuha, avke sar the le Mojžišoha. Šoha (ňikda) tut na mukava.
O špijona lake phende: “Doľikeraha e vera, so tut diňam, hoj mukaha tira famelija te dživel, ča te kerena ada:
Kada mi el tumenge pro leperiben pro furt. Te pes jekhvar tumare čhave phučena, so hine prekal tumende kala bara,
Andre oda džives, sar chale chaben la phuvatar, e manna preačhiľa. Andre oda berš o Izraeliti chanas o chaben andral o Kanaan, bo len imar na sas manna.
“Prekošlo mi el anglo RAJ oda,
Androda o Jozua a savore Izraeliti chudle le Achan, le Zerachoskere čhas, the o rup, o plašťos, e somnakuňi cehla the leskere čhaven, čhajen, gurumňen, somaren, bakren, leskero stanos the savoro, so les sas, a ľigende len andre dolina Achor.
Avke o Jozua labarďa o Aj a kerďa lestar zburaňiskos pro furt a hin oda dži adadžives.
Paľis o Jozua len vičinďa a phenďa lenge: “Soske amenca thoďan avri? Phenďan amenge, hoj san igen dural, ale bešen pašes paš amende!
Avke o Jozua phenďa: “Phundraven e chev andre jaskiňa a anen ke mande ole pandž kraľen.”
O Jozua kerďa avke, sar leske phenďa o RAJ: podčhinďa le grajenge o pindre a zlabarďa o verdana.
e Makkeda, o Betel,
O Izraeliti murdarde the le vrašcos le Bileam, le Beoriskere čhas.
džal ko juhos prekal o verchengero drom Akrabbim andre pušťa Sin a odarik džal pro juhos le Kadeš-Barneatar. Paľis chudel pašal o Checron upre ko Addar, kaj visaľol ke Karka,
o Eltolad, o Kesil, e Chorma,
O Chalchul, o Bet-Cur, o Gedor,
Andre jekh džives le Jozefoskere čhave – o kmeňi Menašše the Efrajim – phende le Jozuaske: “Soske amen diňal vaš o ďeďictvos ča ajci sikra phuva? Se amen sam baro narodos, bo o RAJ amen dži akana požehňinelas.”
o Kefar-Ammoni, o Ofni the e Geba; dešuduj (12) fori le gavenca.
o Remet, o En-Gannim, e En-Chadda the o Bet-Paccec.
Sar o Izraeliti preačhile te rozulavel o phuva sar ďeďictvos, dine the le Jozuaske, le Nunoskere čhaske, o ďeďictvos maškar peskere phuva.
Savore fori le maľenca, so sas dine le Aronoskera famelijake, sas dešutrin.
Ale akana imar diňa o RAJ, tumaro Del, tumare phralen smirom, avke sar len diňa lav. Akana džan pale ke tumare stani, andre tumari phuv, so tumenge diňa le RAJESKERO služobňikos o Mojžiš pal o Jordan.
O kmeňi Ruben the Gad phende: “Kale oltariske das nav Ed , bo hin sar švedkos maškar amende, hoj o RAJ hin o Del.”
O Jozua mek lenge phenďa: “Vašoda akana daran le RAJESTAR, služinen leske jilestar the pačivalones a odčhiven le devlen, savenge služinenas tumare dada pal o paňi Eufrat the andro Egipt. Služinen ča le RAJESKE!
Sar o kmeňos Juda geľa pro Kanaančana, save bešenas andro Hebron, so pes angloda vičinelas Kirjat-Arba, ňerinde upral o fajti Šešaj, Achiman the Talmaj.
Sar le RAJESKERO aňjelos phenďa savore Izraelitenge kala lava, chudle zorales te rovel.
Avke andre odi phuv sas smirom saranda (40) berš, medik dživelas o Otňiel, le Kenazoskero čhavo.
“Džava tuha,” odphenďa leske e Debora, “ale andre kada mariben e slava na ela tiri, bo o RAJ dela le Siserah andro vasta la džuvľake.” Paľis e Debora ušťiľa a džalas le Barakoha andro Kedeš,
O verchi razisaľonas anglal o RAJ,
Le Machirostar avle o vodci
Av požehňimen upral o džuvľa andro stani!
Kerde peske taboris paš lende a zňičinde savoro maľakero uľipen andre odi phuv dži paš e Gaza. Na mukle andro Izrael ňisavo chaben, aňi bakren, aňi gurumňen, aňi somaren.
Savore Midijana, o Amaleka the o vichodne kmeňi pes sthode jekhetane, pregele prekal o Jordan a kerde peske taboris andre dolina Jezreel.
Medik o trin šel (300) murša trubinenas, o RAJ diňa, hoj pes andro taboris jekh aver te maren le šabľenca. O manuša denašenas andral o taboris ke Bet-Šitta, ke Cerera the dži pro agor la Abel-Mecholatar paš o Tabbat.
O Izraeliti odphende: “Radišagoha tuke daha ola čeňa.” Avke thode pre phuv o plašťos a dojekh pre leste čhide o somnakune čeňa.
‘Majinav man te zdel mire ovocjendar,
Te uľomas me kraľis upral kala manuša, imar čirla čhiďomas tele le Abimelech. Phenďomas leske: ‘An tuha buter muršen a av pro mariben!’ ”
Pal o Abimelech avľa o Tolas, hoj te zachraňinel le Izraeliten. Sas andral o kmeňos Jissachar a bešelas andro foros Šamir pro brehi Efrajim. Leskero dad sas o Puah a leskero o Dodo.
O Ammoniko kraľis phenďa le Jeftoskere muršenge: “Sar o Izraeliti avenas avri andral o Egipt, zaile miri phuv le paňestar Arnon dži ko paňi Jabbok the ko Jordan. Akana de mange oda pale andro smirom!”
O murša andral o Efrajim pes zgele pro mariben. Pregele prekal o Jordan andro foros Cafon a phende le Jeftoske: “Soske geľal pro mariben pro Ammončana a amen na vičinďal, hoj te džas tuha? Vašoda labaraha tiro kher the tuha!”
O Manoach phenďa le RAJESKERE aňjeloske: “Mangas tut, ačh ade, medik tuke na pririchtinaha terňa koza.”
A na džanenas te avel pre oda aňi pal o trin dživesa.
“Na chučaha pre tu,” phende leske, “ča sphandaha tut a daha tut lenge andro vasta. Čačes amen tut na kamas te murdarel.” Avke les phandle duje neve lanenca a ľigende les avri andral e skala.
E Delila dikhľa, hoj akana lake phundraďa peskero jilo a le Filišťinike vodcenge diňa te phenel: “Aven akana, bo imar mange phenela avri savoro.” O Filišťinike vodci avle a ande peha the o rup.
O Michah lestar phučľa: “Khatar aves?”
O Daniti leske phende: “Na kamas tut imar buter te šunel, bo varesave murša pes šaj choľaren a chučena pre tumende. Tu kames, hoj tut te murdaren the caľa tira famelija?”
Androda o phuro murš avľa avri a dovakerelas lenge: “Na, phralale mire! Ma keren ňič nalačho kale muršeske, savo avľa andre miro kher. Ma keren kajso džungipen!
Sar o Izraeliti gele pro mariben pro Benjamini, rozačhade pes pre lende paš e Gibeja.
Ale 600 murša pes visarde a denašle pre pušťa pre skala Rimmon a ode ačhile štar čhon.
On peske ile romňen Moabčanken la Orpa the la Rut. Paloda ode bešenas vaj deš berš
Dikh, pre savi maľa keren, a dža pal lende. Phenďom mire sluhenge, hoj tuke te na kerel ňič nalačho. Te aveha smedno, dža paš o džbani, so pherarde o sluhi, a pi ole paňestar.”
Avke e Rut pašľolas paš leskere pindre dži tosara. Ušťiľa tosara mek sigeder, sar vidňisaľolas, bo o Boaz phenďa: “Ňiko pes te na dodžanel, hoj e džuvľi sas rači pre maľa.”
Le Elkanah sas duj romňija. Jekh pes vičinelas Anna the dujto Peninna. La Peninna sas čhave, ale la Anna na sas.
Miro muj asal avri mire ňeprijaťeľen!
O RAJ sudzinela caľi phuv.
Jekh rat pašľolas o Eli, savo imar na dikhelas mištes pro jakha, pre peskero than.
Avke o manuša bičhade le muršen andro Šilo a on ande pale e Zmluvakeri Archa le nekzoraledere RAJESKERI, savo bešel pro tronos upral o cherubi. Le Eliskere duj čhave o Chofni the o Pinchas avle le Devleskera Zmluvakera Archaha.
On odphende: “Ľidžan la andro foros Gat!” Avke la preľigende.
Akor o Samuel phenďa le Izraelitenge: “Te pes visarena cale tumare jileha ko RAJ, te pestar odčhivena savore avre devlen the le Aštarten, te pes čačes oddena le RAJESKE a služinena ča leske, ov cirdela tumen avri andral o vasta le Filišťinengere.”
Lela tumare sluhen, služobňičken, nekfeder gurumňen the somaren, hoj te keren prekal leste.
O Samuel phenďa le muršeske, savo kerelas le chabeneha: “De mange oda kotor mas, so tuke diňom te garuvel pre sera.”
O Samuel phenďa savore manušenge: “Dikhen kale muršes, saves peske kidňa avri o RAJ? Maškar o manuša nane ajso sar ov.”
Akor vičinenas ko RAJ, hoj lenge te pomožinel, a phenenas: ‘Binošne sam, bo omukľam le RAJES a chudľam te lašarel le devlen le Baal the la Aštarta. Ale akana, te amen cirdeha avri andral o vasta amare ňeprijaťeľenge, služinaha tuke.’
“Oda, so kerďal, sas diliňipen,” phenďa leske o Samuel. “Tu na šunďal, so tuke phenďa o RAJ, tiro Del. Te šunďalas, o RAJ tuke the tira famelijake diňahas pro furt o kraľišagos upral o Izrael.
Medik o Saul vakerelas le rašaha, e vika andro taboris sas furt zoraleder. Vašoda phenďa o Samuel le rašaske: “Muk oda avke!”
Pre oda leske o Jonatan odphenďa: “Ča le pacakere agoreha, so ľikeras andro vast, koštoľinďom sikra medos. Kade som. Mi merav.”
“Ale me le RAJES šunďom,” odphenďa o Saul. “Geľom ode, kaj man bičhaďa, anďom le kraľis Agag a murdarďom savore Amaleken.
“He, andro smirom,” odphenďa o Samuel. “Avľom te obetinel le RAJESKE. Akana žužaren pes a aven manca ke smiromoskeri obeta.” Paľis sentňarďa le Izaj the leskere čhaven a vičinďa len paš e smiromoskeri obeta.
A mek phenďa: “Adadžives anďom pre ladž le Izraeliten. Bičhaven mange varekas pro mariben!”
O David peske priphandľa e šabľa pašal o gada a kamelas andre oda te phirel, ale phares leske oda sas.
O džuvľija paš o kheľiben giľavenas:
Choc džanelas, hoj les oda mola o dživipen, murdarďa le Filišťincos a avke o RAJ pomožinďa cale Izraeloske ko baro ňerinďipen (viťaztvo). Se korkoro oda dikhľal a radisaľohas. Te ov tuke na kerďa ňič nalačho, soske akana kames te kerel binos oleha, hoj les murdareha? Nane tut vaš soske les te murdarel.”
O David phučľa le Jonatanostar: “Ko mange dela te džanel, te tiro dad tuke odphenela andre choľi?”
Paľis o Jonatan diňa peskeri vizbroj ole terne sluhaske a phenďa leske: “Dža a ľidža oda andro foros.”
Avke o Saul bičhaďa vaš o rašaj Achimelech, le Achituboskero čhavo, the vaš leskeri famelija, save sas tiš rašaja andral o Nob, a on savore avle ke leste.
Paľis o David peskere šov šel (600) muršenca odgele andral e Keila a phirenas than thanestar. Sar le Sauloske phende, hoj o David geľa het andral e Keila, o Saul na mukľa pes pro drom.
Pre kaste chudľa te džal o Izraeliko kraľis? Pal kaste džal? Pro mulo rikono? Pre jekh pušum?
O Del man mi marel zorales, te na murdarava dojekhe leskere muršen dži tosara!”
“Me džava tuha!” phenďa o Abišaj.
O David peskere muršenca džalas pro mariben pro Gešura, Gizriti the pro Amaleka, save čirleder bešenas andro phuva, prekal save pes džalas andro Šur the andro Egipt.
Vašoda, hoj na šunďal le RAJES a na kerďal sa pal leskeri choľi pro Amaleka, avke sar o RAJ kamelas tutar, ov tuha adadžives kerel kavke.
Avke o David geľa het šov šel (600) muršenca, save leha džanas. Sar dogele paš o paňi Besor, varesave lendar ode zaačhile.
Sar o sluhas dikhľa, hoj o Saul hino mulo, the ov pes čhiďa pre šabľa a muľa leha.
“Ó, Izrael, tiro baripen the radišagos
O maribnaskere zbraňi sas našade!”
Ale o Joab the o Abišaj džanas dureder pal o Abner. Sar zaračiľa, avle pro brehos Amma anglo Gijach pro drom ke pušťa Gibeon.
Paľis o Abner phenďa le Davidoske: “Džava akana te zvičinel savore Izraeliten ke tu kraľina, rajeja miro. Phandena tuha e zmluva, hoj te aves kraľis upral savoreste, avke sar kames.” Avke o David premukľa le Abner a ov geľa het andro smirom.
Sar gele andro kher, ipen akor o Išbošet pašľolas pre peskero haďos, kaj sovelas. Demade les, murdarde les a odčhinde leske o šero. Paľis ile leskero šero a džanas caľi rat prekal e Jordaňiko dolina.
Sar šuneha o phiriben pal o agor ole balzamike stromengero, takoj dža pro Filišťinci pro mariben, bo akor džava me anglal tu te ňerinel upral lengere slugaďa.”
Se akorestar, so ľigenďom le Izraeliten avri andral o Egipt, dži adadžives na bešavas andro kher, ale somas andro stanos všadzik, khatar phirenas.
Sar avle o Aramejčana andral o Damaskus te pomožinel le kraľiske Hadad-Ezeroske, o David ňerinďa the upral lende a murdarďa lendar 22 000 muršen.
Le Mefibošet sas terno čhavoro, savo pes vičinelas Michas. Le Ciboskeri calo famelija ačhile služobňika le Mefibošetoske.
Ale o Urijaš na geľa khere, ale pašľiľa peske jekhetane savore služobňikenca paš o vudar, sar pes džal andro palacis.
Tu oda kerďal počoral, ale me oda kerava dživese anglo calo Izrael.’ ”
Sar e Tamar avľa ko Amnon andro kher, ov ipen pašľolas pro haďos. Avke iľa o chumer, zaušanďa, kerďa anglal leste bokeľa a pekľa len.
Ale o Absolon denašľa.
Ov oda kerďa vašoda, hoj te čerinel odi veca. Ale tu, rajeja miro, sal goďaver sar le Devleskero aňjelos a džanes pal savoreste, so pes kerel andre adi phuv.”
O David the savore leskere murša odgele andral o foros a zaačhile paš o paluno kher.
Prekošelas les kavke: “Dža het, dža het! Vrahona! Lotrona!
Akor o Absolon the savore Izraelike murša phende: “Feder hin o goďaver vakeriben le Chušajoskero sar le Achitofeloskero.” Avke o RAJ na domukľa, hoj pes te ačhel pal le Achitofeloskere lava, bo kamľa te anel e bibach pro Absolon.
Te murdarďomas les, o kraľis the avke pes pal oda dodžanľahas, tu na ačhiľalas vaš ma.”
Akor o slugaďa pes počoral visarenas andro foros Machanajim, avke sar keren o slugaďa, save pes ladžan olestar, hoj denašen le maribnastar.
32-33 O Gileados o Barzillaj sas andral o gav Rogelim, so hin paš o Machanajim. Ov sas igen phuro, sas leske ochtovardeš (80) berš. Sas barvalo murš, savo dodelas o chaben prekal o kraľis, medik sas andro Machanajim. The o Barzillaj avľa le kraľiha tele dži paš o Jordan, hoj les odarik te preľidžal.
O Šebas pregeľa prekal savore Izraelike kmeňi dži paš o foros Abel-Bet-Maacha. Savore andral e Bichriskeri famelija pes zgele a džanas pal leste andro foros.
o David geľa te lel le Sauloskere the le Jonatanoskere kokala le manušendar andral o Jabeš-Gilead, save len ile andral o pľacos andro Bet-Šan, kaj len o Filišťinci figinde andre oda džives, sar murdarde le Saul pro verchos Gilboa.
O thuv leske džalas andral o nakh,
Se savore leskere zakoni hine angle mire jakha
Džava pal mire ňeprijaťeľa
a cirdes man avri andral o vasta le maribnaskere muršengere.
Paľis o David sas igen smedno a phenďa: “Ko man dela te pijel paňi andral e chaňig, so hiňi paš e brana andro Betlehem?”
Ale o kraľis peske ačhelas vaš oda, so phenďa le Joaboske the le veľiťeľenge upral o slugaďa. Avke o Joab the o veľiťeľa odgele le kraľistar te zgenel le manušen andro Izrael.
Ale o rašaj Cadok na sas le Adonijoha, aňi le Jehojadoskero čhavo o Benajah, aňi o prorokos Natan, aňi o Šimej, aňi o Rei, aňi le Davidoskere ťelesne stražňika.
Avke sar o RAJ sas mire rajeha the le kraľiha, mi el the le Šalamunoha a leskero tronos mi el bareder sar le Davidoskero, mire rajeskero.”
Ov odphenďa: “He, andro smirom.
Paľis o Šalamun diňa te vičinel ke peste le Šimej a phenďa leske: “Ačhav tuke kher andro Jeruzalem, beš ode a ňikhaj odarik ma dža!
Ale kala džuvľake o muršoro rači muľa, bo oj pašľiľa pre leste.
o Baanas, le Achiludoskero čhavo, andro fori Taanach the Megiddo the andre calo Bet-Šean, so hino paš e Caretan teleder le Jezreelostar, khatar o Bet-Šean dži ke Abel-Mechola the dži pal o Jokmeam;
Sar o Chiram šunďa le Šalamunoskere lava, radišagoha zvinčinďa: “Mi el adadžives lašardo o RAJ, hoj diňa le David goďavere čhas, hoj te ľidžal kada baro narodos.”
O Chramos sas andral obthodo le cedroskere kašteha, so sas avrirandlo le prajtenca the le kvitkenca. Savoro obthode le cedroskere kašteha avke, hoj na dičholas ňisavo bar.
O muri pašal e palaciskeri dvora sas ačhade trine šorendar le barune kvadrendar a pre lende sas jekh šoros le cedroskere hranolendar, avke sar sas ačhaďi e andruňi dvora the e hala andre le RAJESKERO Chramos.
Kerďa:
Medik savore Izraeliti ode ačhenas, o kraľis pes visarďa ke lende a požehňinďa len.
– bo the aver narodi pes dodžanena pal tiro baro nav, pal tiri zor the pal savoro, so kerďal – a kade modľinďahas pes ke kada Chramos,
me doľikerava o lav, so phenďom tire dadeske le Davidoske: Leskero tronos ela furt zoralo upral o Izrael a furt ela vareko andral leskero potomstvos pro tronos.
Bachtale hine tire murša the tire služobňika, save furt pašal tu keren a šunen tiro goďaveripen!
9-10 Choc o RAJ, o Del le Izraeloskero, pes le Šalamunoske sikaďa duvar andro suno a phenďa leske, hoj te na lašarel avre devlen, ov the avke le RAJES na šunďa, ale odvisarďa pes lestar. Aleha o RAJ sas choľamen pro Šalamun.
Vašoda o Šalamun kamelas te murdarel le Jeroboam, ale o Jeroboam denašľa andro Egipt ko kraľis Šišak. Ode sas, medik o Šalamun na muľa.
Akor o Del prevakerďa ko Šemajah, ko Devleskero murš:
Paľis o phuro prorokos leske phenďa: “The me som prorokos avke sar the tu a le RAJESKERO aňjelos mange phenďa: ‘Dža a an les pale andre peskero kher, hoj te chal ode o maro a te pijel o paňi.’ ” Kavke leske klaminelas.
Savore manuša andral o Izrael pal leste rovena a parunena les. Ča ov andral le Jeroboamoskeri famelija ela parundo avke, sar kampel, bo ča andre leste o RAJ, o Del le Izraeloskero, arakhľa vareso lačho.
Ov andral odi phuv tradľa avri savore muršen the le džuvľijen, save služinenas paš o oltara sar lubňa. Zňičinďa savore modlen, so kerde angloda leskere phure dada.
Andro bišušovto (26) berš, sar kraľinelas o Asa andre Judsko, ačhiľa kraľis upral o Izrael o Elah, le Baašaskero čhavo. Ov kraľinelas andre Tirca duj berš.
Odarik pijeha o paňi the chaha o chaben, bo prikazinďom le vranenge, hoj tuke te anen.”
“So nalačho kerďom,” phučľa o Obadiah, “hoj kames tire služobňikos te del andro vasta le Achaboske, hoj man te murdarel?
Odphen mange, RAJEJA, odphen, hoj kala manuša te džanen, hoj tu, RAJEJA, sal o Del, a hoj te visares lengere jile pale ke peste.”
Ov odphenďa: “Mange igen džalas pal oda, hoj tuke te služinav so nekfeder, RAJEJA, Devla Nekzoraleder, bo o Izraeliti omukle tiri zmluva, čhivkerde tele o oltara a murdarde tire proroken la šabľaha a ňiko lendar na ačhiľa, ča me. A akana kamen the man te murdarel.”
Ale o Izraeliti džanas avri andral o foros, ešeb o terne slugaďa, save ľidžanas o mariben, a pal lende caľi armada.
Le Nabot andral o Jezreel sas viňica pašes paš o Achaboskero palacis.
ale pro trito berš geľa o Judsko kraľis Jošafat ko Izraeliko kraľis Achab.
Ale o Michah phenďa: “Te pes bachtales visareha, ta akor o RAJ na vakerelas prekal ma.” A mek phenďa: “Šunen ada, savore manuša!”
Vašoda kavke o RAJ phenel: ‘Andral o haďos, pre savo pašľos, imar na ušťeha, ale čačes pre leste mereha.’ ” Avke o Eliaš odarik geľa het.
“Mangav tut, mi avel pre ma duvar ajci tire duchostar,” phenďa leske o Elizeus.
Ale o Jošafat phučľa: “Nane ade varesavo prorokos, savestar šaj phučas le RAJESTAR, so majinas te kerel?”
Oj phenďa peskere romeske: “Me džanav, hoj kada murš, savo furt adarik predžal, hino sentno murš le Devleskero.
Sar o Elizeus geľa andro kher, o čhavoro pašľolas pro haďos mulo.
Akor o Naaman phenďa: “Te na kames miro daros, domuk, hoj te den tire služobňikos ajci čhik, keci birinena te lel o duj mulici, bo tiro služobňikos imar na obetinela o labarde obeti aňi ňisave dari avre devlenge, ča jekheske le RAJESKE.
“Džan a dodžanen pes, kaj akana hino,” phenďa o Aramejiko kraľis, “paľis les dava te phandel andre.”
Sar zaračolas, denašle odarik het. Omukle o taboris avke, sar sas: peskere stani, grajen the somaren.
“O RAJ mange sikaďa, hoj tu ačheha kraľis andro Aram,” odphenďa leske o Elizeus.
La Jezabel chana o rikone pre maľa paš o Jezreel a na ela parumen.’ ” Sar o terno prorokos savoro phenďa, phundraďa o vudar a denašľa.
Akor o Jehu geľa andro palacis, ode chaľa a piľa. Paľis phenďa: “Džan a parunen kala prekošľa džuvľa, bo oj hiňi le kraľiskeri čhaj.”
Paľis geľa o Jehu le Jonadaboha andre le Baaloskero chramos a phenďa olenge, save les lašarenas: “Rozdikhen tumen pašal peste a merkinen, hoj ade tumenca te na el ňiko le RAJESKERE služobňikendar, ale ča ola, save lašaren le Baal.”
O Jehojada kerďa, hoj o kraľis the o manuša te phanden le RAJEHA zmluva, hoj ena leskere manuša. A mek phandľa e zmluva maškar o kraľis the manuša.
Ale sar pes o Joachaz modľinelas ko RAJ, ov les šunďa avri, bo dikhľa, sar o Aramejiko kraľis le Izraeliten trapinel.
Ale o Jehoaš leske odphenďa: “O kandro andro Libanon diňa te phenel le zorale Libanoňike cedroske: ‘De tira čha mire čhaske romňake.’ A ipen akor e dzivo džvirina avľa pal o verchos a uštarďa pro kandro!
O Šallum, le Jabešoskero čhavo, pes počoral dothoďa pro Zechariah a murdarďa les anglo manuša. Avke ov pal leste ačhiľa kraľis.
Le Achazoske sas biš (20) berš, sar ačhiľa kraľis, a andro Jeruzalem kraľinelas dešušov (16) berš. O Achaz na kerelas avke sar leskero prapapus o David, ale kerelas oda, so na sas le RAJESKE pre dzeka.
Lašarenas avre devlen, choc lenge o RAJ prikazinďa, hoj ada te na keren.
Sar kraľinelas andro Izrael trito berš o Hošea, le Eloskero čhavo, andre Judsko ačhiľa kraľis o Chizkija, le Achazoskero čhavo.
Ma den pes leha aňi te prevakerel, hoj pes te zmuken pro RAJ oleha, hoj phenel: ‘O RAJ amen zachraňinela a kada foros bizo na ela dino andro vasta le Asirike kraľiske.’
‘E pačivaľi čhaj le Sionoskeri dikhel tut tele
Šunďom pal tiri choľi the pal tiro barikaňiben,
Pre oda o Izaiaš leske phenďa: “Šun o lav le RAJESKERO!
Savore aver veci, so kerďa o Amon, hin pisimen andro Zvitkos le Judske Kraľengero.
Diňa te vičinel savore rašajen andral o Judske fori a zmeľarďa savore oltara pre ola thana, kaj o rašaja kerenas o obeti le modlenge; a oda la Gebatar dži ke Beer-Šeba. Zňičinďa the o modlengere oltara, so sas paš le Jošuaskeri brana pre baľogňi (ľavo) sera, sar pes džal andro foros prekal e foroskeri brana – o Jošua sas o foroskero guverneris.
Ale o Jojakim kerelas o nalačhipen anglo RAJ avke sar the leskere dada.
Ov zlabarďa andro Jeruzalem o Chramos, o palacis the dojekh baro kher.
Le Chamoskere čhave sas o Kuš, o Micrajim, o Put the o Kanaan.
Le Seiroskere čhave sas o Lotan, o Šobal, o Cibeon, o Anah, o Dišon, o Ecer the o Dišan.
Le Izaj sas efta čhave: Ešebno o Eliab, dujto o Abinadab, trito o Šimeah,
Le Chebronoskere čhave sas: o Korach, o Tappuach, o Rekem the o Šemas.
o Malkiram, o Pedajah, o Šenaccar, o Jekamiah, o Hošamas the o Nedabiah.
Le Šimeonoskere čhave sas o Nemuel, o Jamin, o Jarib, o Zerach the o Šaul.
On sas potomki le Abichajiloskere, savo sas čhavo le Churioskero, ov le Jaroachoskero, ov le Gileadoskero, ov le Michaeloskero, ov le Ješišajoskero, ov le Jachdoskero a ov le Buzoskero.
Le Kohatoskere čhave sas o Amram, o Jishar, o Chebron the o Uzziel.
Okle Levitenge sas dine savore aver službi andro Stanos, pro than, kaj lašarenas le Devles.
Olenge, ko ačhile le Merariskere potomstvostar, sas dine le kmeňostar Zebulun o fori Rimmon the Tabor le maľenca.
Le Efrajim sas mek jekh čhavo o Refach. Leskere potomki sas kala: Leskero čhavo o Rešef, leskero o Telach, leskero o Tachan,
o Zebadijah, o Arad, o Eder,
4-6 Andral o kmeňos Juda ode avle pale te bešel 690 fameliji. On savore sas potomki le Judaskere čhavendar: le Perecostar, le Šelostar the le Zerachostar. Lengere vodci sas o Utaj, o Asajah the o Jeuel. O Utaj sas le Ammichudoskero čhavo a potomkos le Omrioskero, le Imrioskero, le Baniskero the le Perecoskero; o Asajah sas potomkos le Šeloskero a o Jeuel le Zerachoskero.
Le Michasoskere čhave sas o Piton, o Melech, o Tachrea, the o Achaz.
Dujto ole Trinendar sas o Eleazar, le Dodoskero čhavo, andral le Achoachoskeri fajta.
o Chetitos o Urijaš; le Achlajoskero čhavo o Zabad;
Se korkoro tiro Del tuke pomožinel.”
Preľigenas le Devleskeri Archa andral Abinadaboskero kher pro nevo verdan, so ľidžanas o Uzzah the o Achijo.
Avľa o vodcas Uriel le 120 muršenca andral le Kohatoskeri fajta,
Andre oda džives o David ešebnovar (peršovar) ačhaďa le Asaf the leskere pašutnen, hoj le lašaribnaha te paľikeren le RAJESKE:
‘Ma thoven o vasta pre mire pomazimen manuša,
hoj te paľikeras tire sentne naveske
So mek buter šaj phenav me, o David, pre oda, hoj man des ajsi bari pačiv? Se tu mištes džanes tire služobňikos.
o Ammonike vodci phende le Chanunoske: “Gondoľines tuke, hoj o David kamel te del pačiv tire dades oleha, hoj bičhavel peskere služobňiken, hoj tuke te presikavel o pharipen? Na! Bičhavel len vašoda, hoj te predikhen kadi phuv a paľis la te zalen.”
A phenďa le Davidoske, keci hin manuša: “Andre calo Izrael hine 1 100 000 murša, save pes džanen te marel la šabľaha, a andre Judsko 470 000 murša.”
O David phenďa: “Miro čhavo o Šalamun hino mek terno a mek mištes na džanel te kerel o Chramos, so pes majinel te ačhavel le RAJESKE. Kampel les te ačhavel kavke, hoj te el igen baro the šukar, hoj dojekh pre phuv pal leste te džanel.” O David mek anglo peskero meriben diňa te anel igen but veci prekal o Chramos.
Le Geršomoskero ešebno čhavo sas o Šebuel.
dešupandžto (15.) pro Bilgah, dešušovto (16.) pro Immer,
pandžto pro Netanijah;
Kala chramoskere stražňika sas rozulade andro partiji, sako pal lengere fajti a sas lenge diňi e služba andre le RAJESKERO Chramos, avke sar the okle Levitenge.
Andro šovto čhon ľidžalas e čata o Iras, le Ikkešoskero čhavo, andral e Tekoa.
O Joaš pes starinelas pal o olivovo olejos.
Muk tut andre buči a ma dara! Ma dara tut a ma izdra, bo o RAJ o Del, miro Del, ela tuha. Na omukela tut a na odvisarela pes tutar, medik na dokereha savore buča pro Chramos, andre savo paľis le RAJESKE služinena.
Ó, RAJEJA, Devla amare dadengero le Abrahamoskero, Izakoskero the le Izraeloskero, ker, hoj te en furt pačivale, a lengere jile pricirde ke peste.
Andral o Egipt cinenas o maribnaskero verdan vaš šov šel (600) rupune a o graj vaš šel the penda (150) rupune. Avke on odarik len anenas the prekal savore Chetitanengere the Aramejike kraľa.
Andro Neksentneder Than kerďa duje cheruben a obcirdľa len le somnakaha.
o momeľara lengere lampenca, hoj te labon anglo Neksentneder Than;
Ale akana kidňom mange avri o foros Jeruzalem, hoj te avav ode lašardo. A kidňom mange avri le David, hoj te ľidžal mire Izraelike manušen.
Šun avri lengere modľitbi the mangipena andral o ňebos a zaačh tut vaš lende.
O Šalamun premukľa le manušen khere andro bišutrito (23) džives, andro eftato čhon. On džanas khere bare radišagoha vaš savoro lačhipen, savo o RAJ presikaďa le Davidoske, le Šalamunoske the le Izraelitenge.
O Chiram leske bičhaďa loďi, so ľidžanas leskere veľiťeľa the namorňika, save mištes prindžarenas o moros. On jekhetane le Šalamunoskere muršenca gele andro Ofir a ande odarik le Šalamunoske dešupandž (15) toni somnakaj.
O Šalamun kraľinelas andro Jeruzalem upral calo Izrael saranda (40) berš.
O Rechabeam geľa te bešel andro Jeruzalem a andre Judsko ačhaďa o fori le zorale murenca:
Vašoda, hoj o Rechabeam pes pokorinďa, o RAJ preačhiľa pre leste te el choľamen a na zňičinďa les calkom. A sas len pale bach andre Judsko.
O Asa kerelas oda, so sas le RAJESKE, leskere Devleske, pre dzeka.
Choc o thana andro Izrael, kaj pes lašarenas o modli, na sas zňičimen, o Asa cale jileha služinelas le Devleske medik dživelas.
Andre Judsko o veľiťeľa upral o ezeros sas:
O RAJ lendar phučľa: ‘Ko kerela upre le Izraelike kraľis Achab, hoj te džal pro mariben andro Ramot-Gilead, hoj ode te merel?’ Jekh phenelas kavke a dujto avke.
Paľis pes zgele andro Jeruzalem o manuša andral dojekh Judsko foros a mangenas le RAJES, hoj lenge te pomožinel.
Le Jošafatoske sas tranda the pandž (35) berš sar ačhiľa kraľis andre Judsko a kraľinelas andro Jeruzalem bišupandž (25) berš. Leskeri daj sas e Azuba, le Šilchioskeri čhaj.
Le Achazijoske sas bišuduj (22) berš, sar ačhiľa kraľis a kraľinelas andro Jeruzalem jekh berš. Leskeri daj sas e Atalija, savake sas papus o Izraeliko kraľis Omri.
Paľis o Jehojada ačhaďa le Levitengere rašajen upral o Chramos. Bo len o David ačhaďa andre odi služba, hoj te anen o labarde obeti le RAJESKE avke, sar hin pisimen andro Mojžišoskero zakonos, le radišagoha the giľavipnaha, sar prikazinďa o David.
Andro Viklados pal o Kraľengere Zvitki hin pisimen pal le Joašoskere čhave, the oda, so pal leste vakerenas o proroka, the pal oda, sar oprikerďa o Chramos. Pal leste ačhiľa kraľis leskero čhavo o Amacijah.
Avke les odarik preľigende pale andro Jeruzalem pro graj a parunde les andro Foros le Davidoskero, paš leskere phure dada.
Le Jotamoske sas bišupandž (25) berš, sar ačhiľa kraľis, a dešušov berš kraľinelas andro Jeruzalem.
Le Chizkijoske sas bišupandž (25) berš, sar ačhiľa kraľis a kraľinelas andro Jeruzalem bišueňa (29) berš. Leskeri daj sas e Abija, le Zecharijoskeri čhaj.
Sar o Leviti ačhenas le Davidoskere bašavibnaskere nastrojenca a o rašaja le trubenca,
But manuša, save ode avle andral o kmeňos Efrajim, Menašše, Jissachar the Zebulun, pes na sentňarde a oleha, hoj chanas le Patraďakere bakrores, na doľikerde le Devleskero zakonos. Vašoda pes modľinelas vaš lende o Chizkija:
Savoro, so chudľa te kerel o Chizkija andro Chramos, kerelas avke, sar sas pisimen andro zakonos the prikazaňja. A sas les andre savoro bach, bo rodelas le RAJES cale peskere jileha.
O Del diňa le Chizkija but stadi, bakre, dobitkos the aver barvaľipen a ačhaďa peske o fori.
Le Joziašoske sas ochto berš, sar ačhiľa kraľis, a andro Jeruzalem kraľinelas tranda the jekh (31) berš.
Geľa ko Chramos a jekhetane leha gele the savore murša andral e Judsko, o manuša andral o Jeruzalem, o rašaja the o Leviti – savore manuša, či o čore vaj barvale. Pregenďa angle lende savore lava, so sas pisimen andro Zvitkos la Zmluvakero, so arakhle andro Chramos.
ešebnovarestar (peršovarestar), medik na muľa, hin pisimen andro Zvitkos le Izraelike the Judske Kraľengero.
Avke o fajtakere vodci le kmeňendar Juda the Benjamin, o rašaja the o Leviti a dojekh, ke kaste o Del prevakerďa, hoj te džal te ačhavel le RAJESKERO Chramos, pes pririchtinenas te džal andro Jeruzalem.
andral o Anatot 128,
le Barkososkere, le Siseroskere, le Temachoskere,
leskero jileskeriben upral o Izrael ľikerel pro furt.”
O prorokos Aggeus the o Zachariaš, le Iddoskero čhavo, prorokinenas le Židenge andre Judsko the Jeruzalem andro nav le Devleskero Izraeloskero, savo sas upral lende.
A mek prikazinav: te vareko tumendar na doľikerela mire lava, cirdela pes avri andral leskero kher e hreda, so ľikerel calo kher. Paľis pre odi hreda les thovena upre a primarena. A leskero kher ela zňičimen sar jekh kopa šmeci.
Dodikh mištes pre oda, hoj vaš kala love te cines biken, bakren, bakroren, ďiv the mol a obetin len pro oltaris andro tumaro Devleskero Chramos andro Jeruzalem!
Paľis savoren zvičinďom paš o paňi, so džal andro foros Ahava, a ačhiľam ode trin dživesa. Rozdikhľom man maškar o manuša the rašaja, ale na arakhľom maškar lende aňi jekhes Levitas.
Ale akana, so šaj tuke phenas, Devla amaro? Se omukľam tire prikazaňja,
Le chramoskere stražňikendar: o Šallum, o Telem the o Uri.
Se on hine tire služobňika the tiro narodos, so zachraňinďal tira bara zoraha the zorale vasteha.
E Puraňi Brana prikerenas o Jojada, le Paseachoskero čhavo, the o Mešullam, le Besodejoskero čhavo. Zoraľarde la le kaštenca pal o seri the pro maškar a thode upre o vudara the trastune zavori.
No me man chudľom te modľinel: “Devla amaro, šun, sar asan amendar. Odvisar oda pale pre lende a mi en ajse sar ola, saven zalen a odľigenen andre aver phuv.
Den lenge mek adadžives pale o maľi, o viňici, o olivakere sadi the o khera, so lendar iľan. Den pale the o interesis, so lendar iľan akor, sar tumendar ile kečeň, o love, o žužoďiv, e mol the o olivovo olejos.”
But manuša andre Judsko sas dothode la veraha le Tobiašoha, bo sas džamutro le Šechanioske, saveske sas dad o Arach. Le Tobiašoskero čhavo o Jochanan peske iľa romňa la čha le Mešullamoskera, saveske sas dad o Berechijah.
andral o Kirjat-Jearim, Kefira the Beerot 743;
le Šefatjoskere, le Chattiloskere, le Pocheret-Haccebajimoskere the le Amonoskere.
Sako džives, le ešebne (perše) dživesestar dži ko posledno džives, genenas le Devleskero zakonos andral o zvitkos. Efta dživesa oslavinenas o inepos a pro ochtoto džives, savore pes jekhetane zdžanas, avke sar sas pisimen andro zakonos.
šunďal len, sar ke tu zorales vičinenas paš o Lolo Moros.
hoj lenge la deha.
a aňi o pindre na šuvľile.
lenge bičhavehas vodcen,
amare dada the savore manuša!
O Ješua, le Azanijoskero čhavo, o Binnuj, le Chenadadoskere čhavendar, o Kadmiel
Jekh rašaj andral e fajta le Aronoskeri mušinel te el paš oda, sar o Leviti kidena avri o dešto kotor a paľis on olestar mušinen te anel o dešto kotor andro chramoskere skladi.
O chramoskere služobňika bešenas pro brehos Ofel andro Jeruzalem a lengere vodci sas o Cichas the o Gišpas.
ov le Jonatanoske a ov le Jadduaske.
odarik džanas ke Efrajimiko Brana, ke Puraňi Brana the ke Ribno Brana a odarik ke veža Chananel the ke Veža Mea , odarik dži ke Bakrengeri Brana a zaačhiľam, sar dogeľam paš e Stražňikengeri Brana.
Le Levitenge prikazinďom: “Obžužaren pes a džan te merkinel paš o brani, hoj te sentňaren o Šabbatoskero džives.”
No tu, kraľina, te tuke hin ada pre dzeka, de avri nevo zakonos, hoj e Vašti imar šoha (ňikda) našťi avel anglo kraľis. Mi el pisimen andro Medsko the Perziko zakonos, hoj pes te doľikerel pro furt. O kraľis mi del lakero than avra džuvľake, ko hin feder sar oj!
Dovakerenas leske sako džives, no ov len na šunelas, bo phenďa lenge, hoj hino Židos. Vašoda gele ko Haman a phende leske pal oda, bo kamle te dikhel, či leske oda predžala.
Sar dikhľa o kraľis la kraľovna Ester te ačhel pre andruňi dvora, takoj leske sas pre dzeka a nacirdľa pre Ester o somnakuno žezlos, so ľikerelas andro vast. Oj geľa ke leste a chudľa le kraľiskero žezlos le agorestar.
Avke o Mordekaj avľa pale andre kraľiskeri brana. No o Haman andre bari ladž garuďa o muj a denašelas khere.
O sluhi gele pro graja a siďarenas pro drom, avke sar lenge oda o kraľis phenďa. O zakonos sas avridino the andro foros Šušan.
o Židi peske ile kala duj dživesa sar inepos. On, lengere potomki the ola, save pes ke lende priden, les ľikeren furt sako berš andre oda časos avke, sar sas pisimen andro ľil.
A phenďom mange: ‘Choc som odčhido tire jakhendar, the avke dikhava tiro sentno Chramos.’
a o Juda sas dad le Pereciske the le Zerachoske, savenge sas daj e Tamar. O Perec sas dad le Checronoske, o Checron sas dad le Ramoske,
Avke len bičhaďa andro Betlehem a phenďa: “Džan a mištes tumen dophučen pal oda čhavoro. Sar les arakhena, aven mange te phenel, hoj the me te džav a te banďuvav anglal leste.”
No o Jan leske na kamľa te domukel a phenelas: “Mange kampel, hoj te avav boldo tutar a tu aves pal ma?”
A chudľa len kavke te sikavel:
Ale me tumenge phenav, hoj oda, ko omukela peskera romňa, te oj na kerďa lubipen, ľidžal la ko lubipen a sako, ko peske lela kajsa romňa, savi hiňi premukľi, kerel o lubipen.”
A ma domuk amenge, hoj te avas pokušimen, ale zachraňin amen le nalačhestar.’ [‘Bo tiro hin o kraľišagos the e zor the e slava pro furt. Amen.’]
Abo ko hin tumendar ajso manuš, hoj te lestar leskero čhavo mangľahas maro, ta diňahas les bar?
Sar oda šunďa o Ježiš, čudaľinďa pes a phenďa olenge, save pal leste džanas: “Čačipen phenav tumenge, hoj andro Izrael ke ňikaste na dikhľom kajso baro pačaben.
Bo so hin lokeder? Te phenel: ‘Odmukel pes tuke o bini!’ – vaj te phenel: ‘Ušťi a dža?’
O Ježiš phirelas pal savore ola fori the gavora a sikavelas len andre lengere sinagogi. Kazinelas o evaňjelium pal o kraľišagos a sasťarelas dojekh dukh the nasvaľiben maškar o manuša.
Oda, so tumenge vakerav počoral, phenen avri phundrades a oda, so šunen ča andro kan, vriskinen avri pal o padi!
A te kamena ada te prilel: Ov hin o Eliaš, savo mušinďa te avel.
Avke phenďa le manušeske: “Nacirde o vast!” Ov nacirdľa, sasťiľa leske avri a sas ajso sar the oka dujto vast.
“Sar džal avri o nalačho duchos andral o manuš, phirel pal o thana, kaj nane paňi, a rodel, kaj peske šaj odpočovinel, ale na arakhel.
Andro kandre hin sadzimen ole manušeske, ko šunel o lav, ale o starišagos the o barvaľipen andre kada svetos tasavel o lav, a nane lestar chasna.
Ov lenge phenďa: “Vašoda dojekh sikado manuš, savo pes sikaďa pal o ňeboskero kraľišagos, hino sar o chulaj, savo lel avri andral peskero barvaľipen the neve the purane veci.”
E loďka imar sas maškar o moros a o vlni laha čhivkerenas, bo phurdelas zoraľi balvaj.
Ale oda, so avel avri andral o muj, avel andral o jilo a oda meľarel le manušes.
Mek furt na achaľon? Imar bisterďan pre ola pandž mare prekal ola pandž ezera (5 000) murša a keci košara kidňan upre?
O Ježiš lenge odphenďa: “O Eliaš čačes avela ešebno a prikerela sa,
Avke aňi tumaro Dad andro ňebos na kamel, hoj te našľol aňi jekh kale ciknorendar.”
A phenav tumenge, hoj sako, ko omukela peskera romňa, te oj na kerďa lubipen, a lela peske avra, kerel laha lubipen.” [“Oda murš, ko peske lel ajsa, savi hiňi premukľi, tiš kerel lubipen.”]
Sar avle ola, save sas ile andre buči vaj pandž orendar, chudle po jekh rupuňi minca.
“Phenen le Sionoskera čhake: ‘Dikh, tiro kraľis avel ke tu pokorno a bešel pre oslica, pro terno somaricis.’ ”
Ale ola chulaja chudle leskere sluhen; jekhes marde, avres murdarde a andre avreste čhivkerenas le barenca.
Ale o Ježiš prindžarďa lengero nalačhipen a phenďa: “Soske man kamen te chudel pro lav, tumen dujemujengere?
“O zakoňika the o Farizeja peske bešle pre le Mojžišoskero than a sikaven, so phenel o Zakonos.
Ta aven a dokeren oda, so chudle te kerel tumare dada!
Te tumenge akor vareko phenďahas: ‘Dikh, kade hin o Kristus,’ abo: ‘Kode hino!’ – ma pačan!
Ale pandž lendar sas goďaver a pandž nagoďaver.
A savore narodi pes zdžana angle leste a rozulavela len jekhen avrendar avke, sar o pasťjeris rozulavel le bakroren the le capen.
O Judaš akorestar rodelas drom, sar les te del andre.
Paľis avľa ko učeňika a phenďa lenge: “Akana imar soven a odpočovinen tumenge! Dikh, avľa e ora a o Čhavo le Manušeskero hino dino andro vasta le binošne manušenge.
Akor avľa le Peteriske pre goďi ola lava, so leske o Ježiš phenďa: “Sigeder sar o kohutos giľavela, tu man trival zaprineha.” Geľa avri a chudľa igen te rovel.
Le kandrendar (le trňendar) leske kerde koruna a thode leske la pro šero. Andre čačo vast les dine paca, perenas anglal leste pro khoča, asanas lestar a phenenas: “Mi dživel o Židoviko kraľis!”
O Jozef iľa o ťelos a zapačarďa les andre žuži lepeda.
“Dikh, me bičhavav mire poslos anglal tu a ov pririchtinela prekal tu o drom.
Rači, sar zageľa o kham, anenas ke leste savore nasvalen the olen, save sas zaphandle le demonenca.
Sar ada šunďa o Ježiš, phenďa lenge: “Le sastenge na kampel le doktoris, ale le nasvalenge. Me na avľom te vičinel le čačipnaskeren, ale le binošnen!”
the o Judaš Iškarijotsko, savo les paľis zradzinďa.
O semena, so rozčhivkerelas o manuš, hin o lav.
Ov bešelas andro hrobi a ňiko les imar aňi le lancenca našťi phandelas.
E džuvľi izdralas daratar – bo džanelas, so pes lake ačhiľa – peľa angle leste pro khoča a phenďa avri calo čačipen.
Bo o Herodes pes daralas le Janostar, bo džanelas, hoj hino čačipnaskero the sentno murš a chraňinelas les. Rado les šunelas, ale na džanelas, so peske pal oda te gondoľinel.
Savore les dikhle a daranďile. Ale takoj o Ježiš prevakerďa ke lende: “Ma izdran! Me som. Ma daran tumen!”
Savore kala nalačhe veci aven andral o jilo a meľaren le manušen.”
Paľis vakerenas maškar peste: “Vašoda vakerel, bo nane amen maro.”
Takoj sar pes obdikhle, imar na dikhle paš peste ňikas, ča le Ježiš korkores.
O Jan leske phenďa: “Rajeja, dikhľam varesave manušes, sar andre tiro nav tradelas avri le demonen a na domukahas leske ada, bo na phirel amenca.”
O Ježiš leske phenďa: “Soske man vičines lačho? Ňiko nane lačho, ča jekh o Del.
O nipi leske phenenas, hoj te čhitel, no ov mek zoraleder vriskinelas: “Čhavo le Davidoskero, av ke ma jileskero!”
Sar tumen džan te modľinel, a hin tumen vareso pre varekaste, odmuken lenge oda, hoj the tumaro Dad andral o ňebos te odmukel tumare bini.”
Paľis laha ačhiľa dujto phral a tiš muľa bi o čhave, avke varesar sas the tritone phraleha.
Bo ena but ajse, save avena andre miro nav a phenena: ‘Me som o Kristus!’ a cirdena pro falošno drom but dženen.
Hoj te na avel akor, sar les na užarena, a arakhela tumen te sovel.
Ale sar uščava andral o meriben, džava angle tumende andre Galileja.”
“Amen šunďam, sar phenďa: ‘Čhivava tele kada chramos, so o manuša ačhade, a tel o trin džives kerava aver, so na ela ačhado le manušestar.’ ”
O slugaďa les ľigende andre le vladariskero palacis – oda hin o Praetorium – a vičinde caľi čata.
O Jozef cinďa lepeda, iľa le Ježišoskero ťelos tele a zapačarďa andre lepeda. Thoďa les andro hrobos, so sas avrikerdo andre skala, a zaučharďa andre o vudar le bareha.
Jekh džives, sar avľa pro Zachariaš o šoros, kerelas anglo Del e rašajiko služba,
“Me som le Rajeskeri služobňička,” phenďa e Maria. “Mi ačhel pes mange pal tire lava.” A o aňjelos latar odgeľa.
O Zachariaš, leskero dad, sas pherardo le Sentne Duchoha a prorokinelas:
Sar oda dikhle, vakerenas všadzik, so lenge sas phendo pal oda čhavoro.
Dojekh, ko les šunelas, pes čudaľinelas upral leskeri goďi the upral oda, sar lenge odphenelas.
leskero dad sas o Mattat, leskero o Levi, leskero o Melchi, leskero o Jannai, leskero o Jozef,
A avľa andro Nazaret, kaj bariľa avri. A avke, sar sas sikado, geľa pro Šabbat (sombatone) andre sinagoga. Sar ušťiľa te genel,
Akor dikhľa paš o brehos te ačhel duj loďki – o ribara len mukle ode, hoj te rajbinen o siti.
Na avľom te vičinel le čačipnaskeren, ale le binošnen, hoj pes te visaren le binendar.”
Radisaľon andre oda džives a khelen, bo andro ňebos tumen užarel baro počiňiben. Se the lengere dada avke kerenas le prorokenge!
On avle ko Ježiš, igen les mangenas a phende: “Zasogaľinel (zaslužinel) peske, hoj leske oda te keres,
Hine sar ola čhavore, save bešen pro pľacos a vičinen pre peste: ‘Bašavahas tumenge, ale na khelenas! Giľavahas andre žaľa sar upral o mulo, ale na rovenas!’
Ola, save hine paš o drom, hine ola, save šunen, ale paľis avel o beng a lel avri o lav andral lengero jilo, hoj te na pačan a te na aven zachraňimen.
bo leskeri jekhori čhajori – vaj dešuduj beršengeri – merelas. Sar džalas, o nipi pes pre leste ispidenas.
Paľis iľa ola pandž mare the duj ribi, dikhľa pro ňebos, požehňinďa, phagerelas a delas le učeňikenge, hoj on te poden le manušenge.
O učeňika chudle maškar peste te gondoľinel, ko hin lendar bareder.
No, le forenge Tir the Sidon ela lokeder pro sudno džives sar tumenge.
Ov lenge phenďa: “Sar pes modľinen, phenen:
Ale ov odphenďa: “Bachtale hine sigeder ola džene, save šunen le Devleskero lav a doľikeren les!”
Ale tumenge – mire prijaťeľenge – phenav: Ma daran tumen olendar, save murdaren o ťelos a paľis imar ňič buter našťi keren.
Bo ode, kaj hin tumaro barvaľipen, ela the tumaro jilo.”
Phenav tumenge, hoj na sas! Ale te tumen na visarena le binendar, savoredžene avke merena.”
Dikh, mukava tumaro kher omuklo! Čačipen tumenge phenav, hoj man imar šoha (ňikda) na dikhena, medik na avela e ora, hoj phenena: ‘Bachtalo, ko avel andro nav le Rajeskero!’ ”
A phenena: ‘Kada manuš chudľa te ačhavel a našťi dokerďa.’ ”
Leskero phureder čhavo sas akor pre maľa. Sar avelas pale a sas pašes ko kher, šunďa o bašaviben the o kheľiben.
Paľis andro peklos andro dukha hazdňa o jakha a dikhľa dural le Abraham the le Lazar paš leste.
Phenďa le učeňikenge: “Avela ajso časos, hoj peske mangena te dikhel jekh le dživesendar le Čhas le Manušeskeres, ale na dikhena.
Anenas ko Ježiš the le cikne čhavoren, hoj pre lende te thovel o vasta. Ale sar oda dikhle o učeňika, na domukenas lenge.
Ode sas varesavo murš, savo pes vičinelas Zacheus. Ov sas jekh le anglune colňikendar a sas barvalo.
On gele a arakhle savoro avke, sar lenge oda phenďa.
No sar les dikhle ola chulaja, gondoľinenas maškar peste a phende peske: ‘Leske ačhela savoro. Aven, murdaras les a savoro ela amaro!’
Se korkoro o David phenel andro Žalmi:
Bo oda ena o dživesa, sar o Del marela peskere manušen, hoj pes te ačhel savoro, so hin pisimen.
Sar avľa odi ora, bešľa peske paš o skamind a the o dešuduj (12) apoštola leha.
Le Ježišoske sas andro jilo igen phares a mek zoraleder pes modľinelas. A leskero spocišagos pal leste čhorďolas pre phuv sar ratvale kropaja.
O Pilat lestar phučľa: “Sal tu o Židoviko kraľis?” O Ježiš leske odphenďa: “Tu oda vakeres.”
Sar avle pre oda than, so pes vičinel Lebka, ode les ukrižinde a leha the ole živaňen – jekhes pal e čači (pravo) a dujtones pal e baľogňi (ľavo) sera.
‘O Čhavo le Manušeskero mušinel te el dino andro vasta le binošne manušenge; mušinel te el ukrižimen a pro trito džives te ušťel andral o meriben.’ ”
Ale on igen predaranďile, bo gondoľinenas peske, hoj dikhen le duchos.
Oda Lav ačhiľa manuš a dživelas maškar amende. Dikhahas leskeri slava, e slava, so hin ča le jekhe Čhas, savo avľa le Dadestar a savo hino pherdo le lačhipnaha (milosťaha) the le čačipnaha.
A anďa les ko Ježiš. O Ježiš dikhľa pre leste a phenďa: “Tu sal o Šimon, o čhavo le Jonašiskero. Tu pes vičineha Kefas,” so hin prethodo: “Peter.”
Ale ov oda vakerelas pal o chramos peskere ťeloskero.
Avle ko Jan a phende leske: “Rabbi, oda, savo sas tuha pal o Jordan a pal savo tu diňal sveďectvo, bolel a savore džan ke leste.”
Amare dada lašarenas le Devles pre kada verchos a tumen phenen, hoj andro Jeruzalem hin o than, kaj les kampel te lašarel.”
O Ježiš leske phenďa: “Dža, tiro čhavo dživel.” Ov pačanďiľa le laveske, so leske phenďa o Ježiš, a geľa.
Bo sar hin le Dades o dživipen andre peste, avke diňa the le Čhaske, hoj les te el o dživipen andre peste.
“Hin ade jekh čhavoro, saves hin pandž jačmene mare the duj ribi. Ale so oda hin prekal kajci džene?”
Oda, ko man bičhaďa, kamel, hoj te na našavav ňikas olendar, so man diňa. Ale kamel, hoj len savoren te uštavav andral o meriben andro posledno džives.
a amen pačanďiľam a prindžarďam, hoj tu sal oda Sentno le Devleskero.”
Akor sikavelas o Ježiš andro chramos a zvičinďa: “Tumen man prindžaren a džanen the khatar som. No me na avľom korkoro mandar, ale oda, ko man bičhaďa, hino čačo, ale oles tumen na prindžaren.
O Mojžiš amenge andro Zakonos prikazinďa te murdarel le barenca kajsa džuvľa – a tu, so pre oda phenes?”
O otrokos na ačhela andro kher furt, ale o čhavo ačhela furt.
Sar oda phenďa, čhungarďa pre phuv, kerďa le šlinenca čhik a pomakhľa o jakha le koreske.
Ov odphenďa: “A ko hin oda Rajeja, hoj andre leste te pačav?”
O Ježiš lenge odphenďa: “Phenďom tumenge a na pačan. O skutki, so me kerav andre mire Dadeskero nav, sikaven pre mande.
O Ježiš vakerelas pal leskero meriben, ale on peske gondoľinenas, hoj vakerel pal o soviben.
Sar oda phenďa, vičinďa zorale hangoha: “Lazar, av avri!”
O Ježiš arakhľa somaricis a bešľa pre leste, avke sar hin pisimen:
Bo buter kamenas, hoj len o nipi te ašaren, sar o Del.
O učeňika dikhenas jekh pre aver, bo na achaľonas, pal kaste vakerel.
Te mangena mandar vareso andre miro nav, me oda kerava.”
Tumen san mire prijaťeľa, te keren savoro, so tumenge prikazinav.
“Mek sikra a na dikhena man a pale sikra a dikhena man.”
Akana džav ke tu a kada phenav, medik som andro svetos, hoj miro radišagos len te el pherdo andro jile.
Odi čhaj, savi phundravelas e brana, phenďa le Peteriske: “Na sal the tu jekh kale manušeskere učeňikendar?” Ov odphenďa: “Na som.”
O Židi leske odphende: “Amen hin zakonos a pal amaro zakonos mušinel te merel, bo kerelas pestar Čhavo le Devleskero.”
“Aňi jekh leskero kokalos na ela phagerdo!”
Olenge, kaske odmukena o bini, hin odmuklo, a kaske na odmukena o bini, nane odmuklo.”
O Ježiš leske phenďa: “Te kamav, hoj te ačhel, medik na avava, so tut andre oda? Tu av pal ma!”
Avke ačhade duje dženen: Le Jozef Barsabaš, savo les vičinenas Čačipnaskero, the le Matej.
Vašoda radisaľiľa miro jilo the miri čhib, hoj mek the miro ťelos ačhela pro užaripen (naďej),
chučiľa upre a phirelas. Geľa lenca andro chramos, kaj phirelas, chučkerelas radišagostar a lašarelas le Devles.
Akor mi džanen savore Izraeliti the tumen, hoj andro nav Ježiš Kristus Nazaretsko sas sasťardo. Oda hin o Ježiš, saves tumen ukrižinďan a o Del les uštaďa andral o meriben. Leskera zoratar hino kada manuš sasto angle tumare jakha.
O apoštola denas andre bari zor sveďectvo pal oda, hoj o Raj o Ježiš ušťiľa andral o meriben a upral lende savorende sas baro lačhipen (milosť) le Devleskero.
Akor odgeľa o veľiťeľis le sluhenca a anďa len, ale na zoraha, bo daralas le manušendar, hoj te na čhivkeren le barenca andre lende.
Bo šunďam les te vakerel, hoj oda Ježiš Nazaretsko čhivela tele kada than a čerinela o tradiciji, so amenge diňa o Mojžiš.”
Vaš oda lav o Mojžiš denašľa a bešelas andre Midijaniko phuv sar cudzincos, kaj leske uľile duj muršora.
Tradle les avri andral o foros a čhivkerenas andre leste le barenca. O švedki peske thode peskere gada paš jekh terno manuš, savo pes vičinelas Saul.
Džalas pale khere, bešelas pre peskero verdan a genelas le prorokos Izaiaš.
Akor odgeľa o Ananijaš a geľa andro kher, thoďa pre leste o vasta a phenďa: “Saul, phrala! O Raj o Ježiš, savo pes tuke sikaďa pro drom, sar avehas kade, man bičhaďa, hoj pale te dikhes a te aves pherdo le Sentne Duchoha.”
Ov pes pre leste zadikhľa a daraha phenďa: “So, Rajeja?” O aňjelos leske odphenďa: “Tiro lačhipen, so kerehas le čorenge, the o modľitbi sas avrišunde a o Del pre tu na bisterďa.
Akor chudľa o Peter te vakerel: “Akana čačes achaľuvav, hoj o Del na dikhel jekhe manušes barederes sar avres.
A avľa mange pre goďi oda lav le Rajeskero, sar phenďa: ‘O Jan bolelas le paňeha, ale tumen avena bolde le Sentne Duchoha.’
O Peter mek furt durkinelas. Sar phundrade, dikhle les a igen pes čudaľinenas.
Akorestar peske mangenas kraľis a o Del lenge diňa pro saranda (40) berš le Saul. Ov sas le Kišoskero čhavo andral o kmeňos Benjamin.
Vašoda on marde tele o prachos pre oda than pal peskere pindre a gele andre Ikonija.
Andral e Judsko avle tele varesave džene a sikavenas le phralen, hoj našťi ena zachraňimen, te pes na občhinena (obrezinena) avke, sar oda diňa o Mojžiš.
Sar les pregende, radisaľile oleske.
Ande len anglo veľiťeľa a phende: “Kala manuša hine Židi a keren vzbura andre amaro foros
O phrala takoj rači bičhade le Pavol the Silas andre Berea. Sar ode doavle, gele andre Židoviko sinagoga.
Ale sar pro Pavol o Židi džanas a namištes vakerenas pre leste, o Pavol razinďa avri peskere gada le prachostar a phenďa lenge: “Tumaro rat pre tumaro šero! Me som žužo olestar. Akanastar džava ko manuša, save nane Židi.”
O Pavol geľa andre sinagoga a vakerelas ode bi e dar vaj trin čhon. Vakerelas the sikavelas len pal o kraľišagos le Devleskero.
Te hin le Demeter the olen, save hine leha, vareso pre varekaste, pre oda hin o foroskere sudi the o prokonzula. Ode pre peste mi vakeren avri.
Merkinen pre tumende the pro calo stados, andre savo tumen o Sentno Duchos ačhaďa sar pastoren, hoj te čaľaren le Devleskeri khangeri, so peske cinďa peskere rateha.
Sar oda on šunde, lašarenas le Devles a phende: “Dikhes phrala, hoj igen but Židi pačanďile a on savore hine oddine le Zakonoske.
Me phenďom: ‘So majinav te kerel, Rajeja?’ O Raj mange odphenďa: ‘Ušťi a dža andro Damaskus. Ode pes tuke phenela savoro, so mušines te kerel.’
Sar pes furt buter vesekedinenas, daralas pes o veľiťeľis, hoj te na rozcirden le Pavol. Vašoda phenďa le slugaďenge, hoj les te džan te cirdel lendar avri a te ľidžan les andro kasarňi.
Bo avľam pre oda, hoj kada manuš hino sar nasvaľiben, kerel upre le Židen a anel nasmirom maškar lende pal calo svetos. Ľidžal e sekta, savi pes vičinel o Nazariti,
O Pavol pes braňinelas a phenďa: “Na phenďom ňič, aňi pre le Židengero Zakonos, aňi pro chramos, aňi pro Cisaris.”
Pal savore sinagogi len buterval maravas a ispidavas len, hoj te zaprinen peskero pačaben. Andre bari choľi pre lende džavas a lavas len palal dži andro aver fori.
Vašoda, hoj imar pregeľa but časos, dar sas te džal dureder la loďaha, bo pregeľa imar the o Postos  a avelas o jevend. Paľis o Pavol lenge phenďa:
Sar imar sas džives, na prindžarde oda than, ale dikhle varesavi zatoka a phende peske, hoj te pes oda dela, ta zaačhena la loďaha pre phuv.
Vašoda, hoj len na sas jekh gondoľišagos, rozgele pes akor, sar o Pavol phenďa kada lav: “Mištes vakerelas o Sentno Duchos prekal o prorokos Izaiaš amare dadenge:
Vašoda len o Del oddiňa andre oda džungipen, so kamenas te kerel andral peskere jile, hoj te keren ola ladžandutne veci peskere ťelenca maškar peste.
Tu vakeres, hoj pes te na čorel, a tu korkoro čores?
Amen džanas, hoj oda, so hin phendo andro zakonos, hin phendo prekal ola, save dživen tel o zakonos, hoj pes te phandel andre dojekh muj a calo svetos te el binošno anglo Del.
Bo le Zakonoha avel e choľi, ale kaj nane zakonos, ode nane aňi binos.
Bo avke sar prekal oda, hoj jekh manuš na šunďa, ačhile but džene binošna, avke the prekal oda, hoj jekh manuš šunďa, ačhena but džene čačipnaskere.
Bo sar samas andro ťelos, kerenas andre amende o binošna žadosci, so avenas prekal o zakonos. A sa, so kerahas, ľidžalas andro meriben.
No tumen na san andro ťelos, ale andro duchos, te o Duchos le Devleskero dživel andre tumende. Ale te varekas nane le Kristoskero Duchos, oda nane leskero.
Ale andre kada savoro ňerinas (zviťazinas) a predžas oda prekal o Ježiš, savo peske amen zakamľa.
a olenge, saven na kamavas, phenava: ‘Kamav tumen.’
‘Ko džala tele andro svetos le mulengero?’  (Oda hin te anel le Kristus upre andral o meriben.)”
Ale te oda hin le Devleskere milosťatar, ta akor oda nane le skutkendar; bo te oda uľahas avke, paľis imar le Devleskero milosť na uľahas milosť.
avke akana on na šunen, hoj pes tumenge te dochudel le Devleskero lačhipen. No prekal oda paľis the on chudena pale le Devleskero lačhipen.
bo on hine le Devleskere služobňika tuke pro lačho. Ale te keres oda, so nane lačho, dara tut, bo na hijaba hordinen e šabľa. On hine le Devleskere služobňika, save sikaven le Devleskeri choľi olenge, ko keren o nalačho.
Ma musar oda, so o Del kerďa, ča vaš o chaben. Se savoro hin žužo, ale nane mištes te chal oda, soha aver šaj perel andro binos.
O Kristus oda kerďa prekal o zorale zazraki the ďivi, andre zor le Devleskere Duchoskeri. Avke chudľom te vakerel le Kristoskero evaňjelium andral o Jeruzalem, dži paš e phuv Illirikum.
Pozdravinen le Asynkritos, le Flegon, le Hermes, le Patrobas, le Hermas the savore phralen, save hine lenca.
Paľikerav le Devleske, hoj ňikas tumendar na bolďom – ča le Krispus the le Gajos –
so o Del pririchtinďa olenge, save les kamen.”
ale tumen san le Kristoskere a o Kristus le Devleskero.
Pisinďom tumenge andro ľil, hoj tumen te na chal ňič le lubarenca,
No phenav, hoj oda šaj keren, ale oda nane prikazis.
Te varesavo manuš phirel pačivaľa čhaha a našťi pes zľikerel a lake imar hin o berša, ta mi lel peske la romňake te šunel andro jilo, hoj mušinel avke te kerel. Oleha na kerela ňisavo binos.
“Oda, ko orinel e phuv, a the oda, ko marel avri o žužoďiv (o zrnos), mi kerel peskeri buči andro užaripen (naďej), hoj olestar chudela peskero kotor.”
A avke oda, ko peske gondoľinel, hoj ačhel, mi del pozora, hoj te na perel.
O murš peske na mušinel te učharel andre peskero šero, bo hino o obrazis the e slava le Devleskeri, ale e džuvľi hiňi e slava le muršeskeri.
Vašoda kamav hoj te džanen, hoj ňiko, kas ľidžal o Duchos le Devleskero, našťi košel le Ježiš. A ňiko našťi phenel, hoj o Ježiš hino Raj, ča oda, kas ľidžal o Sentno Duchos.
Te man uľahas o daros te prorokinel a achaľiľomas savore garuďipena, te man uľahas savoro prindžaripen, abo ajso pačaben, hoj o verchi prethoďomas, ale na uľahas man o kamiben, ňič na som.
ale andre khangeri kamav radeder te phenel pandž ajse lava, so pes achaľola, sar deš ezera (10 000) ajse lava andro čhiba, so pes na achaľola – hoj te sikavav the avren oleha so vakerav.
parunde les a pro trito džives ušťiľa andral o meriben, avke sar hin pisimen;
Strižbisaľon avri avke, sar kampel, a ma keren o bini! Bo varesave na prindžaren le Devles – phenav oda, hoj tumen te ladžan.
Te kampľahas, hoj te džav the me, on avena manca.
Imar peske gondoľinahas, hoj ode meraha. Ale oda pes ačhiľa vašoda, hoj pes te na mukas korkore pre peste, ale pro Del, savo uštavel le mulen.
Bo amen sam le Devleske sar odi šukar saga le Kristoskeri maškar ola, save pes zachraňinen a the maškar ola, save ena zňičimen.
Furt las pre peskero ťelos le Ježišoskero meriben, hoj o dživipen le Ježišoskero te dičhol pre amaro ťelos.
Mangas tumen sar ola, save keras buči jekhetane le Devleha, hoj o lačhipen (milosť) le Devleskero te na prilen hijaba.
Andre savoreste tumenge pačav a thovav andre tumende baro baripen! Andre savore amare pharipena som zoraľardo a pherardo le radišagoha.
Bo sar les mangahas, hoj te džal ke tumende, ov oda priiľa. A na ča oda, ale korkoro kamelas igen te džal ke tumende.
Tumen dikhen ča pre oda, so tumen hin anglo jakha. Te vareko tumendar pačal, hoj hino le Kristoskero, mi gondoľinel pre oda, hoj avke, sar ov hino le Kristoskero, sam the amen.
bo te san ajse goďaver, ta radišagoha zľidžan le nagoďaveren!
Se dikhen, me na somas tumenge pre meň. Ale vareko šaj phenel, hoj som goďaver a thoďom tumenca avri.
Bo me o evaňjelium na priiľom le manušestar, aňi mange na sikaďa o manuš, ale priiľom les prekal o Ježiš Kristus, savo mange oda sikaďa.
Bo me prekal o zakonos muľom le zakonoske, hoj te dživav le Devleske. Som ukrižimen jekhetane le Kristoha
Tumen savore, save san bolde andro Kristus, urďan pre tumende le Kristus.
“Radisaľuv tu, savi tut našťi el čhave a našťi len anes pro svetos! Vriskin a vičin tu, savi na cerpines andro uľipnaskere dukha! Bo ola džuvľa, savi hiňi omukľi, ela buter čhave sar ola, sava hin rom.”
Te dživas le Duchoha, mušinas the te phirel andro Duchos.
Oda, so kamel o Del te kerel, hin, hoj sar avela oda lačho časos, kamel te sthovel sa jekhetane andro Kristus sar andro šero savoro, so hin pro ňebos the pre phuv.
A sar avľa, kazinelas o smirom tumenge le Nažidenge, save sanas dur le Devlestar, a o smirom the amenge le Židenge, save samas pašes.
hin jekh Raj, jekh pačaben, jekh boľipen,
Dživen andro kamiben avke sar o Kristus amen kamelas a diňa pes korkores sar daros the sar obeta, so šukares voňinelas a hin pre dzeka le Devleske.
“Vašoda omukela o murš peskera da the le dades, ela jekhetane la romňaha a sodujdžene ena jekh.”
andre dojekh miri modľitba man modľinav furt radišagoha vaš tumenge savorenge,
Ma dikhen sako ča pre peskero, ale sako the pre oda, so hin avrengero.
Bo savore roden peskero a na le Ježišoskero Kristoskero.
Ov peskere zoraha, savaha šaj thovel sa tel peskere pindre, čerinela amare slabe the pokorne ťela pre ajse slavne ťela, sar hin leskero.
so avľa ke tumende. Pal calo svetos oda evaňjelium anel ovocje a rozbarol avke sar the maškar tumende, ole dživesestar, kanastar šunďan a prindžarďan le Devleskero lačhipen (milosť) avke, sar oda čačes hin.
Aven zakoreňimen the ačhade pre leste, zoraľarde andro pačaben, avke sar sanas sikade; aven pherarde le paľikeribnaha.
Ale upral savoreste uren tumen andro kamiben, bo o kamiben tumen sphandel čačes jekhetane.
Amen.
Tumen san amari slava the radišagos!
A paľis amen, save avaha mek džide, avaha jekhvareste cirdle upre jekhetane lenca andro chmari, kaj pes arakhaha le Rajeha. A avke avaha le Rajeha pro furt.
Amen.
Dureder, phralale, modľinen tumen vaš amenge, hoj te rozľiďžal o lav le Rajeskero a te el avrether barardo avke, sar the ke tumende.
Paľikerav le Ježišoske Kristoske, amare Rajeske, savo man diňa zor, bo dikhľa man sar lačhes a ačhaďa man andre služba –
Ale musaj pal leste te džal o lačho hiros the le manušendar, save na pačan, hoj te na perel andre ladž a peľahas le bengeske andre pasca.
Kala veci ker a muk tut andre oda, hoj savore manuša te dikhen, sar džas dureder andro pačaben.
Te vareko sikavel avres a na ľikerel pes le saste lavendar, so phenďa amaro Raj o Ježiš Kristus, aňi le sikavibnastar pal o pačabnaskero dživipen,
so pes sikaďa akana, sar pes sikaďa amaro Spasiťeľis, o Ježiš Kristus. Ov zňičinďa o meriben a prekal o evaňjelium anďa pro svetlos o večno dživipen.
Ľiker tut dur le bijedevleskere the diline lavendar, bo kajse lava ľidžan le manušen dur le Devlestar
Bo avela ajso časos, hoj o manuša na zľidžana o čačo sikaviben, ale rodena peske le učiťeľen, save len sikavena oda, so on kamena te šunel.
Bo hin but ajse, save pes na podden: But vakeren a diliňaren andre o goďa, a oda keren nekbuter ola le Židendar.
Kada lav hin čačipen. A kamav, hoj te keres sa pre oda, hoj ola, save pačanďile andro Del, te avas oddine te kerel o lačhe skutki. Oda hin pro lačho the pre chasna le manušenge.
Pozdravinel tut o Epafras, savo hino manca andre bertena vaš o Ježiš Kristus.
Vareko pal oda kavke svedčinelas andro Lav:
Avke andre choľi diňom lav: ‘Čačes na džana andre miro odpočinkos!’ ”
Dojekhe nekbaredere rašas kidel avri o Del le manušendar a ačhavel les andre peskeri služba prekal o manuša, hoj te anel o dari the o obeti vaš o bini.
“Čačes tut igen but požehňinava a dava tut but potomken.”
A vašoda o Ježiš ačhiľa o ručiťeľis la feder zmluvake.
Bo oda hin ča pal o chaben, pijiben a sar pes te morel, so hin ča o avrune, ťelesne prikazaňja, so ľikeren ča dži akor, medik na kerela o Del neve.
“Kade som, avľom te kerel, ó, Devla, oda, so tu kames.”
Vašoda džan dureder bi e dar, bo te ľikerena avri, užarel tumen baro počiňiben.
Radeder peske kidňa avri te cerpinel le Devleskere manušenca, sar te radisaľol pro cikno časos le binostar.
Keren sa prekal oda, hoj tumen te el o smirom sakoneha a hoj te dživen o sentno dživipen, bijal savo ňiko na dikhela le Devles.
O nekbareder rašaj lel o rat le džvirengero andro Neksentneder Than vaš o bini, ale lengere ťela labaren avri le taboristar.
Ma den tumenca avri te thovel mire lačhe phralale!
Ale vareko phenela: “Tut hin o pačaben a man hin o skutki.” Sikav mange tiro pačaben bi o skutki a me tuke sikavava miro pačaben andral mire skutki.
Ó, napačivale manuša, či na džanen, hoj oda, ko kamel te el lačho le svetoha, hino nalačho le Devleha? Oda manuš, ko kamľahas te el lačho le svetoha, ačhel nalačho le Devleha.
Vašoda, phenen avri jekh avreske o bini a modľinen tumen jekh vaš aver, hoj te sasťon avri. E modľitba le čačipnaskere manušeskeri šaj kerel but a hin la bari zor.
Oda lav hin o evaňjelium, so pes tumenge vakerďa.
Bo kavke pes varekana šukaľarnas the o sentna džuvľa, save pačanas andro Del a poddenas pes peskere romenge,
Mire lačhe phralale, ma čudaľinen tumen la jagake, savi pre tumende avľa, hoj tumen te probaľinel (skušinel), sar te pes tumenge ačhiľahas vareso čudno.
andre oda dživipen o lačhipen ko phrala a andre oda lačhipen o kamiben.
Ale vaš leskere bini leske sas phendo pre goďi: O ňemo somaris ke leste prevakerďa manušeskere hangoha a zaačhaďa o diliňipen le prorokoskero.
Kada hin oda, so šunďam lestar a vakeras avri tumenge: O Del hin o svetlos a andre leste nane ňisavo kaľipen.
A ko hin klamaris, te na oda, ko zaprinel, hoj o Ježiš hino o Kristus? Oda, ko zaprinel le Dades the le Čhas, hin oda antikrist.
Kada hin leskero prikazaňje: Hoj te pačas andre leskero Čhavo – andro nav Ježiš Kristus – a hoj te kamas jekh avres, avke sar amenge diňa o prikazaňje.
o Duchos, o paňi the o rat. A on trin hine jekh andre oda.
Miro lačho Gajona, mangav, hoj tuke te el mištes andre savoreste a hoj te aves sasto, avke sar hin mištes tira dušake.
Ale tumen, mire lačhe phralale, ma bisteren pro lava, so tumenge sas anglal phende prekal o apoštola, saven bičhaďa amaro Raj, o Ježiš Kristus.
“Le aňjeloske andre khangeri Efezus pisin:
‘Ov len ľidžala la trastuňa pacaha a phagerela len pro kotora sar čhikakere čare’
Oda, ko bešelas pro tronos, dičholas avri sar o bar jaspis the sardis a pašal o tronos sas e duha, so dičholas avri sar smaragdos.
“Hodno hino o Bakroro, oda murdardo, te prilel e autorita, the o barvaľipen,
“Amaro spaseňje hin le Devlestar, savo bešel pro tronos, the le Bakrorestar!”
Sas pre lende urde vareso sar trastune pancjera a o hangos lengere kridlendar šunďolas avke, sar te o graja le verdanenca denašen pro mariben.
Sar dovakerena peskero sveďectvo, e šelma, so avel avri andral odi bari chev, pes lenca marela, ňerinela (zviťazinela) upral lende a murdarela len.
oda, ko pre lende rat-džives vakerelas angle amaro Del.
Sas lake diňi e zor, hoj te del duchos  andro obrazis la šelmakero, hoj oda obrazis te vakerel a te kerel, hoj te en murdarde savore, save na banďona anglal šelmakero obrazis.
Bo ča tu jekh sal Sentno!
A našľile savore ostrovi a aňi o verchi imar na sas.
Andral o ňebos šunďom aver hangos, so phenelas:
so sas urdo andro šukar lole the fijalova pochtana
savore leskere služobňika,
Dikhľom o troni a bešle upre ola, save chudle e autorita te sudzinel. Dikhľom the o duši ole dženengere, savenge sas odčhinde o šere vaš o sveďectvo le Ježišoskero the vaš o lav le Devleskero. Oda sas ola, save na banďile anglal e šelma aňi anglal lakero obrazis a na priile o znakos pre peskero čekat aňi pre peskero vast. Obdžiďile a kraľinenas le Kristoha ezeros (1 000) berša.
O zakladi le muroskere pašal o foros sas avrišukaľarde savore dragane barenca. Ešebno zakladoskero bar sas jaspis, dujto sas zafir, trito chalcedon, štarto smaragd,
Amen! Av, Rajeja Ježiš!
