1 Kurin 10
Ya mon ke sidek béléem kóm du, okóm béléen gónón sidek.Déke wen bélê ye hemdem du, kô monen, “Tek élél dou gónó là gemken utón lanen fen megewu kehedemen du kun yóm sotu tau.
Yu kem tau alì mò du yóm yó, mò ye là tódô eles hemdengen mken lemwót du? Tey laen kô dog adat ye yó kem dumu ye hemtahu bè Dwata, ne deng mom tey sidek kehyak ye yó kem tau laen dù gónó le ma. Ofo kuy mon du kô ke dóyónu yu bè yóm nmò ye yó? Là kô naw dóyón kuy.
Mò kmoen ke mon yóm ti, “Là kóe gomong bè lówó dou, abay se là ou du henmù.” Olon beyen tódô monen yóm yó, là kô gbeken htólóng.
Yóm ketngón tekuy ke Dwata nim kmoen ni, hol lómón ke temngel tekuy elem yóm ma olung là holen tikaw. Okóm angat wen kdawen tódô tekuy suyó du. Nim kmoen ni, là dengen hol ket he yóm ketngón tekuy du. Okóm bè yóm kdaw yó, angat tódô ket du, hol lómón yóm deng ketngón Dwata tekuy nim kmoen ni.
Duhen ni, kem dumuhu setwoli, bè yóm gel ksimba ye, hyu ke wen se bélê ye fen semngal, ne wen se fen tmolok bélê ye, ne wen se tmulón du yóm deng hetngón Dwata du, ne wen se fen mudél ebè Dwata bè yóm tólóng udél, ne wen se bélê ye fen tmugod du yóm udélen yó koni. Bè ket yóm nmò ye bè yóm kestifun ye yó, yake són nmò ye yóm mò gónó ye tmóbóng kem dumu ye bè kehtahu le.
Ke tahu se yóm mon le yó, ilóem là kô deng hlowil Dwata ke Krays.
Senged se bè yóm angat kehlowil Dwata yó kem tau deng matay. Sal gel matay se nim lówó tekuy ni, ne omin le lembeng du. Là yó dum lówó tekuy sok angat bud hlowil Dwata, là kóen na a bud matay.
Bong ke Apulus kun, yóm sotu dumu tekuy hemtahu, tey tô kubugu du anì mauy bélê ye dyó. Kóyóu ke tô mung bè yó kem dumu tekuy hemtahu gel mauy dyó, okóm tolo là maan nawahen mò du he. Wen kdawen he kun angat mauy kuy.
Hyu nawahu dou abay se laen dù tau bnabtaysu bélê ye, són Krispus ne Gayus.
Nim gel tolok me ni, hol segtón bè yóm tehe monen bè Sulat Dwata, yóm monen,“Deng wen hentifes Dwata bè yó kem tau kembong nawa du.Yóm hentifesen yó, là kô deng wen hnikót mton du he,ne là se wen deng mungol du.Là kô deng wen hnikót hemdem du yóm mò kmoen.”
21-22 Duhen yó, là hyuhen bélê ye ke mtukul tau salù ye. Bè ktahuhen, ou ne Apulus ne Pitér, dumu me stóbóng mò du yóm kuy kehyu. Hono kuy kehyu snéen yóm klamangen benwu, ne yóm klowil ye ne balù yóm angat katay ye, ne yóm gel sut bélê ye nim kmoen ni duhen ke yóm angat sut elem hulin kdaw, ni kdéen ni, hono kem kuy kehyu.
Mlan bè boluy yóm gónó tekuy mogot Jisas na ye na stifun. Yóm nmò ye, hol hlan ye bè kun kfasang yóm gónó tekuy mogot Jisas yóm deng eles nô bélê tekuy bè yó,
Deng hónô tngón ye se nim lówó tekuy hol gónóhen nô yóm Tulus Dwata tehe sù Dwata bélê tekuy, yóm deng blayen tekuy. Là bud tekuy du ne funen yóm lówó tekuy, deng nfun Dwata.
Bong bè yóm snólók ye bè yó kem tau là dengen myehen, laen dù hlau lemwót bè yóm gónó tekuy mogot ke gbak bè nim snólók ye ni. Okóm wen tulónu kuy lemwót bè yóm dou kmò kehedem du. Ne denge baling tau gsalig lemwót bè yóm kkoduhen dou yóm gónó tekuy mogot.
Duhen yó, ke lemwót bè yóm gel kutónu gónón lemwót btang yóm sotu dumuhu hemtahu, tumù nawahu là dog kem mutón efet katayu, anì laen dù lanu hebtang du elem salà yóm dumuhu hemtahu.
1 Jan 1
Hol bê ye abay genmung nawa nim benwu ni, ne yó kem dê gel kenbeyen nawa ton lemen. Abay se ke genmung nawa ye lu, là kóen bong nawa ye du tum Mà ye bè longit.
Bê ye dnalang yóm tehe nmò Kain yóm kun tau Seitan, bnonoken twolihen Abél. Moen de ke bnonoken? Abay se là tedengen yóm gel nmoen, fen tedeng kun nmò yóm twolihen.
Deng hol ton me se kum yóm deng khógów yóm Mà tekuy bè longit yóm kun Ngà mò lemwà tekuy gu lem hatay, ne ni se yóm gel tulón me.
Deng tngón tekuy ne yóm kfun Dwata tekuy. Yó kem dumu tau nô lem benwu, hono kem kun tau nogot Seitan.
Okóm yóm kun Udél yóm gónó tekuy mogot, laen kô dù tul sónen.”tYóm udél monen yó, yó se yóm Tulón Hyu gel hetngón le kuy yó kem tau gel tmolok bélê ye.
1 Pitér 3
Ne ni kmoen ni, tey ketnga yó kem tehe dumu ye gel mò sidek ekni, abay se là bud ye gel mung hbusaw bélê le. Yó se gónó le gel semdekà kuy.
Ne laen kô dù sónen snéen yóm kfasangen mogot tau.
Tey gel kegduf me kuy, ne tey gel kehyu me nawa ye, lel me tendo gemduf kuy anì gmò ye yóm gónón hligal Dwata. Du se tehe tmaba kuy anì gomong ye bè yó kem tau nogoten ne bè yóm tey kegetahen.
Bê ye abay gekteng du yóm nawa hdóyón, lómón yóm kul gel nmò yó kem tau là deng temngón ke Dwata.
Hol nadat ye lu dé, ne hol hotu ye nawa ye kul lemwót bè yóm kmò le nmò lem blóng ye. Hol nmò ye yóm gónón menek nawa ye yóm kdê ye.
Tey kdóyónu du dou yóm gónó tekuy mogot Krays Jisas, abay se deng hekgisen ou mò du yóm nmou. Sotu gónóhu dmóyón du snéen, abay se deng snaligen ou ne néléken o mò sotu kun tóbóng lówó.
là hlengelen, là kosut nawan, okóm tau ganag nawahen ne menek nawahen, là són bè kgutahen filak gónón nô nawahen.
Hol gel tenngelem kdaem, Timuti, kô wen gónó le gemsanil kóm. Balù yóm hanà tolo klomihem lemnok, uu se mò senflénég kem dumum hemtahu bè kestulónem, bè kekdolem, bè kbong nawam kem dumuhem, bè kehtahuhem, bè kólós nawam.
Wen se sidek gel nmò tau mahil gfan, ne yó se mit kul elem hatay. Okóm wen se yóm sidek nmò tau là gfanen efet hulin kdaw.
Tahu se, tau me te tonok, okóm bè yóm kmò kwit me sfatay bè yó kem tolok sekban nwit le, là lemwóten bè kehedem tau te tonok.
Là kô le tau tahu hógów Krays, kaem tau le tódô lembù mógów. Yóm kul nmò yó, mò gónó le smukat kuy, hlingu le tau hógów Krays.
Okóm kogol tu kem tey dê tonu tu koni, wen tey tenduk hegnóm Dwata do anì là nitu du hegmón yóm dê deng htonen do. Ya tey sidek kegnómu du yóm tenduku yó, lómón ke wen dók Seitan tendo tembek do. Yó muhen anì là balinge tau hegmón du.
Tódô kdê ni kem tau hemtahu bè ni, tey gel kólóm le kuy.
Yó se gónóhu tehe smulat du yóm gna sulatu ebélê ye, abay se kóyóu ke eles kó ye yóm sidek nmò ye anì là sidek kegnómu du sok bud nauyu yu. Abay se bélê ye gónón wen kligalu. Deng eles tódô tngónu ke hligale lem blóng ye, hligal ye snéen kuy.
Ke wen se yóm slinang Dwata mung bè yóm hlau olo kem hlunen, milud he keslinangen bè yóm lan lomi nmoen, abay se laen kô tul sónen yóm lan lomi nmoen yó.
Nim lówó tekuy ni, hol lómón ke slung. Ke deng bangen gbà nim slung ni, eles tngón tekuy se angat wen tahu gónó tles Dwata du ditu bè longit, yóm gónó kun nmò Dwata, yóm laen dù tul sónen.
Wen se gel madat kum, ne bud wen se gel hemgnok kum. Wen se gel hemnê kum, ne bud wen se gel dmóyón kum. Wen se gel hemkéng kum, ewenem, hono tódô tahu yóm gel tulón me.
2 Kurin 8
Tngónu yóm tey óyô ye bemlay. Tey kdóyónu kuy bè ni kem tau bè prubinsya Masdunya. Deng gel tulónu kul, yó monu, “Deng nbut le halay gna ne yóm kul keblay yó kem tau hemtahu bè prubinsya Akiya.” Lemwót bè yóm alì kegduf ye bemlay, yó gónón dê tau móyô bemlay bè ni.
2 Pitér 1
Dalang se yó kem tau gnan bè yóm tehe kun kdaw Nuwa ekni, tey kegsalà le. Bede là kô tódô bayà Dwata du kul yóm kegsalà le yó. Yó tafaken kul tódô gotu hlumfaken elem benwu le yóm tey dunuk él, ne gotu le meglà. Són Nuwa là matayen, ne yó kem hitu fes lówóhen. Gu laanen là deng sut yóm dunuk, tódô henlel Nuwa tmolok yó kem tau anì hentedeng le kmò le.
Ke lómón ni se yóm angat keglà Dwata du yóm kdéen, eles ye hol temgama sen ni kmoen ni anì là gomong ye lemen. Ke wen belenen yóm gel kmò ye, eles kó ye. Eles ye hol hgulit lemolò ke Dwata
Okóm ni kmoen ni, wen se gel nmoen bede là dengen hol gfan he. Yó he kmoen du sok lemwót bè yóm semgafas du.
Yó hem gónó tekuy mogot hol tendo henek nawa ye balù kihu sut bélê ye. Du se gónón lemwót yóm kenek nawa. Yó hem gónó tekuy mogot tendo nô bélê ye.
Ne bud sotuhen, yóm tau alì glayam tmiba, bong knóón ke kninien yóm kun leniteg.
Sónmò le móyô htolok yó kem libun yó, okóm là kô glileb le du yóm ktahuhen.
Okóm yóm gónó tekuy mogot, là kô bayaen dou, ne du fen temgel nawahu anì hol gotu gtulónu yó kem tau là Ju le bè yó yóm mò lan le gewà gu lem hatay. Ne deng lenwà Dwata ou bè yóm tô khatay le do.
Sotu kdaw bè yó, deng dô tlu uras kimel, wen hógów Dwata gu bè longit tódô hegfan béléen, tey mdengen ktonen du. Mudél ebéléen yóm hógów Dwata yó, monen, “Ó Kurnilyus.”
Yó gónón wen tau kendel hógówu edyó,” mon Kurnilyus, “mò na a mangay kóm, ne tey hyu nim ksutem dini ni. Ne ton Dwata se yóm kestifun me mangat kóm ni anì hnungol me yóm tulón hwiten kóm elem blóng me.”
Segeng bè yóm ktonu du yó, gefet le se bè yóm gónô gónóhu nô yó kem tlu tau dók Kurnilyus lemwót bè syudad Seseriya.
Tódô wen hógów Dwata gu bè longit sut bè yó, ya tey klayagen lem yóm blanggù. Ominen leminggil bemtik ke Pitér, nogoten bè abalen, monen, “Géhéli ne, Pitér, btiki.” Tahu se, btik Pitér. Tódô gotu bkas yó kem kdina fét le bè sigelen.
Okóm yóm tau wen lamaten yó koni, tey kekbéen kul. Kóyóen ke là hentahu yóm gubérnor du yóm kul tulón. (Yó boluyen bè Grik nim tau ni, Élimas.)
38-39 Yó gónóm mon, kem dumuhu tau Israél,” mon Pol, “hol kóyóu ke tngón ye bè Jisas se gónó Dwata hlan du yóm kehlifóten salà kem tau. Bong bè yó dum klolò tekuy yóm hlau Musis, laen dù gónón mkó du salà te. Okóm ke nô kihu tau hemtahu bè Jisas, yó se gónón gewà gu lem salà.
Timbow gungol Barnabas ne Pol yóm tô nmò le yó, botong geksê le nes le. Tódô le mlóy etu bè yóm gónó le deng stifun yó kem tau,
Kogol yóm kudél le, omin Jim mudél se kun, monen, “Kem dumuhu setwoli, hnungol ye yóm dou tulón kuy.
Tahu se, lemwót le, mógów le ebè prubinsya Sirya ne Silisya, ten-gel le kehtahu yó kem tau hemtahu bè Jisas bè yó.
Tikóng deng dô sóól buteng, mni le bè Dwata le Pol lewu le Silas, lel le semngal yóm sngal dmóyón ke Dwata. Hnungol le lu snéen yó kem dumu tau bnanggù bè yó.
Tey dê bélê le hemtahu. Senged snéen yó kem libun Grik boi kkólen bè yó kem logi Grik, gotu le gbót hemtahu.
Timbow gdek le Silas lewu le Timuti gu bè prubinsya Masdunya, són yó ne nmò Pol, són hetngón bè yó kem Ju yóm tulón nwiten, duhen Jisas se yóm Misaya.
Mon Pol mò kul, “Mò kmoen se yóm kehbabtays ye?”Mon le se, “Lómón yó sem tehe kbabtays Jan.”
Balù yó kem ween wen glal le bè prubinsya, tminok le ebéléen anì hol béen abay mógów bè yó.
Du se sotu tehe gel dumu me lemolò ke Jisas, tódô senged kum mò du yóm hmoen kum.”
Okóm bè yóm tolo knô me bè Militus, hangay Pol yó kem tuha gel malak yó kem tau hemtahu bè Ifisus anì semlong le bè yó. Tahu se, mógów le ebéléen.
Ominen lemwót bè yó bè Tayal yóm kafal snakay me, hlós ebè Tulimas. Bud me na ston yó kem dumu me hemtahu bè yó. Tek suloy me bélê le.
Hol ndà Pol se yóm gónó maut yóm gónô gónó le e mit du, tódô gotu sendlu yó kem tey tau bè yó. Tódô senkayang kem sendalù eta Pol lem gónô, bà mon se tey dê tau tô semsalu du.
Ne sotuhen, bè yóm khatay le ke Stéfén, yóm tau tehe gel tmulón kóm, nóe bè yó, ne tey kehyu nawaw du yóm khatay le du yó. Hyu ou mentey kgal yó kem tau semtudà du botu.’
Timbow gungol Pol se kun, ominen tmaba yóm sotu kfitan, monen mò du, “Yake nitem nim ngà nii ebè yóm kmandér, yakà wen tulónen du.”
Timbow deng kudél yóm begadu, omin le gbót dmelem se kul yó kem dumu Ju, ne bud mon le, “Là kóen kéng yóm udél begadu yó dé.”
Bnalà Pol lu, monen, “Laen kô deng gónóhu mulé du yóm sana kum hlau mi kem Ju, duhen ke deng nuléhu yóm kum hlau bè Gónô Dwata, duhen ke udin yóm tau hol geta bè Rom, laen kô deng gónóhu mulé du.”
Moen de yóm kdê ye sbung bè ni ni ke alì mgel bélê ye hemtahu du ke gbek Dwata hlowil du yóm tau deng matay?
Timbow deng gefet bè yóm kdaw kehwit le kum ebè benwu Itali, wen sotu tau Rom boluyen Julyus fen mogot ke Pol ne yó kem dumu tau bnanggù homong hwit le. Nim Julyus ni, kfitan bè yóm sotu lumbuk sendalù Rom boluyen “Kem Sendalù Sisar.”
Yó kem tau mit kafal, tô tilów le mebel lan le hewà. Yó nmò le, hloyol le elaan yóm ówóng udì ne hningón tô hloyol le bè kulu kafal yóm dumu blangawen, ne hlós lan le tô hewà.
Timbow me lemwót bè yó bè Marta, dmuung me bè syudad Sirakus. Tlu kdaw me na nô bè yó.
Moen de ke tódô le hulung mudél du yóm kum udél?
Timbow gungol yó kem tey tau sbung yóm udél Pitér yó, ya tey sidek ktafa nawa le, botong mon le mò ke Pitér ne ebè yó kem dumuhen gel hógów Jisas, mon le, “Ó kem dumu me setwoli, tedu se mò kmò me du?”
Tódô lemwót bè kfasang yóm kun boluy gónón baling wen kgisen mdà nim tau ni. Deng hónô tngón ye yóm tehe kkihoden, ne deng ton ye snéen yóm deng kkóhen, hlan me bè boluy Jisas. Tódô lemwót bè kehtahu me bè Jisas gónón bud baling hyu nim tau ni. Deng gotu ton ye se nim ni.
Timbow deng kestulón le, omin le bud htaba kul le Pitér elemen. Yó mon le mò kul, “Tódô tenflok ye ne ni yóm ktolok ye du yóm boluy Jisas.”
Ne timbow deng wen dô tlu urasen bè yó, gdek bè yó se tuha libun Ananiyas. Blaem là kô deng tngónen du yóm deng gbunù tuha logihen.
Ominen mudél ebè yó kem dumuhen tau hol geta mogot kukum, monen, “Yu kem dumuhu tau Israél, hol ten-gama tekuy yóm tô nmò tekuy bélê le ni kem tau ni.
Yó mon Dwata mò du, monen, ‘Tnagakem kem tuhahem ne yó kem dumuhem setwoli dalang se nim benwuhem ni, milihi ebè yóm benwu angat toloku kóm.’
Omin Dwata bud mon du mò du, monen, ‘Kóhem tlumfaem, abay se dengi mdà bè yóm gónón mólós, duhen yóm gónóhu nô ni.’ Tahu se, kó Musis tlumfaen.
1-2 Wen se kem tau ngelem kehtahu le bè Dwata ne tilob klolò le yó kem hlau Musis, lu fen lembeng ke Stéfén ne tey klangag le du snéen. Okóm ke Sol kun, tey kehyu nawahen bè yóm khatay le ke Stéfén.
Lemwót yóm Tulus Dwata stulón ke Filip, monen, “Hlonihi ebè tum klisahen.”
Angat hegfanu béléen he yóm gónón glayam bè yóm kloloen dou.”
Yóm klowilen yó, tódô lenngeben klamang Jupa, ne tey dê tau baling hemtahu bè Jisas.
yóm tulón tehe bunihen bè yó kem kdéen tau gnan ekni, okóm deng hegfanen ni kmoen ni bè yó kem kun tau.
Bè yóm gel ktaba le yó kem hógów Dwata nô bè longit mò lan le heglaan knô kun, ne yóm gel kehlayam le lówó le, hol lómón ke lemwót bè khulung hedem yóm nmò le yó. Là kô yó du. Yó kem hlolò le kuy yó, laen kô dù lanen tmóbóng tau mò mafas nawahen.
Kulasi 4
Là kô gbek tekuy hmingón du kbongen yóm tóbóng yó. Lelen bemlay du tekuy he yóm khulung hedem anì gbek te gmileb du yóm kun nmò.
Bè yóm kdaw yó, tey ye mayuk bè Krays. Tólóng ye tau se kuy, là gomong ye bè yó kem tau tehe nélék Dwata mò hol kun tau. Ne laen kô dù kuy du yó kem tehe fasad Dwata kul. Olo ye kem beyen tau nô talak tonok yó dum kuy. Laen kô dù hendón nefet nawa ye, abay se là kô deng tngón ye ke Dwata.
Ne sotu hnihu anì hol tendo nô bélê ye Krays lemwót bè yóm ksalig ye béléen. Bud hnihu snéen anì hol mbegel kdolilen yóm ketngón ye du yóm tey kbong nawa Dwata,
Heflomi ye ke Dwata dé yóm knawa ye ne yóm kmò kehedem ye.
Ke gel ye stulón, gel hmung ye dé yóm udél nô bè bok Lingón dalang se yó kem sngal Dwata. Senged se ke gel ye semngal ebè yóm gónó tekuy mogot, hol hmung ye snéen ni kem ni, mung du yóm gel kdóyón ye du.
Abay se là kô tau du yóm nit tekuy sfatay, okóm yóm dê mtulus gel dók Seitan gu te kmawang. Ne wen se kfasang le mkem yóm tey kkifuhen.
Bè kegenu lomi tau, là kô gsenged le dou yó kem dumuhu lemnok bè klolò me du yóm kum gel hentahu mi kem Ju. Tey megenek he dou klolò du yó kem tehe kul adat yó kem tehe fù me.
Okóm deng tngón me ne, tek sotu gónón tedeng kton Dwata du yóm tau, tek són bè kehtahuhen bè Jisas Krays. Là kóen lemwót bè yóm kloloen du yóm hlau Musis yó. Yó gónó me hemtahu bè Krays Jisas se kum kem Ju anì tedeng kton Dwata kum lemwót bè kehtahu me béléen. Là se kóen lemwót bè yóm klolò me du yó kem hlau Musis, abay se laen kô deng tau he ke tedeng kton Dwata du lemwót bè kloloen yó kem hlau.
Déke ofo kuy mon du là segmung le hlau Musis yóm fasad Dwata. Là kô yó du. Ke gbek yóm hlau bemlay tekuy yóm klowil laen dù sónen, deng duhen yó ne yóm lan tekuy baling tedeng bè kton Dwata tekuy. Okóm là kô yó du.
Hyu ke tódóe suyó kuy anì hol tekuy stulón. Tey sidek kónó nawahu kuy.
Khalak tekuy bè yóm Tulus Dwata
Yó kem tau lemolò du yóm monu yó koni, Dwata he hol tendo henek nawa le ne hol kmodu kul. Là olon lu du, yake gotu le gomong lemen snéen kul kdê yó kem kun tau Dwata.
Ke deng tngón tekuy yóm ktahuhen lemwót gu bè Dwata, okóm sentahen bè yó tódô henlel tekuy mò du yóm sidek, laen kô dù bud dsù tekuy mò hkó du yó kem salà tekuy.
Là kô na le e hendem du yóm benwu tehe gónó le gu lemwót. Ke yó hendem le, wen lan le bud mulék edu snéen.
Hol hendem tekuy dé yóm tey kehbalahen lemwót bè yóm alì kutó nawa le du yó kem tau gemsalà. Duhen yó, hol bê tekuy abay heblat nawa, ne hol bê tekuy abay htakas.
Hol bê ye abay nmò sónen yóm kuy kesbong nawa, yakà deng ye baling setwoli ne lemwót bè kehtahu ye.
Yóm kun kegeta Dwata, deng hol tódô tahu gfan bè yóm Ngaen yó. Yóm kun kmò Dwata, yó se kun kmò yóm Ngaen. Du fen mkem du yóm kdê nmoen hlanen bè yóm udélen alì mfasang. Timbow kogol yóm tehe kkóhen salà kdéen tau, tódô mulék ebè longit, ne myón fi bè kwanan yóm Dwata alì mfasang bè kdéen.
Bè yóm katayen yó, yó gónón lemwà tekuy kem tau alì likò matay, abay se monem tolo kuy gfét du bè yóm igò tekuy mowil.
Yakà wen monen bè Sulat Dwata gbak ebè yóm tehe ghituhen kdaw, yó monen, “Bè ghituhen kdaw hegnô Dwata, abay se deng gotu deng ne kdê nmoen.”t
Hibru 6
Bè ktahuhen, tey geta yóm tau molu senta yóm tau noluhen.
Okóm ni, deng nmò Dwata Jisas mò blóng ebéléen, ne tey hyu yóm nmoen senta yóm kul nmò yó kem tau gel demsù te tonok. Ne tey mdengen snéen yóm kun nmò Jisas mò lan tekuy ebè Dwata senta yóm gnan. Yó gónón alì hyu yóm kun, abay se alì hyu yóm fasad Dwata bélê tekuy mung du.
Omin Musis bud lemakit hetsik du ebè yóm gónô Dwata. Kólen bè yó kem kimu wen mu le du bè yóm gel kehloni le ebè Dwata, gotu hentsiken litô snéen.
Khungol ne kimón
Okóm déke wen sotu tau mon du, monen, “Là sengeden yóm tau. Hemtahu yóm sotuhen, okóm yóm sotuhen, gel nmoen yóm hyu.” Okóm yó balau du yóm monen yó, monu, “Ke laen dù tonu hyu nmoen yóm tau hemtahu, laen kô dù gónóhu dmilô du yóm kehtahuhen. Okóm ke sónmou gel tmóbóng kem dumuhu, yó se gónóm dmilô du yóm kehtahuhu.”
Jim 4
Duhen yó, kem dumuhu setwoli, hol hanay ye nawa ye efet kkól yóm gónó tekuy mogot. Lómón yóm tau tmiba, sal hanayen nawan efet gutahen bungu yóm huluhen. Hanayen se nawan hmatan kulón mò htowok ne hbungu yó kem huluhen.
Yóm tau snukéy le yó, tódô mlóy, abay se són filak kun hnebel. Là kóen nô bè nawahen yó kem ubiha sen-gyoken.
Ne tey dê tau hemtahu bè Jisas bè yó.
Mon Marta, “El, Sér, hentahuhu se uu yóm Misaya, yóm Ngà Dwata. Uu se yóm tendo hendón me ksuten elem benwu.”
Tódô lemwót bè yóm kdaw yó yóm katul khatay le ke Jisas yó kem Ju wen glal le.
Khebel le ke Jisas yó kem tau Grik
Yó se tau deng mton do, deng tonen snéen yóm hógów do.
Kogol yóm kudél Jisas yó koni, ya tey sidek kegbeng lemen, monen, “Tódô tulónu kuy ktahuhen, sotu bélê ye bè ni matul dou bè yó kem hmohon do.”
Mon Filip se mò du, “Tolokem kum Maem, Sér, anì gsengel kegnóm me du.”
Hol ye henek béléu, ne heneke se bélê ye. Yóm hanga, là kóen mungu ke són du, ke là mtegen bè lówóhen. Senged se kuy, là kô ye mungu ke là henek ye béléu.
Kun nmò yóm Tulus Dwata
Mon Jisas se, “Deng ye hemtahu ne kô?
Deng hetngónu kul se yóm kóm kmò, ne henlelu he mò du anì hol le sbong nawa lómón yóm kut kesbong nawa, ne anì tendohe gel nô bélê le se dou.”
Bè yóm kbalà Jisas ke Anas yó koni, sotu bè yó kem tau gel mentey temfê ke Jisas bè hifihen, monen, “Yó kô kbalaem du yóm hol geta bè yó kem gel demsù ebè Dwata?”
Bud hewà bè yó Paylét, monen mò yó kem tey tau wen sbung bè yó, “Ngem bud nitu hewà ebélê ye tum tau tu koni anì tngón ye laen kô dù salà tonu béléen ke mò gónóhu hmatay du.”
Timbow deng ksefen du, ominen mon du, “Deng gotu deng ne kdéen.” Ominen hetngù, ne milot se nawahen.
Yóm kbaling le ngà Dwata yó, là mlanen bè yó dum kngà tau te tonok, duhen ke lemwót bè knóyô lówó tau. Okóm tódô lemwót bè yóm kun kmò du Dwata yóm kehbalingen kul kun ngà.
Mon Jisas se, “Mung ye do sen, na ye e hnénég.” Tahu se, mung le du. Deng móyón kimel ne yóm kmung le du yó. Ton le se yóm gónóhen nô, ngang le nô béléen bè yó efet kifu.
ne tódô tonen se yó kem lewu hógów Dwata gu bè longit, mnes le bukay, myón le bè yóm tehe gónón masà Jisas. Sotu myón bè tehe seblà kuluhen, ne sotu se myón bè tehe seblà tihen.
Ne tmaba ebélê le Jisas, monen, “Ó kem Wè, deng wen guta ye kô?”Mon le se, “Laen duen.”
Omin Yê Jisas lemwót, stulón bè yó kem tau smagid ken, monen, “Kihu hmò Jisas kuy, tódô nimón ye.”
Bud bnalà Jisas se, monen, “Tódô tulónu kóm ktahuhen, là kóen gmung bè yó kem tau nogot Dwata ke là nan na mlan bè él ne bè yóm Tulus Dwata.
Okóm yó se tau hemmóyô du, bud du se hemblat du yóm hol ktahuhen yóm mon Dwata.
Bud mon Jisas se mò du, “Yóm tau dumuhem stulón ni, du se yóm monem yó.”
Jan 5
Bê ye tennga nim monu ni,” mon Jisas. “Angat wen kdawen gungol yó kem tau deng matay yóm udél yóm Ngà Tau.
Bnalà Filip se, monen, “Sukéy sotu tau bè wolu bulón btes ken le ni kem tau ni, bede olon ket kul na udì.”
Yóm ken blay Dwata, duhen yóm tau hógówen lemwót gu bè longit mò gónó le mowil kem tau lem benwu.”
Mò kmoen se ke ton ye khawayen ebè yóm tehe gónóhen gu lemwót yóm Ngà Tau?
Yóm tau tódô lembù tmolok, naluhen któtólen. Okóm yóm tau naluhen któtól yóm hógów du, laen kô dù kéng du yóm gel tulónen, hono tahu.
Wen se tô móyô kemfô du, okóm laen dù tau mlos mò du.
Wen snulat bè yóm kuy hlau,” mon Jisas, “yó monen, ‘Ke lewu tau gemtanud yóm nmò, ne senged tulón le, tahu se yó.’
Okóm,” mon Jisas, “hono tahu yóm gel tulónu kuy, ne yó se gónó ye là hemtahu dou.
Ksólók kem Farisi yóm tau tehe butô
Bud mon Jisas mò kul, “Ke tahu ye butô, laen kô salà nbô ye. Okóm gel mon ye, ‘Là kô me butô’ yó se gónón wen salà nbô ye.”
Luk 10
Tódô tulónu kuy ktahuhen,” monen, “tey dê bè yó kem tehe tugod Dwata ekni ne yó kem tehe tau hol geta gel tô hemdeen mton du ni kem kuy ton ni, okóm là kô ton le du. Tô hendeen hnungol le se kul yóm kuy deng gungol ni, okóm là gungol le du.”
Ne mò kmoen se,” mon Jisas, “ke yó mom balaen du, monen, ‘Béem hnala ou. Deng hen-getu bak dólu. Deng me gotu hlilil.’
Bè yóm tehe gbunù Juna, yó se mò ilô kem tau bè Ninibi du yóm deng khógów Dwata du elem blóng le. Senged se yóm Ngà Tau, angat wen ton ye béléen mò ilô le du yó kem tau ni kmoen ni yóm deng khógów Dwata du elem blóng ye.
Eles ketgama yóm hemtedeng knô
Ne bud mudél Jisas ebè yó kem gel lemolò du, monen mò kul, “Bê ye abay tnafa nawa yóm kmò kken ye duhen ke yóm kmò knes ye.
Bong yóm tau ke là deng tngónen du kun yóm hol kóyô yóm gónóhen mogot, ne gmoen se kun yóm gónóhen megtafak, là katen alì mgel kboug le du. Yóm tau ke bong yóm hogot le du, bong se hendón le béléen. Ne yóm tau ke alì bong se yóm hogot le du, milud se kbongen yóm hendón le béléen.”
Kkó Jisas des yóm tuha libun kogò bè Kdaw Kehegnô
Bè yóm kmoen yó, wen kem Farisi sut bè Jisas, mon le mò du, “Béem là ksón nô bè ni ne, wen Hirod, tô hfatayen uu kun.”
Ne tódô bud haking mulék yóm tau dóken yó, ne gotu tulónen bè yóm gónóhen mogot yóm gónó le là gógów yó kem tau deng tehe tinoken. Ya tey kebuten yóm tau fun gónô yó, ne bud monen mò yóm tau gel dóken yó, ‘Hetlasiki do nulitem yó kem lan lamang kkólen bè yó kem lan lemnek bè nim benwu tekuy ni. Nam e nangay dou yó kem tau élél, yó kem tau hikot, yó kem tau butô, ne yó kem tau tugô, gotu nwitem lu edini.’ Ne tahu se.
“Ne sotuhen,” mon Jisas, “wen sotu libun hemyu sfolò filak blówón alì mebtes. Mò kmoen du se ke sotu lana du? Yó nmoen, hentomen soloken, ne nunóhen gu tek seelen, ngangen ne smisif mebel du efet bud tonen.
Tahu se. Yó mon nawa yóm tau tnifù le yó, monen, ‘Tey. Tedu bud atulu du yóm angat kkóhen du béléu yóm gónóhu mogot nim nmò hogoten dou ni? Blaem là gbeku du dou yóm nmò blat, ne là se mlose mni bè kem dumuhu.
Ne bud mon yóm tau tehe wen kendengenen, monen, ‘Là, Fù, là kô hnungol le du. Hnongum se ke wen tau bud mowil sut bélê le, ngem kaem knogol le yó kem sidek gel nmò le.’
Laen se kô angat mon du, ‘Ngem, deng ni,’ duhen ke mon le, ‘Deng tu,’ yó gónón laen dù tau mton du yóm kogot Dwata tau abay se deng tódô sù Dwata lem nawa ye.”
Tódô mdà yóm Farisi yó tek sotuhen, ne mni bè Dwata, monen, ‘Tey hyu nawahu dou, Dwata, abay se là mkéle bè yó kem dumu tau, lómón yó kem tau sbì, ne yó kem tau mò kéng, ne yó kem tau mdà yehen. Ne tey hyu nawahu abay se là mkéle bè yóm tau fen gel mtuk bwis yóó.
Kehton Jisas yóm tau butô
Mon yóm tau tanay sut béléen, ‘Ni sii, Sér, deng sfolò bud uléken yóm filak blówón tehe tebelem béléu.’
Angat kól yóm kdaw,” monen, “tódô senibut le yu yó kem hohon ye, wen tey seng nmò le anì laen dù bud lan ye gewà.
Bong yó kem tau mdà bè lewà yóm Gónô Dwata, tey kessangat le ke Sekariya, tennga le yóm alì gónón ganggà ditu lemen.
Abay se là kô klifóten dou,sotu tau olon tóbóng lówóhen.Kbuten du ni ne, kdéen tau angat semsmon du yóm dou kligal
Yakà uu du yóm fen hetngón du bè yó kem tauyóm lan le gewà gu lem hatayke heflifót le ke Dwata yó kem salà le.
Kewóten bè yó ne, sónmò le mebel dalil mò gónó le gemkfô ke Jisas bè kudélen yó kem tau gel tmolok hlau ne yó kem tau hol geta gel demsù ebè Dwata. Wen tau gel bnayad le mò fen hmolung du, hlingón le tau dmalang béléen. Gel wen snólók le béléen mò dalil le kmamo du bè yóm Gubérnor lemwót bè Rom anì du fen kmukum du.
(Matyu 23:1-36; Mark 12:38-40)
Yóm angat kegbà Jirusalim
Bong yó kem geta bè yó kem tau gel demsù ebè Dwata kkólen bè yó kem tau gel tmolok hlau, sónmò le mebel lan le lemifut hmatay ke Jisas. Yó gónó le tô lemifut du, knikò le yó kem tau gel hmungol ke Jisas.
Mon Jisas mò kul, “Yó kem tau hol geta talak tonok, tey gel kdansók le yó kem tau snakuf le. Ewenem hol kóyô le ke boluy le kul ‘Tau Hulung Tmóbóng.’
Okóm mon Jisas mò du, “Na, Judas, tô hlanem bè kelekem yóm Ngà Tau kô yóm katulem du?”
Luk 23
Ne hewaen elem blóng le Barabas, yóm tau hni le béléen, yóm tehe bnanggù le lanen mit sfatay bè gubérnor ne lanen monok. Tódô nmung Paylét yóm kul kóyô nmò bè Jisas yó kem tau yó.
(Matyu 27:57-61; Mark 15:42-47; Jan 19:38-42)
Ne bud hensokol Jisas bélê le, monen, “Boluyen de?”Omin le bud malà du, mon le, “Yó sem nmò le bè Jisas, yóm tau lemwót bè Nasarit. Nim tau ni,” mon le, “du se hol tugod Dwata. Laen kô dù bang gemsenged du bè solu Dwata nim Jisas ni, sélét mom tô bè kem tau tonok ne. Tey gemseb yóm gel ktoloken, ne tey wen hentaw ton gbek nmoen snéen.
Lemwót bè kun boluy, wen lan Dwata hmifót salà yó kem tau deng hegsel.’ Ni se,” monen, “yóm tulón angat hlós sensból ye bè klamangen benwu. Bè ni bè Jirusalim gónó ye mbut hból du.
Gotu le tnga yó kem tau mungol du nim tulón le ni.
Okóm là se dog ton le du. Omin le yó bud haking mulék ebè Jirusalim na le e hnebel ditu.
Bede yó alì sidek du yóm nmoen, duhen yóm keheblangguen ke Jan.
Omin Seitan bud mit ke Jisas ebè yóm gónón geta, ne sulék segfes kehtonen du ke Jisas yóm kdéen benwu talak tonok.
Kehdó Jisas busaw yóm tau wen malak du
Bè yóm kton Simun Pitér du yóm yó, botong tódô na a mtud bukol bè solu Jisas, yó monen, “Béi hloni ebéléu, Sér, yakà tauhe gemsalà.”
Yóm nógówu edini ni, là tnabahu kul yó du kem tau tedeng kmò le anì hegsel le. Okóm yó dé tnabahu yó kem tau gemsalà.”
Yó boluy le: Simun (yóm boluyen du Pitér) ne Andru (twoli Pitér). Ne Jim ne Jan, Filip ne Bartulumyu,
(Matyu 7:1-5)
Tódô le mulék yó kem tau semlong ke Jisas yó koni. Tikóng le kól bè gónô, tódô ton le yóm tau tehe gemnóm des tódô hlingas.
Wen sotu Farisi nwiten Jisas ebè gónóen. Ne tahu se, mung du Jisas, ne seyón mken bélê le.
Bnalà Jisas se, monen, “Wen yóm là heglileb Dwata du bè kem dumu tau bè yóm kmò kogoten tau, okóm deng heglileben kuy. Bè yóm gel ktulónu du bè dumu tau, gel hningónu, abay se bè yóm kton le du, là kô dog dilô le du. Ne bè yóm kungol le du, là kô na le e glileb du.”
Yó ne snólók Jisas yóm busaw malak du yóm tau yó, monen, “Tedu de boluyem?”Bnalaen se, monen, “Yó boluyu Genged.” Yó gónón mon du yóm yó, abay se tey genged busaw malak du yóm tau yó.
Khógów Jisas yó kem sfolò lewu
(Matyu 16:21-28; Mark 8:31-9:1)
“Hol bê ye abay klifót nim tulónu kuy ni. Angat blay le elem tdok yó kem tau mogot kukum yóm Ngà Tau.”
Yóm knóen bè yó, wen kem Farisi mógów ebéléen, wen snólók le béléen mò dalil duón le du, mon le, “Là sideken bè hlau tekuy kô ke skó bè yehenen yóm logi?”
Mudél se ke Pitér kun, monen, “Ngem ni dém mi, Sér, glok me tódô gemtagak yóm kdéen lan me lemolò kóm.”
Mon Jisas se mò du, “Yó ne, lemwót bè yóm kehtahuhem béléu, yó gónóm bud mton. Lemwóti ne.” Ne tahu se, tódô sen-gengen se bud mton yóm tau butô yó, ne tódô loloen Jisas.
Tódô gtulón bè nawa Pitér yóm tehe kudél Jisas ebè yóm koyu yó, ne monen mò ke Jisas, “Ngem Sér, yóm koyu le henmulaem, deng sana mékéng.”
Ksólók le yóm kmò kbayad bwis bè yóm tau hol geta bè Rom
Bè yóm igò Jisas tmolok bè Gónô Dwata, wen snólóken bélê le, monen, “Boluy se tô klanen du yóm gel mon yó kem tau tmolok hlau, angat semfu gu bè tehe Dabid yóm Misaya?
Ke angat kenfô le yu, ne nit le yu ebè yóm gónô skukum, bê ye abay tnafa nawa yóm kmò kbalà ye kul. Dwata he bemlay kuy yóm kmò angat kbalà ye kul sok sut yóm kdaw yó. Abay se là kô kuy udél du yóm angat mon ye, udél tódô suen bélê ye yóm Tulus Dwata.
Yó gónóm mon, eles ye temgama, ne bê ye hlingay, abay se là kô tngón ye du yóm kdaw angat kkólu.
Timbow deng sdef kdaw, kól bè yó Jisas, mung du yó kem sfolò lewu gel lemolò du.
Bud lemwót Jisas na a bud mni bè Dwata. Bè yóm getluhen dulék mulék ebélê le, monen mò kul, “Tolo lel ye he kô tungô ne hegnô? Geblaen ne. Deng duhen ni ne yóm urasen. Ngem ni ne kekfô le du yóm Ngà Tau, ne blay le elem tdok yó kem tau sidek nmò le.
(Matyu 26:69-75; Luk 22:56-62; Jan 18:15-18, 25-27)
Lemwót yó kem sendalù, nwit le Jisas ete klósól yóm gónô bong yóm gubérnor, ne gotu tnaba le yó kem dumu le sendalù bè yóm kul bung.
Kebeng le ke Jisas
Omin Jisas bud mon du mò kul, “Mógów ye do ebè klamangen benwu, na ye e tulón bè kdéen tau yóm Tulón Hyu lemwót bè Dwata.
Yóm igò Jisas mentad Lanaw Galili, tonen yó kem lewu tau setwoli hmuket, Simun ne twolihen Andru. Yó se kul sana gel nmò hmuket.
Kkó Jisas yóm des mifù
(Matyu 9:14-17; Luk 5:33-39)
Kélék Jisas yó kem sfolò lewu mò gel hógówen
Yóm hlingón bè yóm tau smohul
Yóm tau wen klinguhen, hol hmungol.”
Deng dê dulék le ne kemdina sigelen ne tihen, ewenem tódô gotu bkas yóm kedina le du. Laen kô dù tau gembek mafas du.
Okóm là kóen mkó kebel Jisas du mata yóm tau mdù nesen yó.
Ne tey dê busaw hdó le gu bè yó kem tau. Ne lenunol le hnolo yó kem tau gemnóm des, ne gotu mkó se yó kem des le.
Omin Jisas mdók yó kem gel lemolò du anì senbung hyón le lu yó kem tau bè yóm gónón ukol bnes.
Bnalà Jisas se lu, monen, “Yu se gónón e gbak yóm tehe udél Dwata htugoden ke Isaya ekni. Tey tau hemtedeng knô yóm yu, hol lómón yóm tehe monen,‘Són bè sumóng gónó le madat do ni kem tau ni,’ mon Dwata,‘okóm yóm nawa le, tey mayuk béléu.
Bud kewót Jisas bè yó bè Tayal, mlan etu bè yóm benwu boluyen Sidon, ne ebè yóm benwu bnoluy le Sfolò Benwu, ne hlós ebè Lanaw Galili.
Igoen sem wen mata ye, ewenem là kô ye mton. Igoen sem wen klingu ye, ewenem là kô ye mungol. Hentulón ye nawa dé
Timbow deng bud nem kdawen bè yó, lemwót Jisas mneged ebè yóm sotu bulul bè yó, nwiten Pitér ne Jim ne Jan, tek sónen lu. Bè yóm knô le bè yó, tódô sfili kton le ke Jisas.
Yóm gewu dulék Jisas tmulón du yóm angat katayen
Sotu kdaw bè yó, gotu htaba Jisas yó kem sfolò lewu gel lemolò du, ne gotu benlayen lu kwalis anì gbek le hdó yó kem tulus seitan ne hkó des, balù kihu klasihen.
(Luk 12:2-7)
Bè yóm ksólók le du bè Jisas, bnalaen se lu, monen, “Mulék ye ne, ne ye e tulón ke Jan yó kem deng gungol ye ne yóm deng ton ye.
Abay se tey mahil mit du yóm dou hwit kuy, ne là kóen blat yóm tles dou hbô kuy.”
Ne ominen wen sotu tau nit le ebè Jisas, tau butô lelen umew lemwót bè yóm tulus seitan malak du. Tódô hdó Jisas yóm malak du, ne tódô gudél se yóm tau, ne bud mton.
Kebel le ke Jisas le yéen ne kem twolihen
(Mark 4:13-20; Luk 8:11-15)
Ne yóm hohon smohul du yó, duhen Seitan. Yóm deng kgefet yóm halay, hningónen yóm hol són kdaw. Ne yó kem tau muta, duhen yó kem hógów Dwata gu bè longit.
Bè yóm kungolen du, monen mò yó kem tau smugung béléen, “Deng duhen yó se yóm Jan tehe gel mabtays, deng bud mowil. Yó gónón wen ktulusen gembek mò du yó kem hentaw ton gel nmoen.”
“Géhéli sen,” mon Jisas.Mung tódô kekmó Pitér ta yóm ówóng le, tódô mógów ta yóm él etu bè Jisas.
Mon Jisas se, “Ilóem laen deng tngón ye kô kuy senta yó kem dumu tau?
Kóyô le ke wen hentaw ton nmò Jisas
Beklil se Jisas ebè Pitér, monen, “Hlayuki béléu, Seitan. Béem tô henseng yóm nógówu. Là kóen lemwót bè Dwata yóm kehedemem yó, kaem kehedem tau te tonok.”
Mon Jisas se, “Abay se tolo udì kehtahu ye. Tódô tulónu kuy ktahuhen, ke bnotù tekuy yóm kehtahu ye, anien ke olon senged bè kutit yóm lem hulu boluyen mustard, botong gbek ye tódô mon du bè yóm bulul nii, ‘Milihi etuu.’ Nénégem kà tódóen mili. Laen kô dù là gbek ye du.
Bè yóm ktonen du, tey kligalen. Tódô tulónu kuy ktahuhen, tey bong he kligalen du yóm sotu lana deng tonen senta yó kem syóm folò syóm là lanahen.
Tey tau wen bud huli du, ne gotu hkó Jisas yó kem gemnóm des bélê le.
Mon Jisas se mò kul, “Tódô tulónu kuy ktahuhen, ke deng kól yóm lomi benwu, ne ke deng bangen myón bè yóm gónóhen myón kmamal yóm Ngà Tau, wen snéen gónó ye myón kmamal bè yó, yu kem sfolò lewu gel lemolò do ni. Angat ye fen mogot kukum bè yó kem sfolò lewu bung tau semfu gu bè yóm tehe Israél.
“Angat wen sawang libun tódô mlutut,ne mngà logi, ne boluy le du Imanyuwél(yó lanen yóm boluyen yó, tendo nô bélê tekuy Dwata).”
Bnalà Jisas se, bede mudél ebè yó kem lewu ngaen, monen, “Là kô tngón ye du yóm hni ye yó. Gbek ye hembala du kô ke yu gemfà du yóm angat glumfaku?”Mon le se, “Gbek me.”
(Mark 11:15-19; Luk 19:45-48; Jan 2:13-22)
Tikóng deng kól bè kbunguhen yó kem huluhen yó, wen kem tau dóken ebè yó kem tau deng tehe hogoten du anì hwit le ebéléen yóm kun bad.
Ksólók le yóm kmò kbayad bwis bè yóm tau hol geta bè Rom
Ne gewuhen yóm alì bong muhen skél du, duhen yóm monen, ‘Kenbong nawahem kem dumuhem lómón yóm kbong nawahem yóm kóm knô.’t
Angat tey tafak ye yu kem tau butô tô malak kem dumuhen butô. Bè kuy ktolok, ke wen tau safaen yóm Gónô Dwata, anien ke nuléhen yóm safaen yó, mom mon ye là sideken. Okóm ke yó safaen yóm tahu blówón nô lem yóm Gónô Dwata, mom mon ye là hyuhen ke nuléhen safaen.
(Mark 13:1,2; Luk 21:5,6)
Duhen yó, ke mon kem tau, ‘Deng kól bè yóm benwu là hyu menwu du yóm tau deng nélék Dwata,’ bê ye abay mógów etu. Duhen ke mon le, ‘Ni deng hebnos bè ni,’ bê ye abay hentahu.
Là, ke yó mefet bè nawahen yóm tau mò nmò yó, ke mom monen, ‘A, legen he ni kkólen yóm gónóhu mogot.’
Ne bud monen se mò du yóm gónón mogot, ‘Wóyón dé. Tey hyu nim uu, teyi gulit. Lemwót bè yóm kgulitem bè yóm udì hogotu kóm, bong ne sigangu tahem. Yó ne, holi mung dou dé anì gmungi lemen yóm dou kligal.’
Bong yó kem geta bè yó kem gel demsù ebè Dwata kkólen bè yó kem tuha gónó le gel galak yó kem Ju, gotu le stifun bè gónô bong Kyafas, yóm tau geta bè yó kem gel demsù ebè Dwata.
(Mark 14:22-26; Luk 22:14-20; 1 Kurin 11:23-25)
Timbow gdek Judas, tódô hekteng ebè Jisas, monen, “Na Sér,” ne ominen melek du.
Ominen yó gbel bè nawa Pitér yóm deng tehe eles mon Jisas mò du, yóm monen, “Gu laanen là deng kmóót onuk kifu ni kdeng, deng sana tlu dulékem hmalà yóm ketngónem dou.” Unihen gbel bè nawahen yóm tehe mon Jisas mò du, tódô hewà, ya tey sidek kkiken.
Bud snólók Paylét yó kem tau sbung bè yó, monen, “Mahi du bè ni kem lewu tau monu ni koni mò hewau ebélê ye?” Mon le se, “Barabas.”
Tikóng deng gtungu kdaw, tódô kmifu talak tonok efet sóól mosol kdaw.
Tey mnóng lem uyóhen yóm hógów Dwata yó, hol lómón ke mkal silà, ne tey sminang bukay yóm nesen.
Timbow deng tngónen, ominen hógów kul ebè Bitlihim, monen mò kul, “Hlós ye sen, mógów ye kut ebè Bitlihim na ye e hnebel yóm ngà lomi sut yó. Kesok ton ye, na ye e tulón dou dini anì naw e gbót hnódó se do.”
Ke hlingónu du yóm móyón ktafak Dwata kuy, hol lómón ke beyung deng eles mléd lem but yó kem koyu mò angat sfeken kul. Ket koyu ke là gulit kbunguhen, angat senfeken, ne tódô tudà elem ofi.”
Hol lómón ke tau le nô lem gónón kmifu, okóm angat wen tey layag ton le.Deng le golu elem hatay, okóm angat hlayagen ebélê le yóm layag yó.”t
(Mark 9:50; Luk 14:34,35)
Ne bê ye abay tô safà kulu ye, yakem gbek ye se hbukay du duhen hfitem du balù sbalu bè yó kem wek ye.
Kóyô me ke géhél nogotem yóm klamangen.Kóyô me ke hol nmò me te tonok yóm kóm kóyô, lómón yóm gel kmò le du dyó bè longit.
Ni dé hol nmò ye. Hol hogot ye ke Dwata klowil ye, ne hol nmò ye yóm gel hmoen kuy. Ke yó se nmò ye, Dwata he angat bemlay du kuy yó kem kdê wen mu ye du.
Yó gónóm mon, tódô dilô ye bè kmò kekdol le yó kem tau lembù tmugod ke Dwata.”
Okóm yó kem Ju, yóm hol bak mfun du yóm kogot Dwata tau, là kô le gmung kul. Angat gotu tudà le lu ditu ebè yóm gónón alì kmifu, ne bè yó tendo gónó le heslaf dmumu mkik, ne sembéhé kakim.”
Mung kungol le du yó kem tau bè yóm benwu yó, tódô le gotu sguku ebè Jisas. Timbow le ston du, tey kehkodu le béléen anì tnagaken yóm benwu le.
Yó hendemen, “Baluen ke olohu gemdù nesen, kaem tódô mkó nim desu.”
Tódô tngón Dwata yóm hol ktahuhen yóm nawahu ebélê ye, yóm nawa hol lemwót bè Krays Jisas.
Yake lómón yóm tehe kun kehedem Krays Jisas yóm kuy kehedem:
Ni hol són yóm tulónu kuy, kem dumuhu setwoli. Hol ye gel hligal dé lemwót bè yóm deng kessotu ye bè yóm gónó tekuy mogot. Wen bud sensulitu bélê ye yóm tehe snulatu bélê ye anì là tlas ye.
Ke ni se gel nmò ye, gnóm ye yóm kenek nawa lemwót bè Dwata. Yóm kenek nawa yó, là gbek tekuy hmingón du yóm mò kmoen. Ke deng gnóm ye, là kóen bud sbeweg ne kehedem ye, baling menek kegnóm ye du lemwót bè yóm deng kessotu ye bè Krays Jisas.
Okóm lemwót bè yóm kbong nawahu kóm, là kô dóku kóm, olohen wen hnihu béléem dé. Baluen se ke ou Pol, yóm deng hógów Krays Jisas, ne ni kmoen ni, tauhe geblanggù lemwót bè yóm klolou du.
Ominen bud wen mon du mò dou, monen, “Hol bud sentbongem yóm tulón Dwata gbak ebè kdéen tau bè klamangen benwu, yó kem tau stólóng benwu le, stólóng kbut le, ne stólóng udél le, ne bud gbak ebè yó kem tau mogot kul snéen.”
Kewóten se kun yóm libun yó, mlóy etu bè tum benwu laen dù tau menwu du. Yóm benwu deng eles hentifes Dwata béléen mò gónón semgyok du efet deng yóm tlu halay bud sóól.
Sotu bud nmò yóm lóbô huli sut yó, gotu hmoen ilô bè sigel kwanan yó kem tau duhen ke bè uyó le. Gotu hmoen bè kdéen tau yóm ilô yó, kem tau glaan ne kem tau hol geta, kem tau kwasa ne kem tau élél, kem tau klifen ne kem tau là klifenen, gotu hmoen ilô le.
Ominu yó mton yóm lómón tô mohin, lómó ktikawen sobuy molung, uma kóm yóm lemen lómón tô dilóf ofi. Bud tonu snéen yóm kdéen tau deng matù bè yóm lóbô tanay sut ne bè yóm lennged tehe hmoen, yóm wen lemilu mò ilô yóm boluyen. Gotu le mdà bè kilil yóm mohin yó, sket kul mogot heglung, yóm heglung deng blay Dwata kul.
Deng Hegfan 17
Ya tey sidek kkik le du yó kem tau hol geta bè klamangen benwu yóm kton le du kebel yóm ofi mken du. Lu se yó kem tau tehe dumuhen sesamuk, ne tehe tódô nmung le yóm sidek knóyô lówóhen.
Hol lómón ke dilóf ofi yóm lem matahen. Ne tey dê kuruna bè kuluhen. Ne wen boluy deng snulat bè lówóhen, okóm laen dù temngón du lanen yóm boluy yó, tek són du.
Ou se yóm laen dù tul katayen. Denge tehe matay, okóm ni denge bud mowil, laen dù bud sónen ne yóm dou klowil. Ou se yóm wen kfasangen mogot hatay, dalang se yóm benwu gónó le nô yó kem tau deng matay, ou se yóm mogot du.
Yóm tau gel matù bè yó kem sidek gel sut, ou se baling kun Dwata, ne du se baling dou ngà.
Ne omin Jisas mudél, monen mò do, “Ngem móyóne bud kól ne ni. Tey bong kligalen kun yóm tau mimón du yóm deng eles tulónen bè nim bok ni.”
Yóm udél Jisas ebè yó kem tau hemtahu bè Pirgamum
Lemwót bè yóm deng kimón ye du yóm tehe hlauhu kuy bè kehbala, yó gónóhu angat hol kemlung kuy kesok sut yóm kdaw angat keglayam kdéen tau bè klamangen benwu, yóm kdaw ktilów Dwata kul.
Ne wen sotu hógów Dwata alì kemgis tonu mdà bè yó, ne hgelen udélen, monen, “Tau du de knóón bang mkó du yóm dketen nim sulat lenulun nii, ne yóm knóón bang mból du?”
Tmaba le ebè yó kem bulul ne yó kem botu lembang, mon le, “Hugón ye kum eta me dé, bnos ye mi anì là ton matahen kum yóm Hol Geta myón bè yóm gónón kmamal, ne bè yóm tey ksidek kebut yóm Ngà Ubiha.
Omin le gotu htifes yó kem hitu hógów Dwata mogot féw.
Rom 10
Tódô lemwót bè kun nawa Dwata gónón mélék kul, là kóen lemwót bè yóm kul gel nmò. Ke yó gónó Dwata mélék kul lemwót bè yóm gel nmò le, là kô gbek tekuy moluy du tóbóng yóm nmò Dwata yó.
Laen kô bang gónó tekuy e hmingón du yóm alì kehyuhen yóm Dwata. Tey nelem yóm ketngónen, ne tódô ket yóm kenhulungen. Laen kô dù tau gembek tmulón du yóm kun kehedem, ne laen se dù tau gembek gmileb du yóm kun kmò.
Duhen yó, kdê yó kem tau là nimón le yóm udin lem benwu, yó se yó kem tau là móyô le mimón ke Dwata snéen. Ne lu se tendo ktes tafak.
Lemwót bè yóm deng kegfihu bè Jisas hol gónóhu temngón du laen dù mtukul ken sidek bè Dwata. Són yó dé gónón sidek, són bè kehedem tau du.
Duhen yó, lemwót bè yóm tey gel któbóng Krays dou, là myake tmulón du yóm deng gendengu bè Dwata.
Bud hendemu yóm sotu dumuhu Ju boluyen Hirodiyan. Ne yó kem logi hemtahu bè yó kem fes lówó Narsisus, hol hgefet ye ebélê le yóm gel kólómu kul.
Yó hol hnihu bè Dwata anì wen lanu hol mauy kuy ke lemwót bè kun kóyô, abay se deng tey kegenu ne tendo móló mógów edyó.
Déke yó hendemem là kô tnafaken kóm, abay se tey hyu nawa Dwata, là mahilen tmakas, ne tey manay nawahen. Là kô yó du. Igò yó gónó Dwata hemyu kmoen ebéléem anì wen lanen mit kóm hegsel.
Anien he ke wen bélê tekuy là mimón du yóm sulat yó, okóm ke Dwata, là kô tenlesen du yóm deng tehe fasaden tekuy.
Déke bud wen tau mon du, “Ke mlan bè kehtahu tekuy ke Jisas, laen dù bud muhen ne yóm klolò tekuy yó kem hlau Musis.” Là kô yó du. Mom milud he klolò tekuy du yóm hlau lemwót bè yóm deng kehtahu tekuy ke Jisas.
Yóm lan tekuy mit sefyu ebè Dwata
Tngón tekuy se yóm gna klowil tekuy gu laan tekuy là deng hemtahu, tu se yóm klowil deng gomong bè Jisas bè yóm ktutuk le du bè kros, anì gomong tekuy matay ne laen dù bud kegbeken bélê tekuy yóm óyô mò sidek, ne là bud tekuy ghesek lem salà.
Gu laanu là deng temngón du yóm hlau, ofo do mon du ke là gemsalae. Okóm timbow tngónu yóm hlau, yó he kdilóu du yóm kegsalau, ne tódô tngónu denge megtuled lem hatay.
Ke deng nô bélê ye yóm Tulus Dwata tehe hlowil ke Jisas gu lem hatay yó, bud du angat bud hlowil yóm tau deng matay.
balù yó kem htulus Seitan lemwót gu te kmawang, duhen ke lemwót gu lem tonok, ne yóm kdéen deng dlimun Dwata, laen kô gembek semkó tekuy bè yóm kbong nawa Dwata tekuy, hlanen bè yóm gónó tekuy mogot Krays Jisas.
Abay se angat wen kdaw Dwata kendel smolò du yóm kegsalà tau bè klamangen benwu, ne gotu tnafaken lu.”t
Yó dnalang le bélê le yóm kbong nawa le kem tuha logi le dalang se yó kem ngà le.
