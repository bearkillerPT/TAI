Iesu Keriso vouḡa nizeꞌe ꞌahi eꞌe. Aniꞌe kini Davida mariga ebu zuni Aberahamo mariga.
Azoraꞌe Zadoka moga, Zadokaꞌe Akima moga, Akimaꞌe Eluida moga.
“Iuda azaḡa kini raꞌeteꞌe vazeḡaꞌe mouma fureraneha? Mazaḡa eme madaꞌa iteꞌeteꞌe moneḡa habaꞌano buzuva ꞌahoga horoniro.  Aꞌe kiniḡaniꞌa fureranateꞌe tahiḡa radu ani mazao kuranoga veize areha.”
Kini Herodaꞌe edeḡa azaḡaniꞌa soꞌoniroteꞌe vesuꞌu ederirotene, ani maḡune rudaro. Aniꞌe edeḡa azaḡaniꞌa ihoniroteꞌe madaḡa idunaḡano meꞌodadu eneꞌe muri ꞌaheu heuḡa rae zamariro. Eꞌanoꞌo ane uti azaḡa tuḡuzadu Betelehema neḡa zu uhiḡa habaꞌa niduꞌa zamaḡano ohoze komeꞌa muri ꞌaheuonoꞌo oname guraḡa ḡonaga niduꞌa zimi hauḡiro.
Ierusalemaonoꞌo, Iudea habaꞌa niduꞌanonoꞌo zu Ioridana vuḡa ḡenaḡa neḡa niduꞌanonoꞌo vazevazeꞌa Ioane vaḡe onamiro.
'Vaze'e beredio da'o mene ḡabode radi'uma,
Galilea duꞌura genaḡano zu Ioridana vuḡa moneafao.
mazaḡa Badiꞌaꞌa ibitoziniꞌohe.
Damaꞌe ḡau manoḡa raꞌeteꞌe teige, zaꞌe, eḡe hegoteꞌeteꞌe azaḡa, raha ꞌadao dama heuḡa. Rehano dama iniganiꞌa dauḡine, iniga bare furenoga mene idaḡa. Ḡau ꞌahoga veize mene manoḡa. Aꞌe mae modadu vazeꞌa edene oname onaeꞌohe.
Ebu ḡae edaꞌe ꞌevoꞌaniꞌa haḡai sauꞌa haḡaoꞌidene, eꞌe ꞌevoꞌaꞌe variꞌe modoꞌi. Mazaḡa ahiriḡo tahiḡa modeꞌetaꞌaꞌe aduga komeꞌa, u ahiriḡo niduꞌa ire roga zamaḡano mae feuꞌeꞌetaꞌaꞌe ufeta aduga boro.
Zaꞌe zae nabudi mazao daꞌo manoḡa haḡaine, vaze mene vitiziꞌuma. Badiꞌa aḡuꞌa azaḡa zuni ꞌouge haḡaeꞌohe.
Emeḡeꞌa haḡai sauꞌa haḡaihi rae reine, sauꞌano ago tutufoꞌi,
Rehano e ziꞌohe, butu kakaḡa ꞌahogaꞌe maꞌora vazeḡa kini Solomonaꞌa haḡairoteꞌe dabuaḡa manomano vitinoga.
Eꞌanoꞌo vazeꞌa zae mazao haḡai manoḡa haḡaeꞌeteꞌe uratoꞌidene, zae zuni zeḡe mazao haḡai manoḡa haḡaoꞌi. ꞌAdiꞌe Mose goro ḡoeꞌa zu peroveta azaḡaniꞌa ihoziroteꞌe ḡoeꞌa raꞌohe.
Mazaḡa Mose goro ḡoeꞌa ihozeꞌeteꞌe azaḡa teige mene ihoziro, rehano Badiꞌa gigiꞌa hina ihoziro.
Aꞌe peroveta vazeḡa Isaiaꞌa Badiꞌa ḡoere reiroteꞌeꞌa hudaro, raenaꞌa,
ꞌOugadu aba taufeꞌeteꞌe azaḡaꞌe dure neze onamiro, ebu vine sauꞌaniꞌa ragano reiroteꞌe azaḡa mazao naginiꞌa fureraroteꞌe hariḡa niduꞌa meꞌodoziniro.
Vaze ꞌahoganiꞌa dabua iziga variꞌe madu dabua amahiḡa mene baniniꞌohe, mazaḡa dabuꞌaḡa vuzuine, dabua siꞌiga izigaꞌe ḡuanadu amahiḡa hutubadu borofe zigaꞌuma.
Ebu Iesuꞌa vine sauꞌa ane mazaonoꞌo hegone bunadu mumutafa vazeḡaniꞌa ḡoeriro. Vaze ḡuḡuvaḡaniꞌa eꞌe horonadu zaguzagaro, ebu raenaꞌa, “Ibite Isaraela habaꞌano ꞌahiguḡa mene fureraro.”
Ani ne diuḡoꞌidene, 'Badiꞌaꞌa manohuga ziniꞌuma,' rae zenoꞌi.
Tiburi niniḡa ꞌaheuꞌe moni komeꞌa hina hoiteꞌohe. Zeꞌe mene ḡau boro rehano, Badiꞌaꞌa mene uratine, ze ꞌahogani rahao mene uitiꞌuma.
Ebu ze Iesu mazao feurirotene ḡadiniro, raenaꞌa “Ioane Babatisoꞌa ꞌahige ḡadiꞌeꞌohe, 'Onaiꞌuma reiroteꞌe vazeḡaꞌe ḡahe ga eme vaze ꞌahoga guhiniꞌuma?'”
Ebu eme rune habaꞌano niau ḡoinaheha, rehano za mene nianeha.'
Zu zaꞌe Mose goro ḡoeꞌa meꞌodirohe? Ani raenaꞌa, 'Bana Madaḡano dibuꞌo azaḡaniꞌa kuru neḡao gaueꞌetaꞌaꞌe mene veꞌoḡa.'
Aniꞌe mene rotetiꞌuma ga mene hounaiꞌuma,
Ire manoḡaꞌe maḡa manoḡa iniꞌuma zu ire sauꞌaꞌe maḡa sauꞌa iniꞌuma. Nagi ireḡaꞌe maḡa horonadu edereꞌohe.
Iniuꞌa Badiꞌa eḡe Mama adureo urateꞌetaꞌaꞌe haḡaine, eḡe nego, eze, ebu nanu rae raꞌohe.”
'Zeꞌe Badiꞌaꞌa nagini raeꞌetaꞌaꞌe igiꞌuma rehano, mene hune ederiꞌuma.
Aniꞌa naenaeniro, raenaꞌa, 'Agire vazeḡa ꞌahoganiꞌa ꞌougiro.' Tuḡure azaḡaniꞌa ḡadininaꞌa, 'Ḡaꞌe eme onamadu ve eꞌe ḡoroga uratehehe?'
Ebu duduḡa azaḡaꞌe Mozeꞌa ibitoziniꞌeteꞌe zamaḡano mada teige hiaꞌuma. Teḡaḡeta vazeḡaꞌe egadu faine ederoꞌi!
Eꞌe madaḡano Galilea habaꞌa kiniḡa Herodaꞌa Iesu hariḡa igiro.
Ebu aniꞌa vaze ḡuḡuvaḡa ve rana ehoroga radu ziro. Aniꞌa beredi fuꞌo zu ḡozone ꞌaheu madu adure ite ḡianeꞌenaꞌa, Badiꞌa mazao kuraro. Ebu vahege tahitahadu tahiꞌaḡa ziniro ebu zeḡeꞌa vaze ḡahuge ziniro.
Ebu ugi azaḡaniꞌa ani dabuaḡa ꞌariḡa tahiḡano daꞌo tuꞌinoga veize ze uminiro. ꞌOugadu tuꞌiniroteꞌe azaḡa niduꞌaꞌe ugizeꞌa manoriro.
Peteroꞌa ninaꞌa, “Auꞌeteꞌe ḡauḡaꞌe vaze mene toratoraneꞌeteꞌe hari idaidaḡa huga ihofoꞌi.”
Ebu Iesuꞌa ane tahiꞌatahiꞌa huzadu ziro, raenaꞌa, “'Eꞌe ꞌahi duḡuru vetuḡaziꞌohe, mazaḡa ze ꞌahao mada uḡidu eḡe teite radiuꞌohe zu ogomuze oꞌoꞌa. Eꞌe ze vinini tare nezeo tuḡuzoga mene urateꞌohe, mazaḡa ibio higau bauriꞌuma.”
Zuni beredi fuꞌo ꞌaheu fare hina vaze 4000 ḡubuzadu ḡahaꞌaḡahaꞌaꞌe tunahu nugu nuꞌonirotaꞌaꞌe mene zamareꞌehehe?
Eḡe, Vaze Ubugaꞌe eḡe Mama agaḡa zamaḡano tuḡure viga teite onaiꞌuma, ebu vazeꞌa nagini haḡairoteꞌe idunaḡano aneane naeḡa ziniꞌuma.
Eꞌa ani tutune ḡae tahiꞌatahiꞌa vaḡe areha, rehano zeꞌa ani manonoga mene idaraneha.”
Iniuꞌa, tahiꞌa komeꞌa ꞌahiguḡa eḡe mazao fieꞌetaꞌaꞌe boꞌaḡano, tahiꞌa ꞌahogaꞌe haḡai sauꞌano tutune veꞌonine, aniꞌe hadi boro bagaḡa ꞌunuḡano autadu davara guniḡano mae feunineꞌe ufeta manoḡa.
Aniꞌa ꞌouge haḡairotene, moni borofe  meiroteꞌe vazeḡa ꞌahoga ani vaḡe tutune ariro.
Eꞌanoꞌo zeꞌe mene ꞌaheu rehano tiba, ebu Badiꞌaꞌa tibuzirotaꞌaꞌe vazeꞌa mene rovoniꞌuma.”
Iesuꞌa ane tahiꞌatahiꞌa ziro, raenaꞌa, “E hube hune ziꞌohe, maꞌora vazeḡaꞌe Badiꞌaꞌa ibitohauꞌeteꞌe vazeḡa rougaꞌe riḡa bagaḡa.
Ebu ibite gauiroteꞌe azaḡaniꞌa onairotene, ze moni ufeta boro meꞌuma rae zamariro. Rehano aneane mada tiba gau moniḡa idane meiro.
Ebu iniuꞌe zae boꞌaḡano ibitone vazeḡa reihi reine, aniꞌe zae tuḡure vazeḡa rae reꞌuma.
Iesu zamao onamiroteꞌe azaḡa zu ḡaruna hegotiroteꞌe azaḡaniꞌa huaro, raenaꞌa,
Eꞌe ḡarugano, Iesuꞌa kuru neḡa diuḡadu vaze ihozirotene, dibuꞌo vazeḡa ḡihiꞌaḡaḡihiꞌaḡa zu vaze boroboroꞌa ani vaḡe onairo. Ebu ze Iesu ḡadiniro, raena, “Ḡa noꞌe gigiꞌaḡa hina ꞌahiguḡa haḡaeꞌohe? Iniuꞌa ꞌahi gigiꞌaḡa ḡaniro?”
Eꞌanoꞌo zeꞌa ani obone teadu vaini mebaḡanonoꞌo ani uhine bunadu mau runiro.”
Ebu ane tuḡure azaḡa huzadu ziro, raenaꞌa, 'E hahu muiḡa ꞌai ruhibe idaneha, rehano eꞌa huziroteꞌe azaḡaꞌe onaoga mene idaḡa.
Hari ꞌahi zamaroꞌi. Negoḡa niduꞌa fuꞌo ꞌaheu fareꞌa radiunu. Ibiꞌaniꞌa hahuriro ebu ubuga oꞌoꞌano rudaro. Eꞌanoꞌo negoḡa ꞌaheuḡaniꞌa ḡozobaḡa teite hahuriro.
“Zaꞌa Kerisoꞌe nouge rae zamareꞌohe? Aniꞌe iniu mariga?” Ze naenaeninaꞌa, “Davida mariga.”
Iniuꞌa bare niḡa mae itine, Badiꞌaꞌa niḡa mae ovoiꞌuma, u iniuꞌa bare niḡa mae ovoine, Badiꞌaꞌa niḡa mae ḡihiniꞌuma.
Ebu za raenaꞌa, 'Eme vouḡafe madaḡano radifone, peroveta azaḡa goruzihi radu zeḡe teite mene tiburafo.'
Eꞌe niduꞌaꞌe aduga ḡadaheḡa rae reꞌuma, rehano aduga nu ize fureraꞌuma.
Zamare radoꞌi! Eꞌe madaḡaniꞌa izema furarogano, eḡeꞌa zae ibite ihozeha.
Eꞌe madaḡano vaze ꞌaheuꞌe mebao gaue radiuꞌeteꞌe zamaḡano, ꞌahogaꞌe zamahaꞌuma, u ꞌahogaꞌe mode iḡuniꞌuma.
Ohere nemanema ze ago ꞌahoḡa igiro, raenaꞌa, 'Hahu ohoze iziganiꞌa feureha! Buanadu mae zounoꞌi!'
Zuhiꞌaḡaniꞌa ninaꞌa, 'Manoḡa tauḡi, ḡaꞌe tuḡure vazeḡa manoḡa ebu zamaḡo niduꞌa hina faine gaueha. Ḡaꞌa moni tahiḡa hina zamaḡo niduꞌa faine gauateꞌe uꞌano, eḡeꞌa moni boro taufeꞌeteꞌe vazaḡano ohoꞌiꞌuma. Aroꞌi, eḡe teite matuꞌihi!'
Ebu eḡe, kinizeꞌa naenaeziꞌuma, raenaꞌa, 'E hube hune ziꞌohe, eḡe negohe ga ezehe ꞌahi boꞌaḡano ḡonaḡa vazeḡa ꞌahoga veize ꞌouge haḡaidotaꞌaꞌe, eḡe veize haḡaido raꞌohe.'
Zahara azaḡaꞌe mada niduꞌa zae boꞌaḡano radiꞌuma, u eꞌe mada niduꞌa zae teite mene radiꞌuma.
Mazaḡa bio ꞌadi zamaḡanoꞌe eḡe ru. Eḡeꞌa vaze ḡehaḡa sauꞌaze rae modoga veize rudanadu ruheꞌa beꞌutiꞌuma. Aꞌe, Badiꞌaꞌa vaze teite ḡoitoriroteꞌe ḡoeꞌaꞌe eḡe ru hina bare idaneꞌohe.
Ani ze muhizadu bare onamiro. Ebu ḡae uḡiduḡa kurauꞌenaꞌa, ibite kuraroteꞌe ḡoeꞌa bare reiro.
Vaze ḡehaḡaniꞌa ḡuriro ḡoeꞌa ani mazao reiro, rehano ḡau veꞌoḡa ꞌahoga mene horoniro. Ḡonagano vaze ꞌaheuꞌa iḡune edaro.
Ebu ze ani autadu Roma vazeḡa gavana, Pilato vaḡe tutune onamiro.
Vaze ḡuḡuvaḡaniꞌa nuꞌorarotene, Pilatoꞌa ḡadiziro, raenaꞌa, “Za uraꞌe iniu tuḡune buniꞌuma, Baraba ga Keriso raeꞌeteꞌe vazeḡa, Iesu?”
Eꞌe habaꞌano feurirotene, ze vaini vuḡa ḡau ꞌahoga ḡiḡiꞌa bagaḡa teite mirunadu gagoharo. Rehano tuhune nuradu ani gagoga mene uratiro.
Eꞌe madaḡano kuru neḡano zaḡoḡa hune habaꞌa ueꞌeteꞌe dabuaḡaniꞌa hitaganonoꞌo ꞌuꞌuḡa zigau ꞌaꞌadaro. Ebu rahaꞌa hagariro zu vatavaꞌa ꞌaꞌadu bohatu ḡouriro.
Eꞌe madaḡano tabara habaꞌa borofe hagariro. Ebu Zuhiꞌa Boro tuḡure viganiꞌa adureꞌonoꞌo ovaadu idu hadiḡa kiune vaḡiniro ebu eꞌe rana ehoriro.
Eꞌanoꞌo zaꞌe onamadu habaꞌahabaꞌa azaḡa niduꞌa eḡe tahiꞌatahiꞌa rouga veize zamazoꞌi. Moga, Ubuga zu Vine Zaḡoḡa niḡano bapatizozoꞌi,
'Badiꞌaꞌa reiroteꞌe madaḡa ꞌai feureha. Badiꞌaꞌa gigiꞌa iziga hina ibito ziniꞌeteꞌe* madaḡa ꞌai haniteha. Haḡai sauꞌa sauꞌa modoꞌi ebu Badiꞌa hari manoḡa mae ḡihinoꞌi!'
Ḡorava moneo, madaꞌa ovoeꞌeteꞌe zamaḡano, ugi azaḡa ebu vine sauꞌaniꞌa ranao reiroteꞌe azaḡa, ane vaḡe tutuze onairo.
Rehano vaze ḡehaḡa ꞌahine, Iesu uhiḡa onamoga mene idararo. Mene idararotene, Iesuꞌa ehoriroteꞌe hitagano binu fahiro. Ebu ahiꞌa mene haganeꞌeteꞌe vazeḡaniꞌa bazeꞌeteꞌe farataḡa, mini hina ovoe dabaniro.
Vaze ꞌahoganiꞌa dabua iziga variꞌe madu dabua amahiḡa mene baniniꞌuma, mazaḡa dabua siꞌiga izigaꞌa amahiḡa hutubadu borofe zigaꞌuma.
Mazaḡaniꞌe, ibite aniꞌa ugi azaḡa ḡuḡuva ai faiziroteꞌe uꞌano, ugi azaḡa niduꞌa bibititiro, ꞌevoreze ani mazao ꞌuꞌutoga rae.
Vaze ꞌahoganiꞌa ize gezo inara vazeḡa ogoru tadu ane neo diuḡiꞌuma zu ani tohe ḡonotaꞌuma.
Ebu Iesuꞌa reiro. “Teḡaḡeta vazeḡaꞌe faifaine egadu huga ederoꞌi!”
Igiꞌeteꞌe vazeḡaniꞌe, zamaḡa ꞌaꞌadaꞌuma. Mene igiꞌeteꞌe vazeḡaniꞌe, zamaḡa tahiḡa ꞌaꞌaduꞌeteꞌe zuni, Badiꞌaꞌa mae vaḡiniꞌuma.'
Iesu ebu ane tahiꞌa tahiꞌaniꞌa, Galilea duꞌuraḡa mone afao feuriro. Haba niḡa Gerasa, eꞌa feuriro.
Iesuꞌa ḡasio diuḡeꞌenogano, vine sauꞌaꞌa ragano reiroteꞌe vazeḡa ani uminiro, raenaꞌa, 'Eḡe zuni ḡae teite amihi.'
Iesu ani ize, ꞌadige rae ḡoereꞌeteꞌe zamaḡano, tuḡure azaḡa, Iuda kuru neḡa ḡianeꞌeteꞌe vazeḡa neonoꞌo onairo, ebu Iairo ninaꞌa, 'Ḡa aboḡo ai rudaneha. Ḡa nougaduni ihore vazeḡa mazao ize umideꞌohe?'
Ebu ꞌahige rae ziro. 'Zae ragavo madaḡano oꞌoꞌa huga ago moꞌi. |iBeredi|r, tunahu ago moꞌi. |iMoni|r vainao ago odohoꞌi. Rehano tuḡuze daꞌo moꞌi.
Eꞌe igirotene, Heroda aniꞌe zamaḡa adudaro, zuni zamaḡa ariro. Rehano aniꞌa hubehune rae niroteꞌe uꞌano, zuni eꞌe igiroteꞌe azaḡa uꞌano, ane ḡoere variꞌoga mene uratiro.
Ane tahiꞌaꞌa tunahuo |iberedi|r ḡahaꞌa ḡahaꞌa zu ḡozone ḡahaꞌa ḡahaꞌa ufirotene, tunahu gaubanana aheu fare (12) irivaꞌoniro.
Ebu hoihoi habaꞌanonoꞌo barine zuni, mene ogaꞌuma. Rehano zeḡeꞌa gezo vire deheraꞌuduꞌu, ogaꞌuma. Ebu ibiꞌa azaḡa goro ḡehaḡa zuni haḡaido, bio zuni ḡoḡore vuzuꞌeꞌeteꞌe goroḡa.
Hena bare ziꞌenaꞌa, 'Zamaonoꞌo buaꞌ onaeꞌeteꞌe ḡauḡaniꞌa, vaze sausauneꞌohe.
Zeḡe zama niduꞌa zaguzagaro, raenaꞌa, 'Ani, gau niduꞌa faifaine haḡaeꞌohe. Teḡaze ꞌuhuḡa azaḡa faizadu, ḡoere igiꞌohe. Ebu ḡoeꞌa oꞌoꞌa azaḡa faizadu, ḡoereꞌohe.'
Ubumazeta, rehano mene ehamuꞌehehe? Teḡazeta, rehano mene igiꞌehehe? Za mene zamareꞌehehe,
Mazaḡa ahiri moneo daꞌo zamareꞌeteꞌe vazeḡaniꞌe, ḡaboneḡa sausauniꞌuma. Eḡe veize zuni Badiꞌa hari manoḡa veize, ahiri moneo mene zamareꞌeteꞌe vazeḡaꞌe, ḡabone manoḡa hidiꞌuma.
Iesu zuni Petero, Iakobo ebu Ioane, zeḡe ḡazaḡaꞌa ane tahiꞌa fuꞌo tu ḡazaḡa fare mazao feuri ꞌovoiro. Vaze ḡuḡuvaḡaniꞌa, zeḡe fuꞌo tu ḡazaḡa fare edau ḡeḡezoga horoziro. Ebu Mose goro ḡoeꞌa ihozeꞌeteꞌe azaḡaniꞌa, Iesu tahiꞌa tahiꞌa teite rotetiro.
Mazaḡa aniꞌe tahiꞌaḡa ihozeꞌenaꞌa, onamiro ꞌahine. ꞌAhige reiro. 'Eḡe, Vaze Ubuganiꞌe, vazeꞌa meꞌuma, ebu uḡuhiꞌuma. Ebu mada uḡidu zamaḡano bare ḡabode iḡuniꞌuma.'
Damaꞌe manoḡa, rehamo damaꞌa aberaune, nouge nouge bare ininiꞌuma? Zamaꞌa manorifine, dama zamao toꞌi, zuni nabudizeta tone radiu tiburanoꞌi!'
Iesu aniꞌa iḡunadu, ibio onamirotene, ohoze ꞌahoganiꞌa dure onairo, ebu Iesu babaḡano obena hina tuḡadu, ḡadiniro. 'Ihore vazeḡa manoḡa, e nagini haḡaine, ḡabone tuḡutuḡu hidiꞌuma?'
Zeḡeꞌa ḡirihoniꞌuma, soꞌabide vahiꞌuma, masihiꞌuma, ebu uḡuhiꞌuma. Ebuni mada uḡidu zamaḡano, bare ḡabode iḡuniꞌuma.'
Iesuꞌa ḡadiniro. 'Ḡa ura ḡa mazao nagini haḡaihi?' Ubumaḡa kuruḡa vazeḡaniꞌa niro. 'Ihore vazeḡa, e ehamatihi raꞌohe.'
Iesu ebu ane tahiꞌa tahiꞌa, Ierusalema neḡa bare itirotene, Badiꞌa ḡahunohauꞌeteꞌe Neḡa diuḡiro. Iesu ani, Badiꞌa ḡahunohauꞌeteꞌe Neḡa zamaḡano, ḡahunohanoga veize hoiteꞌeteꞌe hoihoi azaḡa, uhize ḡururuziro. Iudea |imoni|r hina seniseꞌeteꞌe azaḡa fataḡa, zuni tubugo niniḡa hoiteꞌeteꞌe azaḡa ehoro ḡauḡa mae ḡihuniro.
Eꞌanoꞌo Iesu naenaeniro. ꞌAhige reiro. 'Eme aḡuꞌa.' Ebu Iesuꞌa ziro. 'Eḡe zuni noꞌe gigiꞌaḡa hina haḡai ꞌahi haḡaeꞌetadi mene ihoziꞌuma.'
Ze tiba odohe ariro. Iesuꞌa madu ḡadiziro. 'Iniu vine ebu iniu ni ꞌahiꞌeꞌe?' Zeḡeꞌa naenaeniro. 'Roma zuhiꞌaḡa ni ebu viga.'
Ebu zamaḡa niduꞌa hina, edeḡa niduꞌa hina, inaraḡa niduꞌa hina, Badiꞌa zamareꞌeteꞌe, zuni vazeꞌa ane bare zamareꞌeteꞌe teige, nabuga zuni zamareꞌeteꞌe, eꞌe haḡaiḡaꞌe boro bagaḡa. Ḡau nunu Badiꞌa hauꞌeteꞌe haḡaiḡa zaḡoḡaꞌe, eꞌe haḡaiḡaniꞌa vitinoga.'
'Efoꞌi! Aꞌe noꞌe madaḡano? Eꞌe haḡaiḡa niduꞌa fureraꞌuma madaḡano, nagi haḡai nu badeḡaniꞌa ibite fureraꞌuma?'
Ebu vaze ꞌahoganiꞌa zinaꞌa, 'Ḡianoꞌi, Kerisoꞌe ꞌahi eꞌe!' ga 'Omo ꞌeꞌe!' rae zoꞌidene, eꞌe ḡoeꞌa ago mae ḡihinoꞌi.
ꞌAhi madaḡaꞌe, Pasika muiḡa* zuni |iisiti|r oꞌoꞌa |iberedi|rḡa auꞌeteꞌe muiḡa madaḡa*, mada aheu izema mougano. Badiꞌa ḡahunohauꞌeteꞌe neḡa zuhiꞌaḡa boro boro, zuni Mose goro ḡoeꞌa ihozeꞌeteꞌe azaḡa, ze ꞌuꞌuru monede, Iesu obone teadu, manoga ibiḡa vaḡiro.
Ze ehore ogaroteꞌe zamaḡano, Iesuꞌa ꞌahige rae ziro. 'E hubehune ziꞌohe. Za ꞌahoganiꞌa revoniꞌuma. Ani, eḡe teite idaḡa ogauꞌeteꞌe vazeḡa.'
Ebu ꞌahige rae ziro. 'Eꞌe zamahe are rudauꞌohe. ꞌAdao radadu, zaeꞌa zae bare duguzoꞌi!'
Ohoze tahiꞌaḡa ꞌahoganiꞌe, Iesu ḡarunao hegotiro. Aniꞌe ahiꞌa isoḡa, rehano dabua afaꞌa vidaro. Iesu obone tiroteꞌe azaḡaniꞌa, ane zuni obone tihi reirotene,
Rehano Petero ani eꞌe ḡoeꞌa oꞌoniro, raenaꞌa, 'Ḡaeꞌa nagini raꞌetaꞌaꞌe, eꞌe aḡuꞌa. E mene zamareꞌohe.' Ebu buauꞌeteꞌe ḡabiriḡa ibihetaḡa uꞌa onamiro. Ebu kokorokuꞌa ugaro.
Ebu Piratoꞌa hena bare ḡadiziro. 'Tena, zaeꞌa Iuda azaḡa zuhiꞌaḡa rae huneꞌetaꞌaꞌe nougiꞌuma?'
Uhiḡano vitau onamiroteꞌe azaḡaniꞌa, vadinize miruneꞌenaꞌa, roniro. ꞌAhige reiro. 'Uuu! Ḡa Kuru Neḡa Zaḡoḡa fahadu, mada uḡidu zamaḡano ohoniꞌuma reiroteꞌe vazeḡa!
Iosefa ani, dabua ꞌuruḡa manoḡa hoitiro. Iesu satauroonoꞌo mae bunadu, dabua hina ꞌumiro. Ebu hadi iduḡa zamaḡano tiro. Eꞌe iduḡaꞌe vatava huꞌiroteꞌe iduḡa. Ebu hadi boro hina idu ibihetaḡa kiune ꞌuiro.
Haramo mae ḡihiniꞌuma zuni bapatizoniꞌuma vazeḡaniꞌe, Badiꞌaꞌa ḡaboniꞌuma. U mene mae ḡihiniꞌuma vazeḡaniꞌe, Badiꞌa kota boro madaḡano, ibiḡaniꞌa turaꞌuma.
Ḡaꞌe ani uꞌano matuꞌe rudaꞌuma, ebu vaze ḡehaḡa zuni aneꞌa fureranateꞌe moneo matuꞌiꞌuma.
Ḡianoꞌi! Ḡaꞌe ene teꞌadu ubugo ꞌahoga fureniꞌuma ebu niḡaꞌe Iesu rae turahiꞌuma.
Ebu zamaheꞌe eḡe sauꞌanonoꞌo ḡaboheꞌeteꞌe Badiꞌaḡa mazao matuꞌe rudauꞌohe,
Ebu Zakariaꞌa ire rafaḡa umidadu eꞌe rana mirihiro. 'Niḡaꞌe Ioane reꞌuma.' Zeꞌa eꞌe horonirotene, zeḡe niduꞌa zaguzagaro.
Eꞌe enoḡano Ioane ꞌai bororaro, ebu vine moneo inariro. Ani haba bohaꞌano radiudo, onamo Isaraela azaḡa mazao feure haraminu.
Vaze niduꞌaꞌe mamoe taufeꞌeteꞌe azaḡaniꞌa reiroteꞌe ḡoeꞌa igirotene zaguzagau ḡouriro.
Ebu hena, vaze zamaroneze sauꞌa niduꞌa fureraꞌuma. Ebu zama moneoꞌe tahiꞌa ꞌahi uꞌano, benisiꞌa ḡouneꞌeteꞌe teige, zamaḡoꞌe adudaꞌuma.”
Iesu ani zamaroneḡaniꞌa faine bororaunu zu ahiꞌaniꞌa farau bororu itinu. Ebu Badiꞌa zu vazeꞌa ane mazao matuꞌinu.
Mazaḡa vazevazeꞌe Kerisoꞌa areꞌeteꞌe guhininu, ze ꞌane, 'Ioaneꞌe Keriso!', rae zamariro.
Eliakimꞌe Melea ubuga, Meleaꞌe Mena ubuga, Menaꞌe Matata ubuga, Matataꞌe Natana ubuga, Natanaꞌe Davida ubuga,
Ebu Satani'a zamahanadu Ierusalema habaꞌa onamiro. Ebu kuru neḡa hitaga huneo ohonadu niro, raenaꞌa, “Ḡa Badi'a ubuga ro'idene adaꞌono'o rafato'i!
E hube hune ziꞌohe. Zaeꞌa eḡe ḡoere mene mae ḡihineꞌeteꞌe teige, peroveta azaḡa zuni zeḡe habao vazeꞌa mene mae ḡihizeꞌohe.
Vine sau'a sau'aꞌe Iesuꞌe Keriso rae ederiroteꞌe uꞌano, ze vazevaze mazaonoꞌo buarotene, huaro, raenaꞌa, “Iesu, ḡa'e Badi'a ubuga!” Rehano Iesuꞌe, zeꞌa ani rae furenoga mene uratiro, eꞌanoꞌo ani'a tairo zenadu ḡoereze gararoziro.
Rehano mada rae rae Iesu ane daꞌo vazeḡa oꞌoꞌa habaꞌa onamadu eꞌea kuraudo.
Ebu hena vaze nuꞌa Iesu niro, raenaꞌa, “Ioane bapatizo tahiꞌatahiꞌaꞌe ogomu moneo mada ḡehaḡa zaḡozaḡeꞌohe zu kurauꞌohe. Farisea azaḡa tahiꞌatahiꞌa zuni ꞌouge haḡaeꞌohe. Rehano nougadu ḡa tahiꞌatahiꞌaꞌe iḡaiḡa ogauꞌohe?”
Rehano ze maḡune rudanadu zeḡe zeḡeꞌa Iesu mazao nagini haḡaiꞌuma rae ḡoaniro.
Izidi za, matuꞌe eḡofeꞌeteꞌe azaḡaꞌe fase, Badiꞌa aduga hidiꞌuma. mazaḡa vesuꞌu niauꞌenaꞌa vetuḡaraꞌuma.
Ḡaeꞌa ubumaḡo beꞌa gado ireḡa izema ḡianogano, negoḡo mazao ꞌahige raꞌohe. 'Negohe, ubumaḡo beꞌa dinunu eꞌe mae vaḡinihi!' Ḡa, zama guhi vazeḡa! Ibite geno ḡae mazao gado ireḡa eꞌe mae vaḡinoꞌi! Ebu ḡaꞌa faine ehamanadu negoḡo mazao ubuma dinunuḡa mae vaḡiniꞌuma.
Ebu ze bare uti azaḡa ḡihiꞌa ne onamirotene tuḡure vazeḡaꞌe manoroga haniniro.
Ioane moneo Buka Zaḡoḡano ꞌahige mirihiro, raenaꞌa
Ebu Iesuꞌa niro, raenaꞌa, “Simona, e hari ꞌahoga ḡeꞌuma.” Simonaꞌa ninaꞌa, “Ihore vazeḡa, ehoꞌi!”
Ezone nuꞌe hadi habaꞌano rururaro. Eꞌe ezoneḡaꞌe ḡuhuriro, rehano roraro, mazaḡa rahaꞌe mene abuꞌa.
Ebu Iesuꞌa naenaeziro, raenaꞌa, “Badiꞌa ḡoere egadu haḡaiḡa haḡaeꞌeteꞌe azaḡaꞌe eḡe nanu zu eḡe nego.”
ꞌOugadu Gerasa habaꞌa azaḡa niduꞌaꞌe rihoꞌa mae ḡouriro. Ebu zeꞌe Iesuꞌa eꞌe habaꞌanonoꞌo vaḡinoga veize uminiro. Eꞌanoꞌo Iesuꞌe ḡasio tiradu bare duꞌura moneafa fare onamiro.
Zeꞌa ani eḡofoharo, mazaḡa zeꞌe roḡae tahiꞌaꞌa rudanataꞌaꞌe edeḡa.
Eꞌea vaze niduꞌa boꞌaḡano ohoze daꞌoꞌe niduꞌa 5,000 radiunu.
30-31 Eꞌe madaḡano vaze ꞌaheu, Mose zu Eliaꞌa fureradu ze Iesu teite ḡoaniro.
Iesuꞌa ze nagini zamareꞌeteꞌe horonadu tahiꞌa komeḡa zamahu ane babaḡano ohoniro.
Ebu Iesuꞌa ziro, raenaꞌa, “Hiriviꞌuma ḡauḡaꞌe ḡehaḡa bagaḡa, rehano gauḡa azaḡaꞌe mene ḡehaḡa. Eꞌe teige, Badiꞌa ederihi raꞌeteꞌe azaḡaꞌe ḡehaḡa bagaḡa, rehano ani ḡoere haramoga veize gauḡa azaḡaꞌe oꞌoꞌa. Eꞌanoꞌo gauḡa azaḡa nu tuḡuzadu ani ḡoere haramozoga veize hiriveꞌeteꞌe Zuhiꞌaḡa, Badiꞌa uminoꞌi!
Ḡianoꞌi! Mohe ga asiasi edeze ruzoga teige, emeḡe agire Satani gigiꞌa vitinifine, eḡeꞌa inara gigiꞌaḡa ziniro. Ḡau ꞌahoganiꞌa mene sausauziꞌuma.
Ebu baze irarirotene, aniꞌa ne izema mode rafogano, moni nu  madu iꞌudo neḡa vazeḡa haro. Ebu ninaꞌa, 'Ani taufe radoꞌi! Moni ꞌahiꞌe mene idaḡa roꞌidene, eḡeꞌa barine, ragate bare ḡaniꞌuma.'”
Ebu Iesuꞌa zinaꞌa, “Hari ꞌahoga idaniꞌuma. Zae boꞌaḡano vaze tibaꞌe vazeḡeta reifo. Ohere nema ꞌahogano ani ane vaze vaḡe onamadu uminifo, raenaꞌa, 'Vazehe, fase, beredi uḡidu nu enoꞌi,
Rehano inaraḡa ufeta boro vazeḡa ꞌahoganiꞌa aradu vaze ꞌadi utite raharahanine, ane bireꞌeteꞌe uti ḡauḡa niduꞌa meine hauḡiꞌuma. Ebu ane ne ḡauḡa zu niduꞌa meinadu ḡahuge ḡuzuhiꞌuma. Hari ꞌahi teige, eꞌe Satani inaraḡa vitinoga, eꞌanoꞌo hegoze buzeꞌohe.
Ebu Zuhiꞌa Boroꞌa Farisea azaḡa ziro, raenaꞌa, “Farisea azaḡa, zaꞌe bioze zu siuvaze enoga daꞌo vuzuꞌe deheneꞌeteꞌe azaḡa heuḡa, mazaḡa ꞌevoreze vuzuꞌeꞌohe rehano, zamazeꞌe ununu zu sauꞌa toraḡa hina iriꞌaveꞌohe.
Rehano izidi ꞌuꞌuruḡa ḡauꞌa niduꞌa Badiꞌaꞌa furene hauḡiꞌuma.
Ebu ani ane bare raenaꞌa, ꞌE muri faḡa radiu onamite veize ogomu boro hune ruhibe teha. Eꞌanoꞌo eꞌe ogauꞌenaꞌa zu gageꞌenaꞌa matuꞌe onamiꞌuma!'
Ebu zuhiꞌaze hahu muiḡanonoꞌo ne uꞌa bare feuradu ibihetao toketokerine ibiheta ḡarihe vavaꞌeꞌeteꞌe teige, Zuhiꞌa Boroꞌa onaiteꞌe veize ruhiboꞌi!
Aꞌe moganiꞌa ubuga teite agiretitiꞌuma ga ubuganiꞌa moga teite agiretitiꞌuma. Ebu viꞌaniꞌa aboḡa teite agiretitiꞌuma ga aboḡaniꞌa viꞌa teite agiretitiꞌuma. Ebu viꞌaniꞌa ubuga inuga teite agiretitiꞌuma ga ubuga inuganiꞌa iꞌa viꞌa teite agiretitiꞌuma.”
Eꞌea roḡae ꞌahoganiꞌa radiunu. Vine sauꞌaꞌa ani ragano radu ḡaruga mae beonadu muri 18 mene edau faraunu.
Ebu Badiꞌaꞌa ibitohauꞌeteꞌe zamaḡano Aberahamo, Isako, Iakobo zu peroveta azaḡa niduꞌaniꞌa radiuꞌeteꞌe horoziꞌuma, u zaꞌe enona beꞌa ḡiaze mode tauḡiꞌuma. Ebu zaꞌe niaꞌuma zu maḡunadu ḡononeze atitiꞌuma.
Eꞌanoꞌo muieꞌeteꞌe vazeḡaniꞌa huḡadoꞌidene, raha ehoroḡano ehoroꞌi! ꞌOugine, mui haḡaeꞌeteꞌe vazeḡaniꞌa horoꞌadu ḡa vaḡe ariꞌuma. Ebu ḡaꞌenaꞌa, 'Vazehe, iḡunadu hitana ehoroḡano ehoroꞌi!' ꞌOugadu ḡae teite huzateꞌe azaḡaniꞌa ḡa niguꞌiꞌuma.
Iniuꞌa ane satauro odohadu eḡe ḡaruna mene hegotine, aniꞌe eḡe mene tahiꞌa rae reꞌuma.
Ebu horone meine, ane vaze, negoḡa zu nabuga huzadu zinaꞌa, 'Eḡeꞌa dauniroteꞌe moni tiba vaḡe horoneha, eꞌanoꞌo eḡe teite matuꞌihi!'
Eꞌe zamaḡano ubuga ibiꞌaniꞌa mebao gaue radiunu. Ani ne uꞌa bare onamadu uhiḡano feurirotene, muie haraoḡa igiro.
Iesuꞌa reiro, raenaꞌa, “Eꞌe teige, raha adao Badiꞌa aḡuꞌa azaḡaꞌe zeḡe veize gauoga ufeta huhuzaḡa. Agaḡa azaḡa vitizeꞌohe.
Rehano Aberahamoꞌa naenaeniro, raenaꞌa, 'Ubude, ḡa ꞌahi zamaroꞌi! Ḡaꞌa rahao ḡabode radiudoteꞌe madaḡano ḡau manomano hidinu, u Lazaro ani aduga hidinu. ꞌAhine Lazaro ani izidi ahao matuꞌe rudauꞌohe, u ḡaꞌe gigiꞌa hideꞌohe.
Iesu ani Ierusalema habaꞌa uꞌa onaminu. Ebu ani Samaria zu Galilea habaꞌa nemaḡano onamiro.
Ebu eḡe, Vaze Ubuganiꞌa bare onaiꞌuma madaḡanoꞌe vazevazeꞌa Lota madaḡano haḡainuteꞌe teigiꞌuma. Zeḡeꞌa radiunuteꞌe radoneḡano ogaunu, gaginu, maketinu, hihinu ebu neze ogoraunu.
Iesuꞌa zeḡeꞌa zeḡe bare duduḡa rae raꞌeteꞌe zu vaze edeze ḡahizeꞌeteꞌe azaḡa mazao hari ꞌahoga idaniro.
Eꞌe igiroteꞌe azaḡaniꞌa raenaꞌa, “ꞌOugine iniuꞌa daꞌo ḡabone hidiꞌuma?”
Ebu vaze eꞌe ubumaḡaꞌe zogone manoradu ehamu idararo zu Badiꞌa niguneꞌenaꞌa, Iesu ḡaruna hegotiro. Vaze niduꞌa eꞌe horonirotene, zeḡe zuni Badiꞌa niguniro.
Ane zuhiꞌaꞌa ninaꞌa, 'Manoḡa taugi! Ḡaꞌe tuḡure vazeḡa manoḡa! Ḡa gau komeꞌa faine odohe gaueha uꞌano, neḡa neḡa niduꞌa 10 ḡianeꞌeteꞌe vazeḡano ohoꞌiꞌuma.'
Zeꞌa naenaeninaꞌa, “Zuhiꞌa Boroꞌa urateꞌohe.” Ze ꞌouge reirotene doniki modohuḡa azaḡaniꞌa ziniro.
Rehano ze ani maꞌuma ibiḡa mene hidiro, mazaḡa vaze niduꞌa Iesuꞌa reinuteꞌe ḡoeꞌa faifaine abitinu.
Vazeꞌa hari eꞌe igirotene, ze niro, raenaꞌa, “ꞌAhiguḡa mene fureraune manoḡa!”
Hena vesuꞌu ḡozoba zuni rudaro.
Ebu zeꞌe ḡozoba soꞌozadu toheze niduꞌa meizeꞌohe, zu kuru faḡafe ḡurire kurauꞌohe. Eꞌanoꞌo zeḡe haḡai sauꞌa uꞌano, aduga boro bagaḡa hidiꞌuma.
Zaꞌe eḡe hegoteꞌeteꞌe ꞌuꞌano vaze niduꞌaniꞌa heꞌeheꞌeziꞌuma.
Tohutohe radoꞌi! Za mene ꞌougine, reꞌoreꞌeteꞌe, gageꞌeteꞌe zu ḡaboneze zamare borofeꞌeteꞌe uꞌano, zamazeꞌe adudaꞌuma. Ebu eḡeꞌa bare onaeꞌeteꞌe madaḡanoꞌe zaguzagaꞌuma, mazaḡa eꞌe ꞌahiri miniḡaniꞌa mani zu aba tabara ꞌahiriniꞌeteꞌe teigiꞌuma.
Ze iḡunadu onamiro, ebu Iesuꞌa ziroteꞌe ḡauḡa niduꞌa horoniro. ꞌOugadu Iḡine Modeꞌeteꞌe Muiḡa ruhibe tiro.
Ebu eḡeꞌa ibitohauꞌeteꞌe habaꞌano zaꞌe eḡe teite ogaꞌuma, zu kiniꞌa ehoreꞌeteꞌe habaꞌano ehoradu Isaraela azaḡa, 12 urabo, ibitoziniꞌuma.”
Iesuꞌa ḡoereꞌenogano, vaze ḡuḡuvaḡaniꞌa ani vaḡe onairo. Ebu Iesu tahiꞌa 12 boꞌaḡano Iudaꞌa ibitadu furaꞌinoga veize Iesu uhiḡa onairo.
Iesu ḡianeꞌeteꞌe azaḡaniꞌa ani ḡareḡareniro zu bouniro.
Eꞌanoꞌo Heroda ani ḡadimu ḡehaḡa Iesu mazao haḡairo, rehano Iesuꞌa mene naenaeniro.
Vaze ḡuḡuvaḡaniꞌa zuni Iesu hegote onamiro. Zeḡe boꞌaḡano roḡaeroḡaeꞌa Iesu vetuḡanadu niau kuaro.
Madai kirikiri meirotene, haba niduꞌa uzaboꞌa ꞌuiro onamo ḡorava mone mada uḡidu.
Ani ahaoꞌe ꞌoꞌoꞌa, rehano ani bare ḡabode iḡuneha! Aniꞌa Galilea habaꞌano nagini ziroteꞌe zamaroꞌi!
rehano Iesu ahiꞌa mene horoneha. Ebu ze bare onaradu, raenaꞌa, 'Aneruꞌa emeḡe mazao fureranadu Iesuꞌe bare ḡabodeha rae raha.'
Ani ꞌouge radu ꞌevoreḡa zu odaḡa ihoziro.
Zeḡeꞌa nuꞌoraroteꞌe madaḡa ꞌahogano Iesuꞌa ḡoere ziniro, raenaꞌa, “Ierusalema neḡano geno radoꞌi, onamo Mamaꞌa rae tiroteꞌe ḡoeꞌaniꞌa hudanoga veize guhianoꞌi! Eꞌe ḡoeꞌaꞌe za eḡe mazaonoꞌo igiro, raenaꞌa,
'Ane habaꞌe ḡahuturanoꞌi!
nougaꞌahi emeḡe tiba tiba ḡoereo ḡoeroga igiꞌohe?
zamaze hina horoniꞌuma,
Eꞌe ḡaruganobuꞌu Zuhiꞌa mada boro
Eꞌa zamareꞌetene, ahirihe zuni
U Davida ani Keriso teige adure ḡoha mene mae ḡihine itiro. Rehano ani ꞌahige reiro.
U ibiheta ꞌahoga, niḡa Iraḡa Manoḡa raꞌeteꞌe genaḡano, odaḡa sauꞌa vazeḡaniꞌa ehore radiro. Aniꞌe ꞌouge fureniro, ebu mada niduꞌa eꞌe habaꞌa tutune onamido, ebu Dibuꞌo Neḡa diuḡeꞌeteꞌe azaḡa mazao moni umidinu.
Eꞌanoꞌo zamaze ḡihunadu Badiꞌa mone roꞌi, zae sauꞌa vuzuꞌe modoga!
ꞌOugine, zae zu Isaraela azaḡa niduꞌa ꞌadi ederoꞌi! Iesu Keriso, Nazareta neḡa vazeḡa niḡano vaze ꞌadiꞌe manore hunadu, zae zamao edauꞌohe. Iesuꞌe zaeꞌa satauroniro rehano, Badiꞌaꞌa runeonoꞌo bare ḡaboniroteꞌe vazeḡa.
Petero zu Ioaneꞌe tuḡuze buzirotene, Iesu mone azaḡa vaḡe onamiro, ebu dibuꞌo hauꞌeteꞌe boroboro zu vaze boroboroꞌa ziroteꞌe ḡoeꞌa meꞌodo ziniro.
Ze kurau hauḡirotene, zeḡeꞌa nuꞌoraroteꞌe habaꞌaniꞌa hagahagariro. Ebu zeḡe niduꞌa Vine Zaḡoḡaniꞌa irivaꞌoziro, ebu Badiꞌa ḡoere inare rae fureniro.
Ekalesia azaḡa niduꞌa zu eꞌe hariḡa igiroteꞌe azaḡa niduꞌaꞌe rihau rudaro.
Ebu apostolo azaḡa tutuze onairotene, kanisoro azaḡa zamao ohoziro, ebu dibuꞌo hauꞌeteꞌe ḡihiꞌaḡaniꞌa ḡadiziro, raenaꞌa,
Eꞌanoꞌo apostolo azaḡa gaubanana aheu fareꞌa (12) Zuhiꞌa Boro tahiꞌa tahiꞌa niduꞌa nuꞌozadu ziro, raenaꞌa, “Eme, apostolo azaḡaꞌe Badiꞌa ḡoere haramoḡa mene haḡaadu, ogomu ḡahugeꞌeteꞌea mada hauḡogaꞌe mene idaḡa.
Eꞌanoꞌo aneꞌa Kaledea azaḡa haba modadu, Harani neḡa onamadu eꞌea radiunu. Ebu moganiꞌa eꞌea rudaroteꞌe enogano, Badiꞌaꞌa bare tuḡunadu, zaeꞌa izidi radiuꞌeteꞌe habaꞌa ꞌadi onairo.
Mose ani enoneo ti modirotene, Farao aboḡaniꞌa horone madu, ane ubuga raenaꞌa ḡubune borofiro.
Mose ani haba bohaꞌano vouḡafe nuꞌonuꞌo zamaḡano radiro. Ebu vouḡafe zu tuḡure viga nemaḡano edaunu. Ebu Sinai maḡano tuḡure vigaꞌa Mose teite ḡoeradu, ḡabone ḡoeꞌa haro, ebu emeḡe mazao zuni riꞌiniro.
Muri nu enogano vouḡafeꞌa moze mazao taruha eꞌe mae ꞌauniro. Ebu Badiꞌaꞌa Iuda mene azaḡa haba ꞌadaonoꞌo hegoze vaḡizadu, Iosuaꞌa vouḡafe ibito ziniꞌenaꞌa haba ꞌadi meiro. Ebu taruha eꞌe odohe diuḡadu, eꞌea ohoniro, onamo Davidaꞌa fureraro.
Rehano Stefanoꞌe Vine Zaḡoḡaniꞌa irivaꞌonadu, adure ḡohani ḡianeꞌegano, Badiꞌa agaḡaniꞌa borofe agaruꞌeteꞌe horoniro, zuni Iesuꞌa Badiꞌa edaꞌe moneo edanoga horoniro.
Ani amahi baidi zu naho gauḡa haḡaadu, vaze zaguzaguzinuteꞌea, ani ḡoere ego haunu.
bare ovoiroteꞌe zamaḡano. Aniꞌe hosiꞌa hutubeꞌeteꞌe kiuḡa zamaḡano ehoradu, peroveta vazeḡa, Isaia bukaḡa meꞌode radiunu.
mae vaḡiniro ꞌahine.” (Isaia 53:7-8)
Damaseko neḡanoꞌe Zuhiꞌa Boro tahiꞌa ꞌahoganiꞌa radiunu. Niḡaꞌe Anania. Zuhiꞌa Boroꞌa iḡuna teige ane mazao fureranadu ḡoreniro. “Anania!” Aneꞌa naenaeninaꞌa, “Zuhiꞌa Boro, e ꞌada.” reiro.
Ebu Saulo ani Ierusalema neḡa onamadu, Zuhiꞌa Boro tahiꞌa tahiꞌa teite ꞌauḡihi reiro, rehano zeḡe niduꞌa Saulo rihoniro, mazaḡa ze ꞌane, aniꞌe mene Zuhiꞌa Boro tahiꞌa, rae zamariro.
Ebu Petero ani Iopa neḡano mada nu radiunu. Aniꞌe vaze ꞌahoga, niḡa Simona teite radiunu. Ani gauꞌe boromakau ogaḡa ḡuhadu faininu.
Eꞌe haḡaiḡaniꞌe ḡae uḡidu fureraro. Eꞌe ḡarugano dabua rafaḡaꞌe zogone adure ḡoha bare itiro.
ꞌOugadu vaze nu Iopa neḡano tuḡuzoꞌi, ebu vaze ꞌahoga, niḡa Simona zamahanoꞌi! Niḡa ꞌahogaꞌe Petero. Aniꞌe vaze ꞌahoga, niḡa Simona, ane neo radiuꞌohe. Simonaꞌe boromakau ogaḡa ḡuhadu faineꞌeteꞌe vazeḡa. Ani neꞌe davara genaḡano.'
Eꞌanoꞌo Peteroꞌa Korunelio duḡuru ziro, raenaꞌa, “Iesu Keriso niḡano bapatizo moꞌi!” Ebu eꞌe enogano zeḡeꞌa Petero uminiro, zeḡe teite mada nu radoga veize.
Ebu emeḡeꞌa Zuhiꞌa Iesu Keriso mazao fiiroteꞌe madaḡano Badiꞌaꞌa ḡahunone rifiroteꞌe teige, Iuda mene azaḡa zuni ḡahunone ziniro. Eꞌanoꞌo eꞌe Badiꞌa haḡai ꞌuoga mene hune idaḡa.”
Petero obone teadu ḡuꞌano ohoniro, ebu uti azaḡa ꞌevorao tiro. Uti azaḡa, Petero gadiniroteꞌe niduꞌaꞌe gaubanana fuꞌo zu tiba fare (16), ebu vaze ḡazaḡa ḡazaḡaniꞌa mada ꞌaune ꞌaune gadine gauido. Heroda ani uraꞌe, Iḡine Modeꞌeteꞌe Muiḡa ḡaruganobuꞌu mae bunadu, hunio kotaniꞌuma reiro.
Heroda ḡianiꞌuma madaḡa meirotene, ani kini dabuaḡa haḡaadu kini ehoro habaꞌano ehoriro. Ebu hunio nuꞌoraroteꞌe azaḡa mazao haramiro.
Ebu gavana vazeḡaꞌe fureraroteꞌe haḡaiḡa horonirotene, Iesu mazao fiiro. Zu Zuhiꞌa Boro haḡai ederadu, zaguzagaro.
Zeꞌe Iesu runeo tuḡuniteꞌe mazaḡa mene horoniro rehano, satauroneadu rudanoga veize Pirato uminiro.
Ḡoere ꞌadiꞌe Davida hariḡa mene tiro, mazaḡa Davida aniꞌe, ane radone madaḡano Badiꞌa ura gauḡa haḡae hauḡirotene, rudaro. Ebu ane zuni vouḡaḡa idu habaꞌano ḡuriro, ebu ahiꞌaꞌe ruhuraro.
Paulo ani Banabasine, Iuda azaḡa kuru neḡanonoꞌo buauꞌenogano, eꞌea kuraroteꞌe azaḡaniꞌa umiziro, zeḡe moḡa Madaḡa Zaḡoḡano zuni ḡoere eꞌe ꞌaune bare haramoga.
Paulo ani Banabasine Ikonio neḡano onamirotene, iḡaiḡa haḡaeꞌeteꞌe teige Iuda azaḡa kuru neḡano diuḡiro, ebu eꞌea faifairu haramadu, Iuda azaḡa zu Giriki azaḡa ḡehaḡa bagaḡaniꞌa Iesu mazao fiiro.
Ze ꞌouge reiro rehano, ne eꞌe azaḡaꞌe boromakau manadu, ḡahuno zinihi radu teꞌoteꞌaro. Rehano ḡonagano eꞌe haḡaiḡa ꞌuoga idararo.
Rehano Farisea azaḡa, Zuhiꞌa Boro mazao fieꞌeteꞌe azaḡa nuꞌa iḡunadu, ꞌahige reiro. “Iuda mene azaḡa zuni ahirize rana Badiꞌa mone raꞌeteꞌe iḡuꞌa haḡaiꞌuma, ebu Mose goro ḡoeꞌano tiroteꞌe haḡaiḡa zuni haḡaiꞌuma.”
Ebu bare izifiꞌuma.
Eme hari ꞌahoga igiro. Vaze nuꞌa emeḡe mazaonoꞌo amadu, ḡoere nunu hina zamaze mae ḡunuḡununiro, ebu zamazeꞌa adudaroteꞌe igiro. Rehano zeꞌe emeḡeꞌa mene tuḡuziro.
Zeꞌe Suria zu Kilikia habaꞌa onamadu, eꞌea radiuꞌeteꞌe ekalesiaḡa azaḡa inaraziro.
Aniꞌe, Paulo zu emeḡe hegoteꞌenaꞌa, ḡihau ḡoere iḡuniro. “ꞌAhi duḡuruꞌe Niḡa Hitaga Hune Badiꞌaḡa tuḡure azaḡa! Zeꞌe Badiꞌaꞌa nouge nouge za ḡaboziteꞌe ibiḡa rae fureno ziniꞌohe.”
Eꞌe irarirotene, gavamani azaḡaniꞌa zeḡe gau azaḡa tuḡuziro, ḡuꞌa neḡa gadineꞌeteꞌe vazeḡa nouga veize, raenaꞌa, “Eꞌe azaḡa tuḡuze buzoꞌi!”
Ebu Iuda azaḡa ḡehaḡaniꞌa Zuhiꞌa Boro mazao fiiro, zuni Giriki roḡaeḡa zu Giriki ohozeḡa nize boroboro ḡehaḡaniꞌa Zuhiꞌa Boro mone reiro.
Eme Badiꞌa ene ꞌahine, Badiꞌa hugaꞌe golo (gold) ga siliva (silver) ga hadi hina vazeꞌa zamaradu haḡaeꞌeteꞌe ḡauḡa teite idaḡa rae mene zamariꞌuma.
Vaze ꞌahoga, niḡa Galio, aniꞌa Akaia habaꞌa gavanaḡa reiroteꞌea, Iuda azaḡaniꞌa tiburanadu, Paulo obone tiro, ebu kota habaꞌa tutune onamiro.
Apoloꞌa Korinto neḡano radiunuteꞌe madaḡano, Paulo ani maḡa habaꞌa tihitihine onamadu, Efeso neḡano feuriro. Eꞌea Zuhiꞌa Boro tahiꞌa nu hidadu,
Efeso neḡano Iuda azaḡa zu Giriki azaḡaniꞌa eꞌe hariḡa igirotene, zeḡe niduꞌa ḡiḡaroziro, ebu Zuhiꞌa Boro Iesu ni nigune ḡihiniro.
Rehano Alesanaꞌe Iuda vazeḡa. Vaze ḡuḡuvaḡaniꞌa eꞌe ederirotene, ze niduꞌa ago tibano huauꞌenaꞌa, “Efeso azaḡa roḡae badiꞌaḡa Atemisiꞌe niḡa boro bagaḡa!” reiro. Ḡoere tiba eꞌe daꞌo barebare rae harae onamo, mada aheu (2 hours) meiro.
Rehano Pauloꞌa ovoradu ane rana ḡuḡuriro, ebu afunadu ꞌahige reiro. “Ago zamaroꞌi! Ani ḡaboga!”
mazaḡa Badiꞌaꞌa zaeꞌa haḡaoga urateꞌeteꞌe ḡoeꞌa niduꞌa rae fureno ziniro.
Eme Turo neḡanonoꞌo ꞌaune ruhau onamo, Tolemaia neḡano hebetiro. Aꞌe emeḡe ruhu ḡonaga. Ebu eꞌea Zuhiꞌa Boro mone azaḡa teite matuꞌotite ḡoeradu mada tiba zeḡe teite radiro.
ꞌAhi duḡuru Dibuꞌo Neḡa zamaze onamadu, Badiꞌa ubumao deheraꞌuma haḡaiḡa zeḡe teite haḡaoꞌi! Zu vadinize ꞌohaniteꞌe naeḡa ḡaeꞌa feino zenoꞌi! ꞌOugine, vaze niduꞌa ederiꞌuma, hariḡo igirotaꞌaꞌe mene huga, rehano ḡa Mose goro ḡoeꞌa ibiḡano onameꞌeteꞌe horoniꞌuma.
Pauloꞌa raenaꞌa, ꞌahige reiro. “Nego nabudi, eḡeꞌa izidi ꞌaha eḡe moneo zae mazao ḡoereꞌeteꞌe egoꞌi!”
Ebu Zuhiꞌa Boroꞌa ḡorehoga horoniro. Ani raenaꞌa, 'Ḡarihoꞌi! Ierusalema neḡanonoꞌo zogone iḡunoꞌi! Mazaḡa ḡaeꞌa eḡe hari rae fureneꞌetaꞌaꞌe, Ierusalema azaḡaniꞌa mene mae ḡihiniꞌuma'
Pauloꞌa naenaeninaꞌa, “Nego nabudi, e aḡuꞌa, aniꞌe dibuꞌo hauꞌeteꞌe ḡihiꞌaḡa. E veꞌoreha, mazaḡa buka zaḡoḡano ꞌahige touga. 'Zae zuhiꞌaziꞌeteꞌe vazeḡaꞌe ḡoere sauꞌa ago noꞌi!' ”
Eꞌanoꞌo ḡoereze ago egoꞌi. Mazaḡa ḡae ḡazaḡa gaubanana (40) vitinoga azaḡaniꞌa ibio ganate radiꞌuma. Zeꞌe ḡoere riḡa ꞌahige gore ti modeha. Ze mene ogaꞌuma ga mene gagiꞌuma onamo Paulo maꞌuma. Izidi ꞌadi zamaḡano, zeꞌe ḡa ḡoere guhineꞌohe.”
“Feliki, ḡihiꞌa hune vazeḡa, ḡae uꞌano eme uniho manoḡa faḡa maha, zu ḡae edeḡa uꞌano habafe zamaḡanoꞌe ḡauḡaniꞌa manoreha.
E deheheꞌeteꞌe haḡaiḡa hauḡadu dibuꞌo neḡano dibuꞌo hau radiuꞌenogano, Iuda azaḡaniꞌa horohiro. Eꞌe zamaḡano eḡe uhiḡanoꞌe vaze ḡuḡuvaḡani oꞌoꞌa zu harae tauḡitauḡoga zu oꞌoꞌa.
Ebu Pauloꞌa ane mone ḡoeꞌa rae fureniro, raenaꞌa, “Eꞌe Iuda azaḡa goro ḡoeꞌa mene variꞌiro, zu dibuꞌo neḡa sausauneꞌeteꞌe haḡaiḡa mene haḡairo, zu Roma goro ḡoeꞌa mene variꞌiro.”
Eꞌa ani ḡoere abitirotene, runeo tuḡuniꞌuma haḡaiḡa mene horoniro. Rehano ani uraꞌe, Roma zuhiꞌaḡaniꞌa kotanoga uratiro ꞌahine, Roma zuhiꞌaḡa mazao tuḡuniꞌuma raꞌohe.
Ebu emeḡe niduꞌa rahao higau bauriro, ebu Iuda ḡoeꞌano ihiꞌeteꞌe agoḡa ꞌahoga igiro, raenaꞌa, 'Saulo! Saulo! Ḡa nougadu eḡe sausauheꞌohe? Ḡa ire meiga meiga futuneꞌohe. Aꞌe ḡaeꞌa ḡae bare sausauꞌeꞌohe.'
Ze nuꞌonuꞌo neḡanonoꞌo buauꞌenaꞌa ḡoretitiro, raenaꞌa, “Vaze ꞌadiꞌe runeo tuḡuniꞌuma ga ḡuꞌano ohoniꞌuma haḡaiḡa sauꞌa mene haḡairo.”
Ebu Kauda ꞌumuḡa komeꞌa genaḡa ꞌafe diuḡirotuꞌu, ḡasi komeꞌa ḡaruna ahasinuteꞌe riḡa hutube zouniro.
Ebu irara ꞌai hanitirotene, Pauloꞌa zeḡe niduꞌa ogomu anoga rae umiziro, raenaꞌa, “Za mada gaubanana zu ḡazaḡa fare (14), zamaze aduduꞌenaꞌa guhiu onaeha. Ebu ogomuni ꞌahoga zu mene aneha.
Vaze ze ꞌane, Pauloꞌe ahiꞌaniꞌa miniꞌuma ga zogone higau bauradu rudaꞌuma rae ḡiane radiro. Ze faḡa hune ꞌouge ḡiane radiunu rehano, ḡauni ꞌahoga ani mazao mene furerarotene, ze hena nufe zamarenaꞌa, “Aniꞌe badiꞌa ꞌahoga gaogi.” reiro.
Ebu ze Paulo teite bare nuꞌoranoga rae mada ꞌahoga rae tiro. Eꞌe madaḡa meirotene, Iuda azaḡaꞌe ḡehaḡa bagaḡaniꞌa onaadu, bare ane radone habaꞌano nuꞌoraro. Pauloꞌe oherebauonoꞌo onamo ḡorava Badiꞌaꞌa zuhiꞌafiꞌuma ḡoeꞌa rae fureno ziniro. Ebu zeḡeꞌa Iesu mae ḡihinoga rae, Mose goro ḡoeꞌa zu Peroveta azaḡa buka zamaḡanonoꞌo Iesu hariḡa haramiro.
Paulo ani ꞌouge rae ḡoreze hauḡirotene, Iuda azaḡa ꞌai oname ḡouriro ebu zeḡeꞌa zeḡe bare riḡa taꞌiro titiro.]
Vaze nuꞌa Keriso hariḡa harameꞌetaꞌaꞌe, ze eḡe gau uꞌano ꞌahiꞌahi maꞌohe, zu vitihihi raꞌeꞌohe. Rehano vaze nuꞌe eḡe danahihi radu, hari manoḡa harame hunihi radu, zama manoḡa hina harameꞌohe.
Za ꞌouge radoꞌidene, zamazeꞌe zamare ḡiriḡiroꞌi! Zamarone tiba hina zamaro titoꞌi! Zamaze tibunadu gauoꞌi! Zaꞌe ꞌouge haḡaeꞌenaꞌa, eḡe matuꞌu borofe hunoꞌi!
ꞌOugine zaꞌe vaze duduḡa tauḡi reꞌuma, zu vazeꞌa mene debaze ḡoeriꞌuma. Ebu izidi ega, haḡai veꞌoḡa azaḡa ḡunuḡano, sauꞌani ꞌahoga mene haḡaadu, Badiꞌa ubuga ubuga teiḡe, radifo. Zaꞌe, eꞌe ḡunuḡano buzuvaꞌa adureo agaruꞌeteꞌe teige agaranoꞌi!
Badiꞌa aḡuꞌa zu haḡai sauꞌa haḡaeꞌeteꞌe azaḡa veize ḡianoꞌi! Zeꞌe Iuda azaḡa. Iuda azaḡaꞌe zae soꞌozeꞌenaꞌa, ahiri rana iḡuri haḡaine, Badiꞌa mone reꞌuma raꞌohe. Rehano zeꞌe foure ahiri ruꞌi tauḡeꞌohe. Aꞌe huga oꞌoꞌa.
Mazaḡa vaze ḡehaḡaniꞌa agire teiḡe Keriso agireniꞌohe. Eꞌe ibite ꞌuguḡa azaḡa haḡai ꞌai ḡae ḡehaḡa meꞌodo ziniro rehano izidi zeḡe haḡai zamaradu nihe vuḡaniꞌa onaeꞌenaꞌa bare raꞌohe.
Rehano e ꞌada aduga hideꞌeteꞌea, zaeꞌa danaheꞌetaꞌaꞌe manoḡa tauḡi.
Ebu aniꞌe zaeꞌa vaze zamaradu danazeꞌeteꞌe meꞌodofiro. vaze danazoga veize, vine Zaḡoḡaniꞌa inaraḡa ziniro.
Eꞌe Badiꞌaꞌa ekalesia azaḡa tuḡure gauḡano ohohiro. Aꞌe zae mazao, Badiꞌa ane ḡoere ihozoga veize
Ebu ibite vinezeꞌe rudanoga zu Badiꞌa mazaonoꞌo faraunu. U eꞌe madaḡanoꞌe, zae ḡabone sauꞌaꞌe ize mene variꞌe modiro. Rehano ꞌouge ize haḡairoteꞌea, Badiꞌaꞌa zaꞌe Keriso teite bare ḡaboziro. Ebu emeḡe sauꞌa niduꞌa rae modiro.
Zae zuni ibite ꞌuguḡa haḡaiḡa haḡaeꞌeteꞌe azaḡa teite tiburu radiudo, ebu ꞌuguḡa haḡaiḡa haḡaido.
Mazaḡa ḡianoꞌi! Za edeḡa, Badiꞌa mone raꞌeteꞌe azaḡa ziniꞌuma reiroteꞌe ḡauḡaꞌe, zaeꞌa gaueꞌeteꞌe naeḡa haḡaeꞌohe radu, Zuhiꞌa Boroꞌa ziniꞌuma. Eꞌanoꞌo zaeꞌa ꞌouge zae zuhiꞌa veize haḡaeꞌetaꞌaꞌe, Zuhiꞌa Boro Keriso veize gaueꞌohe.
Ebu Arekipo ninaꞌa, “Zuhiꞌa Boroꞌa haroteꞌe gauḡa haḡae hauḡoꞌi!”, rae noꞌi!
Zuni emeꞌe, mene zaeꞌa ga vaze ꞌahoga ꞌahoganiꞌa nife mae ḡihinoga radu gauido,
Eꞌanoꞌo eꞌa guhiu onamoga mene idararotene, zaeꞌa nouge nouge Keriso mazao fieꞌeteꞌe ederoga veize Timoteo tuḡuniro. Mazaḡa eꞌa riharotaꞌaꞌe, Sataniꞌa ibi nunuo soꞌozadu zaeꞌa Keriso mazao fieꞌeteꞌeꞌa dauḡiꞌuma reiro. ꞌOugine, emeḡeꞌa zae veize gaue onairotaꞌaꞌe, huga oꞌoꞌa reꞌuma.
Hubehune zaꞌe Makedonia habaꞌa niduꞌa zamaḡano Iesu mone raꞌeteꞌe azaḡa niduꞌa zamareꞌohe. Rehano nego nabudi, eme bare umizihi! Bare bare ꞌougeꞌenoꞌi!
Mazaḡa Badiꞌaꞌa emeḡe meꞌofirotaꞌaꞌe, mene maḡunofeadu, emeḡe sauꞌa naeḡa rififine, rehano Zuhiꞌa Boro Iesu Keriso tuḡunadu, emeḡe sauꞌa naeḡa mae vaḡinadu, ḡabofifine.
Emeḡe Zuhiꞌa Boro Iesu Keriso ane manoḡaniꞌa zae mazao radiuꞌenoꞌi!
Zae edeḡa, ḡoere ꞌadiꞌe eḡeꞌa zae teite radiudoteꞌe madaḡano zido.
Nego nabudi, Zuhiꞌa Boro Iesu Keriso niḡano eme ꞌahige zihi: Iesu moneo raꞌe rehano, tubuḡa azaḡa, zu emeḡeꞌa ihozidoteꞌe haḡaiḡano mene radiuꞌeteꞌe azaḡa mazaonoꞌo vaḡinoꞌi!
