 Ne'ets cu bijiy i biyal juntalab xits'labchic c'al a Jesucristo. Ti lej biyal c'uajatac a David ani a Abraham. 
Aba ani' a Belén pel i tsacam bichou ti Judea, bel lej exbath in ey, cum tats ne'ets ca hua'tsin an lej Oc'nom c'al u bichohuil Israel. 
Cale a Jesús ti Galilea, c'ale ti pulic itse' Jordán abal ca pujan c'al a Juan.
Cum a Jesús in tsu'u lej mulcunenec an inicchic, c'athiy hue' al i bolchal ani buxcan taja'. Ani uteychic c'al jaja' in exobalil.
Uchbiyat jaye am biyalabchic max in le' quin jilcacay in tomquil ca oc'ox ts'ejcanchat an uxum an u jun tu olnab abal yabats tomquithchic.
Tucu lotocna' abal yab cu c'ale jun ti cu hualbin. Tucu jec'ontha' c'al an teneclab. Tata'its expith it lej pulic Ts'ale. A cua'al a lej tsap ani a ts'alat axi ne'ets ca ohuey abal ets'ey. Amén. 
Max a tsacamil ti conchal i pan yab ne'ets ca pitha' i t'ujub.
In jic'pal an c'au a Jesús tam tin ats'a' an capitán in ulu antsana'. Tam in ucha' axi ts'at'atchic c'al jaja': ―Lej chubax nan tu uchalchic abal yab ju'ta u elamal jitats lej belom ejtil axe xi capitán. Ma ni c'al an Israelchic yab u elamal.
Nana'its tin Juntal patal an inicchic, ani c'al u eyaltal tin jelthom tiquin exlanchi u ey abal u cua'al jaye u eyaltal teje' tsabal cu paculanchi in hualab an inic. Tam a Jesús in ucha' an tsambe: ―Quit ts'aquiy ca thaya' a tseyte' tatil ani quit c'alets ta q'uima'. 
Tam tin tsu'u a Jesús am pulic mulcunel in lej yajnanchal, cum in tsu'u abal lej yajchiquith ani lej t'e'pipil xe'ets. Xe'ets ejtil i q'uibelom ovejachic yab jita' c'al ta ca beletna.
Yab ca ts'ejna' a at inic, cum expith in ejtohual ti tsemthanchi a inictal ani iba a ejattal. Tocat ca ts'ejna' a Dios, cum jaja' in ejtohual ti tixc'anchi a ejattal ani jaye ti jolou ti al am pulic tsemla. 
¿Jant'o c'al tu cu tejhua'methanchi in ey an inicchic axi xo' xe'ets tsabal? Pelchic ejtil i tsacam ax u ubat'q'ui ti al am plaza. Ca thajat uchan c'al in at ubat'chic antse':
In lej uluth ucha' an ts'at'elchic yab quin olnanchi in ey c'al jita'.
Exome ti cau a Jesús c'al axi muthatchic, tam ti ulits in mim ani jaye in ebchalchic a Jesús. Jilc'on elebchic ani in le' ti cau c'al a Jesús.
Calejits an iyalab lab em ani puhueyits, aniye jaye an alq'uith ts'ojol.
Ani in uxum ebchalchic u c'uajil teje' c'al huahua'. ¿Tam ju'ta tim patal exlamal an cau?
Tam uchan a Jesús c'al a Pedro: ―Ajatic, max tata'its axi it tal, tiquin ucha'ne quim belats eblim an ja' jun tit tal tata'. 
Ani chich jun i uxum canaánib in thajat uchal a Jesús: ―Ajatic, tata'its pel it at xits'lab c'al a David. Tiquin yajnanchi cum c'uajchith u ts'ic'achil c'al i at'ax teneclab ani u lej yajchiquiyab. 
Tam tu ultsits huahua' junax c'al a Jesús ti tsabal Cesarea Filipo, jaja' tu conoychic: ―¿Jant'ini' hualam tin olnal an inicchic c'al u ey nana' tin Juntal patal an inicchic? 
―Ajatic, tiquin yajnanchi u cuitolil cum u ts'ebtsinal ani in lej yajchicnal. Yan i calat u ijcab al i c'amal ani al i ja'.
Nan tu uchalchic an chubaxtalab. Ca huat'banchi an ebchalabchic an cau jahua' a Dios ti eb in ulumalits alhua' quin t'aja' ani jaye jahua' yab alhua' yab quin t'aja' jaja'chic. 
Taley chanchinal a Jesús i tsacamchic abal ca punchin in c'ubac ani ca conchinchat i lablinchixtalab c'al a Dios. Ani huahua' tu exobalil a Jesús i c'uiya' an chi'thomchic. 
Tam toc'tsin an amu: Pay'lom, nan yab tu cue'chal ni jant'o. I ts'ejca'its an cau abal nan ne'ets tu jalbinchichic c'al jun i tumin denario.
Axi oc'chith ne'ets ani jaye axi tal cuxlab in thajat ulalchic: ―Qui puhuethanchi im bij axi te talits in at xits'al an ts'ale David. Ja'its axi tal abath c'al a Dios, ani ja'its qui ajatnanchi im bij. Qui puhuethanchi im bij a t'ec'at Dios ti eb. 
Tam in yac'ua'chic ani in caltha' tin elebtal an lab t'uthublom. In t'ajat tsemtha'. 
Nixe' xa q'uicha chich jaye i saduceochic c'al a Jesús. Cum yab im belalchic abal max ne'ets ca ejtha an tsemelomchic, jaxtam uchan a Jesús c'al jaja'chic: 
In lej culbetnalchic ca tsapnetha ti bel c'al yan i c'ac'naxtalab ani ca uchan ti exobchix. 
Tata'chic ojni' ax it c'uajil ti Jerusalén it lej tsemthom c'al in caulomejilchic a Dios ani it lej cui'ix c'al i t'ujub c'al in abathualejilchic a Dios. Ejtil i pita' ax in tamcuyal in tsacam t'am abal quin c'aniy tin alcam in ocob, antsana' yan i calat nan u lej le'ac tu tamcuy ani tu c'aniy, ani tocat yab a le'acchic.
Ju'tamits tu c'uajat i tsemelom t'u'lec, tats ne'ets ca tamcun an t'otchic.
Tam ejtsinchic an ts'ic'ach ani in thubat ts'ejcachical in tajablabilchic.
Tam axi bolithchic in ichich ne'ets tiquin toc'tsiy: ¿Ajatic, jayq'ui' huahua' tu tsu'u it c'a'il, ani tu pijchi? ¿Jayq'ui' tu tsu'u it chiquel, ani tu pitha' an ja' ca uts'a' ?
Tam tu c'apulitschic, a Jesús tu ucha': ―Lej chubax nan tu uchalchic abal jun axi c'al tata'chic ne'ets tiquin tsinat bina' tin c'ubac u tomolnaxilchic. 
Tam jun axi pel i juntal exobal c'al a Jesús in jixa' in matsetil ani in muts'q'uinchi in xutsun in tolmixal an ts'ale pale'.
Taley an oc'lec pale'chic im pena' an tumin ani in uluchic: ―Yab i ejtohual qui xalu axe' xi tumin c'al ax u pithnal a Dios, cum pel i tumin axi pel i jalbixtalab c'al in xits'al i inic. 
Taley buxcan an soldadochic utat ti al an cruz abal ti beletnom.
Tam c'alechic in ts'a'chi i tsacam ts'aj pelc'ath ma jum poq'ue' al am pulic paxic'lab t'ujub tin otsnamtal an jolimtalab. Pel i tsu'bixtalab c'al an oc'lecchic abal ni jita' yab quin calthanchi in inictal a Jesús. Ani jilc'onchic taja' nixe' xi soldado ti beletnom. 
Taley tam ti calelelits a Jesús ti al an ja', tam tin tsu'u japq'uinal an eb ani pa'i'il an Espiritu Santo ejtil i cucu'. Ta jilc'on c'al a Jesús.
Taley utey c'al a Jesús jun i inic ax in cua'al i t'it' c'apux c'al in anam t'u'ul. In tuthuhual in c'ualal tin tamet a Jesús, ani in ucha': ―Max a le'ac a huit'al tiquin jeltha'. 
A Jesús in toc'tsiychic: ―Auxe' max yab a ajiyamalchic jant'o in t'aja' a David junax c'al in junquilchic ti jayq'ui' tam ti c'a'il jaja'chic.
Ni jita' yab in ejtohual ca otsits tin q'uima' i tsapic inic quin calthanchi jahua' in cua'al max yab oc'ox quin yac'ua' ani quin huic'a' an tsapic inic. Expith max huic'athits, tam ojni' ne'ets quin ejtou quin calthanchi jahua' in cua'al tin q'uima'. 
Patal jahua' xohue' u tsincacayab c'al i jalpith cau, talbel ne'ets ca tala' tejhua'methanchat ani ca tala' lejquinchat an inicchic.
Taja' hue' utat xe'ets jun i pulic cuenel i olom ti ac'ul al i bolchal.
Tam a Jesús in yac'uchi in c'ubac ani in ucha': ―Talita cumi. Ti tenec cau in le' quin ulu, ts'ic'ach quit ts'aquiy. 
Ta c'ale ba' an huic'axte'. In muts'inchi in oc' a Juan ani in chanchi a Herodes al jun i talab. Tam a Herodes im pithanchi an ts'ic'ach ani an ts'ic'ach in huat'banchi in mim. 
Jaja'chic in tsu'u in exobalilchic a Jesús talchic u c'apul ani yab t'acacath in c'ubac, ani in jolbiychic.
Ani taja' chanchin jun i inic axi tsine ani hueque' cau, uchan max quim punchi in c'ubac.
Tam a Jesús in tsab tacchi junil in hual, ani an joc'tsi in luba' ca tajax tsu'xin. Tam ojni' in lej tajax tsu'talits patal jahua' quin met'a'.
Toc'tsin jun i inic c'al axi muthat taja' in ulu: ―Exobchix, te tu chanchal u cuitolil c'uajchith ani mo'bethachits c'al i at'ax teneclab.
Max ti hualbinthalac a hual in tomnal ejtil max ca t'ajat caltha' jun a hual. In tomnal quit otsits ti eb jun ti a Dios in t'ajal ti Ts'ale c'al juncats a hual, ani yab quit jolohuat ti al am pulic c'amal c'al tsab a hual.
Tam a Jesús in met'a'chic ani in ucha': ―An inicchic yab in ejtohual quin cuete' jec'ontha' tim ba', expith c'al a Dios ojni' ne'ets ca ejtohuat ca jec'ontha. A Dios expith patal in ejtohual quin t'aja'. 
Ani tam conoyab c'al talchic i inic: ―¿Jant'o a t'ajalchic a piliyal am burro? 
Im baju in q'uijil an cotlats c'al an lab t'uthub, ani an thabal in aba' jun i t'ojnal ca c'ale quim bats'c'unchi an lab t'uthub axi ne'ets ca jilc'on abal jaja' an thabal.
Tam uchan a Jesús c'al nixe' xi exobchix c'al an ts'ejcath cau binath c'al a Moisés: ―Exobchix, jahua' tata' a ulumal lej tequeth. Lej chubax hua'ats juncats a Dios, ani yab hua'ats q'ue'at.
Quin conchichic a Dios abal yab quim baju ca pit'c'on ti al an tsamay q'uij.
Lej culbel jaja'chic tam in ats'a' jant'o in ulu a Judas, ani in uluchic abal ne'ets quim pitha' i tumin. Ma tam ti tamits a Judas in lej alimichical jant'ini' ti quin tsinat bina' a Jesús tin c'ubac in tomolnaxilchic.
Oxchilab c'ale a Jesús ca olon, ani taley huichiy junil c'al in exobalilchic in ucha'chic: ―Xohue' alhua' max anac quit hue' huayitschic ani quit coyots, tocat yab in tomnal ani', cum im bajuhuits an hora nana' tin Juntal patal an inicchic ne'ets quin tsinat bina tin c'ubac i hualbith inicchic.
Tam a Pedro in ulu alhua' max ca t'ajat yajchiquiyat c'al a Dios max yab chubax jahua' in ulumal. In cuba' tim ba' ti lej chubax, in ulu: ―Yab u exlal jita' tam inic nixe' ax a ulal. 
Ani talchic ax u huat'el ba' am bel in quithab uchal tin hual a Jesús. Tocat in huihuohuiyal in oc' cum im pojcal a Jesús. In ucha'chic i tilibnath cau: ―Tata' ojni' a ulumalits a ejtohualac ca paclu an tiyopan ani ti ox a q'uicha ca tsab ts'ejca' junil.
Taley talbel tejhua'me a Jesús c'al in inictal hue' pil ti tejhua' c'al tsab in exobalil axi ne'ets huat'et'el utat i alte'.
Tam ti calejits a Zacarías, chubaxcua' t'ajat yab in ejtohual ti cau. Cum mo'bejits, expith in t'ipchalq'uichic. Tam in exla'its an mulcunel abal a Zacarías tsu'binchame jant'o ejtil i huachbilab ti al an tiyopan. 
In tixc'anchal in ey an oc'lecchic. Im pulicmethanchal in ey axi tsa'at in ichich.
C'a'al antsana' penchinits im bij an inicchic tam ti a Cirenio pel i gobernador ti Siria.
Jaja' ja'its axi ne'ets quim pitha' i tajaxtalab tin ichich axi yab Israel. Ne'ets quim pitha' a bichohuil Israel i ts'alattalab tin ichich.
Tam an inicchic taja' in conoyal a Juan: ―¿Jant'o pel i uchbil c'al a Dios qui t'aja'? 
Taja' lej nixoc'nab le'nab ca hualbin c'al an oc'ox teneclab. Jilc'on tsab inic a q'uicha taja', ani ni jant'o yab in c'apu, expith lej c'a'il.
Ani lej jic'panchab in exobchixtal cum u exobchix c'al i lej uchbith cau. 
Tam ulits talchic i inic in chi'thal i tsambe al i tseyte' tat. In le' quin otha' tin al an ata ani quin mo'ca' tin tamet a Jesús.
Tam a Jesús in conoy an fariseochic ani nixe' xi exobchix: ―¿Jant'o tu jilalchic an ts'ejcath cau binath c'al a Moisés qui t'aja' tam sábado? ¿Qui t'aja' alhua' o qui t'aja' yab alhua'? ¿Qui jeltha' axi ya'ul o qui jila' ca tsemets? 
Tam a Jesús in uchaye q'ue'at i jalpith cau: ―Auxe' max in ejtohual i joc'tsi quin lotocna' in at joc'tsi. Hualam axi tsab tin eb ne'ets ca ijcan al i jol cum yab u tsu'ux.
Ulitschic c'al a Jesús, ani in ucha': ―A Juan pujax tu abamal abal tu conoy max tata'its pel it Cristo ax it bijithits ne'ets quit aban c'al a Dios quit chich. Ani max iba, tam tucu ucha' max qui aychiye más jita' ca aban. 
Tam a Jesús in ucha' an uxum: ―It jec'onthach c'al a hualab cum tim belamalits. Quit c'ale ta q'uima' c'al a ichich ts'aclalathits. 
Tam conoyab an at'ax teneclab c'al a Jesús: ―¿Jant'o tata' a bij? Toc'tsin: ―Nana' u bij Legión. Antsana' ti toc'tsin an at'ax teneclab cum yan tin eb ti otsenec tin ichich nixe' xi inic.
Al an ata jun ti quit bats'uhuat, tats quit junini' c'uajiy ma tam ti ne'etsits quit cale al nixe' xi bichou.
Tam ti cahue a Pedro, tam ti pa'iy jun i mule' i tocou ti eb c'al ti paxq'uiq'uiyatchic. Ani lej jiq'uelchic tam tin tsu'tal antsana'.
In ucha'chic: ―Lej chubax jant'ini' max hua'ats yan i huay' ca c'ojohuat, antsana' hua'ats yan i inicchic axi ts'ejcathits abal tiquim bela' nana'. Ani jant'ini' tam hua'ats lej hue' an c'ojolchic, antsana' hua'ats lej hue' jita' tiquin olnanchi u bij c'al an inicchic. Jant'ini' an thabal huay' in abal jita' ti c'ojol, antsana' ca conchi a Dios abal quin abayechic jita' tiquin olnanchi u bij.
Talbel tal jaye junaque i inic axi pel i levita ax u tolmix ti al an tiyopan, ani jaja' jayetseq'ui yab in t'ajchi i alhua'talab.
Cum u calthal i at'ax teneclab expith c'al in lej tsap a Dios, jaxtam tejhua' abal xo' a Dios in t'ajalits ti Ts'ale ta tsu'ux hualchic. 
A Dios ne'ets ti t'ajchi tata'chic an ts'ejcaxtalab, cum jayetseq'ui pel a mac'uchith hualab in huac'lath xits'al in caulomejilchic a Dios axi tsemthame ma tam ti ts'i'quin ca xe'tsin teje' tsabal.
Max yab a ejtohualchic ca t'aja' jahua' yab lej q'uibat, jolat quit xe'tsin tsalpopol c'al jahua' lej q'uibat. 
Tata'chic ojni' it lej eb tsalpathq'ui ani yab it lejat tsalpath ta ejattal. A tso'obchic an tsu'bixtalab c'al an ab ani c'al an c'ac'al, ani ma ni hue' yab a tso'ob an tsu'bixtalab axi nan u t'ajal c'al in tsap a Dios ti eb.
Ani jaja' ne'ets ti toc'tsiychic: Tu lejat ucha'its abal yab tu exlalchic ani yab u tso'ob ma ju'tam it tal. Quit t'ajat tixc'anchic c'al nana', cum pel it pojcax. Antsana' ne'ets ti ucha'chic an thabal ata.
Tam ta c'alets ti olchix, ani tam ti huichits an t'ojnal in ulu: Amu, u t'ajamal jahua' tin uchamal ani bel hua'atse i jolat ju'ta ta ca buxcan i c'apulchic.
Tam in tsalpachiquiyal: Axi yan i t'ojonchix tin q'uima' u tata in cua'al yan jant'o quin c'apu ma hua'ats i jilc'omach, ani nana' teje' in tsemelits c'al an jayil.
Tam a Jesús in ucha'chic: ―Tata'chic ojni' c'al jahua' a t'ajal, expith abal a le' max quit exla tit alhua' inicchic c'al a at inic, ani a Dios jats ti lej exlanchal a lej ey ta ichich. Hua'ats i t'ajbilab ax u tsu'tab ti lej alhua' c'al an inic, ani c'al a Dios u tsu'tab ti yab alhua'.
Tamna' a Jesús in meta'chic ani in ucha': ―Quit c'alechic tihua' c'al am pale'. Ani biyat ne'etsits c'al am pale', tam ti jelthajitschic.
Max antsana' tin tolminchi an uxum, jaquitsq'ui yab i a Dios ne'ets quin más tolminchi jitats in tacuyamalits tam ca conchin jant'o. A Dios yab u it'ixbel ti tolmix c'al jant'ots ca conchin max acal o max q'uicha.
Tam uchan pel a Jesús Nazaretib u huat'el.
Tam an ts'ale in ucha' axi c'uajat taja'chic: Ca tixc'anchi axe' xi inic an tumin ani ca huat'banchi ax tin t'ojonthanchamalits lajuj huichc'oth.
Max qui ulu abal c'al i inic jats ti abnenec, tam patal an inicchic ne'ets tucu cui'iy c'al i t'ujub ma tucu tsemtha', cum in lej belalits abal a Juan pel i lej chubax caulome abnenec c'al a Dios. 
Ne'ets ca ejthachic c'al a Dios tin lej tsacamilchic, ani ne'ets ca c'uajiy ejtil an ángelchic yab u tomquinal. Tihua' ti eb ni jayq'ui' yab ne'ets ca tsemetschic.
Expith c'al a t'ayath cuxuthtal ne'ets quit jalunthachic. 
Ca ucha' an thabal c'al an ata antse': An Exobchix Jesús ti abchal jun i cau. Ti conoyal abal jahua' tam alta ta q'uima' ca matinchi quin t'aja' an c'apuxtalab junax c'al in exobalilchic tin cuenta in ajib am bichou Israel ti calthame ti Egipto ti biyal.
Tam a Jesús tixc'an c'al jaja'chic ani belats hue'. In ohuel im bajuhual ejtil tam ca pet'na jun i t'ujub c'al i inic. Taja' in tuthu in c'ualal ani olon. 
Tam in uluchic: ―Xohue'its huahua' putat i lejat ats'amal jahua' antsana' in lej ulu c'al qui jolbiy. Yabats i yejenchal jita' tucu olchiye más i cau. 
Ne'ets quin tauna' an ts'enchic ani an t'ec'at bolchalchic quin ulu: Quit ijcan c'al huahua' abal tucu t'ajat tsa'cuy, quin uluchic.
Tam tocat lej jiq'uelchic, yab in exlal jant'o quin t'aja'. Tam in tsu'uchic cubat tsab i ángel lej ts'umimil in toltomil.
Ani uchanchic xi tsablom: ―Lej chubax ejthame an Ajatic, cum tsu'umejits c'al a Simón. 
Chich teje' tsabal ax in ts'ejcamal jaja', ani yab bats'uhuat c'al in at juntalchic.
Taley a Andrés thubat c'ale quin aliy in ebchal Simón. In ela' ani in ucha': ―Xohue' i ela'its an Mesías. Ja'its a Cristo axi bijithits ne'ets ca aban c'al a Dios ca chich. 
Ani uchan a Jesús c'al jaja'chic: ―Auxe' max ca chubax ejtou ca tsab ts'ejca' ti ox a q'uicha, cum an ts'ejcomchic c'al axe' xi tiyopan in t'ojna' tsab inic c'al acac i tamub ti ts'ejcom. 
Tam taja'chic in ts'i'quiy ti t'ilom talchic in exobalil a Juan ani talchic i Israelchic. In t'iloxnal jant'o in ey ca t'oquetha an inicchic ani ca t'oquetha an eyextalab abal tin cuenta an c'ac'naxtalab c'al a Dios.
Tam tin ats'a' antsana' an cau an uxum, tam in ucha' a Jesús: ―Tata' ojni' pay'lom, hualam pel it caulome c'al a Dios.
Tam uchan a Jesús c'al an oc'lec: ―Huana thubat tu q'uima' pay'lom, biyat hualam hue' ejate u cuitolil. 
Lej chubax im bajumalits an hora abal nan cu pitha' an inicchic i it ejattalab. Nana' tin Tsacamil a Dios ne'ets cu tauna'chic axi ejtil max tsemenec al i hualabtalab, ani ne'ets cu pitha' i it ejattalab jitats tiquim belchi u cahuintal.
Tam uchan a Jesús c'al junaque in exobalil im bij a Andrés axi pel in ebchal a Simón Pedro: 
In tal ti eb ani in che'nequits teje' tsabal abal cu t'ajchi in culbetal a Dios ani iba nana' u culbetal. Ja'its a Dios ax tin aba' quin chich teje' tsabal.
Toc'tsin a Simón Pedro: ―¿Ajatic, jita' c'al tu cu c'ale huahua' cum yab jita' in olnal i cau ax tata' a olnal? Expith tata' tu olchalchic i cau c'al cu it ejatliyat abal cu ets'ey c'uajiy c'al a Dios.
Hualam yab ja axe', cum i tso'obits ju'ta ti tal. Tam ca chich a Cristo ni jita' yab ne'ets quin tso'obna' ju'ta ti tal. 
Uchan a Jesús c'al jaja'chic ax in chi'tha' an uxum: ―Exobchix, axe' xi uxum elchinenec ti at cuaxnax c'al i inic axi yab pel in tomquil.
A Jesús in ucha': ―Lej chubax nan tu uchalchic abal patal jitats u hualbinal jats u huic'at co'oyab c'al an hualabtalab.
Biyat nan quin xe'tsin teje' tsabal, u pithal an inicchic i tajaxtalab tin ichich. 
In tso'obna' a Jesús abal quethmayatits eleb al an tiyopan axi joc'tsijac. Talbel in tamu ani in ucha': ―¿A belal in Tsacamil a Dios? 
Ani tamcunits toninil taja' i Israelchic c'al a Jesús, ani uchan jaja': ―¿Jayq'ui' ne'ets tucu lejquith olchi a lej ey abal yabats cu xe'tsin cononol i ichich c'al jant'o a ey? Tucu t'ajat lejquith olchi max tata'its it Cristo ax it bijithits ne'ets quit aban c'al a Dios quit chich. 
Tam huahua' i uchal a Jesús: ―Ajatic, alhua' abal max huayitsits, cum ne'ets hualam elabmelits an yau'lats. 
Aba ani' u tso'obits abal ets'ey tin ats'anchal jahuaquitsq'ui tu conchi, bel tu mo'canchal u conchixtal abal antsana' axi teje' muthatchic quin lej bela' abal tata' tin aba' quin chich teje' tsabal. 
Yab quit jiq'uey bichou Sion c'al axe' a Ts'alejil. Ca tsu'u ta tal punat al i burro. 
Max tata'chic tin tsu'tal nana', tamna' a mac'uchith tsu'tal jaye u Tata ax tin aba' teje'.
Tam in cutle tin hual a Jesús, ani u conoy antse': ―¿Jita' hualam axi c'al huahua' a ulal ne'ets ti tsinat bina' antsana', Ajatic? 
Yab in ejtohual quim bats'u an Espíritu Santo axi yab belom, cum yabaye tsalpath in ichich c'al in tsalap a Dios ani yabaye exlom c'al an Espíritu Santo. Ojni' c'uajatits jaja' c'al tata'chic, ani ne'ets ca ets'ey c'uajiy ta ichich.
Nana' tu oc'ox tacuychic abal ca baju nana'chic tu c'al, ani talbel tata'chic tiq'uele tin tacuy. Nan tu tacuychic abal ca t'aja' jahua' alhua' abal ca baju ejtil i alhua' c'ue'lab ax im binal i alhua' hualilab. A alhua' t'ajbilchic ne'ets ca ohuey abal ets'ey. U Tata ti eb ne'ets ti pitha'chic patal jahua' ca conchi c'al nana' u bij.
Cum a Jesús in tso'obits abal le'nab ca conoyat c'al nixe' xi cau, tu ucha'chic: ―Nan tu ucha'chic abal hue'its yab ne'ets tiquin tsu'u, ani ma talbelaquits hue' tam ne'ets tiquin tsu'u junil c'al a tsu'ux hual. ¿Jats axe' an cau c'al ax a conoyalchic?
Jant'ini' nana' u ichich yab juncuth c'al axi yab exlomchic c'al a Dios ani in t'ajt'om ti cuenta expith jahua' teje' tsabal, antsana' jaye in ichich am belomchic jant'ini' nan u ichich.
A Jesús in toc'tsiy: ―Nan ets'ey in xe'tsinenec abal ju'tamq'ui tin exobchix c'al an inicchic ani jaye tin tiyopanilchic an Israelchic ani ti al am pulic tiyopan jun tu mulcunal an Israelchic. U tejhua' exobchamalitschic ani ibats u tsinat exobchamal c'al ni jun i cau.
Tam a Pilato in ucha: ―¿Jale' yab tin toc'tsiyal? Hualam yab a exlal abal nana' u cua'al u eyaltal abal tu bina' quit q'uet'ath tsemtha al an cruz ani u cua'al jaye u eyaltal abal tu jec'ontha' abal yab quit tsemtha. 
A José ani a Nicodemo in thu'banchi in inictal a Jesús c'al i malilil toltom umchithits nixe' xi ilal, cum antsana' in ujnam an Israelchic quin thu'banchi in inictal i tsemelom tam ne'ets quin joliy.
Tam toc'tsin a Tomás: ―Tata'its ojni' pel tu Ajatic ani pel tu Diosil. 
Xe'etsac ti t'ojnal ani ti exobchix ma tam ti c'athiyits ti eb. Junax c'al an Espíritu Santo in exobchichiquiyamal in abathualejilchic jant'ini' ta ca t'ojon ani jant'ini' ta ca xe'tsin. Pel i inicchic axi tacuyame c'al a Jesús ti abathuale.
Ani tamcun jaja'chic jaye tam tin ats'a' nixe' xi cahuithtalab tal ti eb. Uc'pinchabchic in tsalap cum in ats'alchic caunanchab in cuete' cahuintal c'al axi yab pel in at juntal.
Ja'its nixe' a Jesús ax a q'uet'ath tsemtha'chic al an cruz. Xo' patal tata'chic ax it Israel in tomnal ca alhua' tso'obna' abal lej chubax a Dios im punumalits ti eb ti lej Ajatic ani ti lej Ts'ale c'al patal an inicchic, in ulu a Pedro. 
Jaxtam xohue' quit jic'tsonchic c'al a hualab ani quit huichiy c'al a Dios, abal jaja' ti paculanchi a hualab. Tam ojni' a Dios ne'ets ti lubach co'onchichic a ichich.
Tam ti jilan ca c'alets a Pedro ani a Juan, tam c'alechic quin tsa'biy in at belomchic. In tala' t'ilchalchic jahua' uchnenec c'al an oc'lec pale'chic ani c'al an yejtselab Israelchic.
Taja' ti Jerusalén u ulelel yantalam i inic axi tal al i bichouchic axi utat. In chi'thachicalchic i ya'ul ani axi co'oyab c'al i at'ax teneclab. Tim patal u jelthathayab c'al an abathualechic.
Ani huahua' ne'ets qui lej expinchiye cu olon ani cu exobchixin c'al in cahuintal a Dios. 
Nixe' xi it ts'ale in lej c'ambibiyal ani in lej othnaniyal i at juntal xits'alchic. Im bina' i tsapic cau abal quin jilcacay in t'ele'ilchic abal ca taley yabats ca c'uajiy ejat.
In c'uajil ti eb tin lej Ts'ale ani jaye tim puhuel an tsabal tin Ts'ale. Yab u yejenchal i ata cu c'uajchiy. Yab u yejenchal ju'ta quin coyots.
In ucha'chic: ―Tiquim pitha'ne i lej tsaplab abal tam cu punchi u c'ubac tin oc' i inicchic quim bats'u jaye an Espíritu Santo. 
Taja' jilc'on ox a q'uicha yab u tsu'ux. Yab u c'apul ani yab jant'o in uts'al. 
Tam c'ale a Pedro junax c'al nixe' xi tsab i inic. Ulitschic tihua' ti Jope, ani ne'tha a Pedro ti al an alta jun ti c'uajbathits an tsemelom Dorcas. Taja' cuentsimithits c'al i tsemchith uxumchic ti uc'nal. Ani a Pedro u tejhua'methanchab c'al nixe' xi uxumchic an ts'ejcath toltom ani i cotonlab ax in ts'ejcamal a Dorcas tam ti ejatac.
A Pedro tocat in cuba' ani in ucha': ―Xo' quit cubiy, cum pelne in inic ejtil tata'. 
Ani nan u toc'tsiy: Iba, Ajatic. Yab u ejtohual cu c'apu, cum huahua' tu Israel i tsalpayal yab alhua' nix ca c'apat.
Ani uchane a Pedro c'al an ángel: ―Ca thut'piy a huic' ani ca punu a pajab. Tam tin t'ajamalits antsana' a Pedro, uchane c'al an ángel: ―Ca cay'piy a nacat coton ani tiquin ayna'. 
Taley tihua' ti Pafos otsitschic a Pablo ani a Bernabé ani a Juan al an tan, ani c'alechic ti bichou Perge axi cuentalith ti Panfilia. Ani taja' a Juan tixc'anits c'al a Bernabé ani c'al a Pablo, huichits ti Jerusalén.
Talits an tamcuthtalab ax ti al an tiyopan, ani ts'at'enchabchic a Pablo ani a Bernabé c'al yan an Israelchic ani jaye c'al axi yab Israel axi huenc'onenequits ti c'ac'nax c'al a Dios ejtil an Israelchic. A Pablo ani a Bernabé in lej uluth ucha'chic quin lej ets'ey co'oy binanathits in ichich c'al in alhua' inictal a Dios. 
Tihua' ti bichou Derbe a Pablo ani a Bernabé in olnanchalchic jaye an alhua' cau, ani yantalam i inic ts'at'ey c'al an Ajatic. Taley huichiychic quin tsa'biy am bichou Listra ani am bichou Iconio ani am bichou Antioquía.
Jaja'chic quin nenchi an ebchalabchic an u ax in they thucha'chic ax in ulal antse': Te tu tamcuthits huahua' tu abathualechic junax c'al axi bijith ti eyalchic ti al an tamcunel ebchalab ani c'al patal an ebchalab axi teje'. Tu patal huahua' tu lej tsapnethal ax it ebchalabchic ani yab it Israelchic ti Antioquía ani ti Siria ani ti Cilicia.
Taja' i jila' an tan, ani u c'ale ti Filipos axi pel i bichou abatnab c'al an romanochic. Pel i bichou lej c'athpich in exbath ti pulic bichoulom Macedonia. Tats tu jilc'on huahua' tsab ox a q'uicha.
Otsits a Pablo ti exobchix, cum antsana' in ujnam ju'tamaquits ta ca c'ale. Ox i ayquith sábado otsits quin exobchi axi muthat taja'.
Tam tin ats'a'itschic axi muthat taja' abal ne'ets ca ejtha an tsemelomchic, tam talchic tocat u tilibnax. Ani talchic in ulu: ―Alhua' qui ats'aye pil a q'uicha jahua' xo' i ats'amal. 
Ani jaye in lejquith tejhua'methanchal abal q'uibts'oth in tsalap an Israelchic tin cuenta a Jesús. Ani yab in ejtohualchic quin ulu iba. In tejhua'methanchalchic al an T'ocat Thuchlab abal a Jesús ja'its a Cristo ax in lej aychalchic ca chich. 
A Pablo in le' ca otsits taja' abal quin tauna' axi muthat, ani yab hualcanchat ca otsits c'al am belomchic c'al a Cristo.
A t'ilalchic abal patal a q'uicha tam tin c'uajatac ti jayq'ui' c'al tata'chic, u lej t'ojonchamal an Ajatic c'al u ichich tsa'at. U lej yajnanchamal an inicchic ma c'al i uq'uil. U lej yajchicnamal i yajchictalab c'al an Israelchic.
Chich abal tucu tsu'u. Im pilchi in huic' a Pablo, ani in huic'tsichiquiy in cuete' acan ani in cuete' c'ubac ti tsu'bixtalab. Tam in ulu: ―Tin tso'oblinchi an Espíritu Santo abal an thabal c'al axe xi huic'lab antsana' ne'ets ca huic'an c'al an Israelchic tihua' ti Jerusalén. Taley ne'ets ca bina tin c'ubac axi yab Israelchic. 
―Pay'lomlabchic ani at juntalabchic, tiquin ats'anchi jahua' ne'ets tu olchi tin cuenta a jolbixtalchic. 
Tam a Pablo in lej met'al an jolbixchic. In ucha'chic: ―At juntalabchic, u cua'alits thacat u ichich c'al a Dios tin cuenta u xe'tsintal. 
Tam an soldadochic in yac'ua' a Pablo ani in ne'tha' acal ma ti Antípatris. Ne'ets quin ne'tha' ti Cesarea jant'ini' ti uchanits c'al an comandante.
Cum a Félix in tsalpay hualam ne'ets ca pithan i tumin c'al a Pablo max quin hualca', jaxtam ayquith in caniy ca chich a Pablo ca t'ilmats c'al jaja'.
―In culbel cum tim pithal an q'uij cu olna' tu ba' ta tamet Agripa. Ne'ets cu toc'tsinchi in jolbixtal an Israelchic.
Tam a Agripa in ucha' a Festo: ―In ejtohuamalac ca hualcajits max yabac in ulumal in le' ca ts'ejca c'al an lej ts'ale. 
In t'ajalq'ui ejtil max ne'ets quim pet'na' jaye an cutsmath pat'al ax tin tham am pulic tan. Ani yab chubax im pet'nalchic, expith in ts'i'quiy quim pa'ba' an tsacam tan cum in tsalpayamalits quin eyentha' c'al ca pit'c'on.
Tam tu ultsits ti Roma an capitán im bina' an huic'nelchic tin c'ubac an oc'lec beletnom huic'nel. Expith a Pablo jats pithan an q'uij ca c'uajiy pil al jun i ata beletnanath c'al jun i soldado.
Ma ju'tam huichat cu ejtou, in lej canat abal tu olnanchichicte an alhua' cau ax it c'uajilchic ti Roma.
Jita' tocat in ats'alq'ui an ts'ejcath cau yab ja axi tsu'tat ti bolith c'al a Dios. Jitats quin t'aja' jahua' in ulal jats axi tsu'tat ti bolith.
In caunal hualim i quithab cau ani i ts'a'ic cau.
Bijchith uchan a Abraham c'al a Dios abal jaja' ani in tsacamilchic ne'ets ca pithan tim puhuel an tsabal ti c'alab. Antsana' ti uchan cum tsu'tatits ti bolith ma tam tim bela'its a Dios, yab abal im putumal c'al in uchbixtal a Dios.
Cum ts'ilc'onenec tim patal an inicchic c'al in hualab xi juncats i inic Adán, jats ti jolbithchic c'al a Dios. Tin ebal juncats i inic Jesucristo ax in t'ajchi in culbetal a Dios, jats ca ejtohuat ca tsu'tat ti bolith ani ca it ejatliyat patal an inicchic c'al a Dios.
Antsana' tata'chic ebchalabchic, yabats it uchbith c'al an ts'ejcath cau binath c'al a Moisés cum tsemets a Cristo. Xo' ejthachits a Cristo, ani ejtil max it tomquithits c'al jaja' ani ja'its jaja' pel ti c'al. Xo' a cua'alchic a uchbil ca t'aja' jahua' in le' a Dios.
Tata'chic yab a t'ajal jahua' in le' a hualbith t'ajtal ey, tocat a t'ajalchic jahua' in le' an Espíritu Santo ax ti c'uajchim ta ichich. Axi yab c'uajchith c'al an Espíritu Santo yab pel in c'al a Cristo.
Jahua' ti eb, jahua' ti tsabal, jahuaquitsq'ui tam ts'ejcabilab c'al a Dios, ni abal jay yab in ejtohual quin c'anchi a Dios abal yabats tucu c'anitha'. A Dios tu junini' tejhua'methanchal in c'anithomtal lej pulic c'al i Ajatic Cristo Jesús. 
¿Taley jant'o qui ulu tin cuenta jahua' in t'ajal a Dios? I ulal abal a Dios in tsu'talchic ti bolith axi yab Israelchic ani yab in luba'chic ca tsu'tat ti bolith c'al jaja'. Cum im belalchic a Cristo, jats tu tsu'tab ti bolithchic c'al a Dios.
Max u tacuyab tin c'al a Dios i inic tin ebal in alhua' inictal a Dios, tam yab ja tin ebal jahua' in t'ajamal. Max u tacuyab tin ebal jahua' in t'ajamal, tam yab ja tin ebal in alhua' inictal a Dios. 
Patal jahua' hua'ats jaja' a Dios in tujumal ani im beletnal. Patal jahua' hua'ats c'uajat abal ca puhuethanchat im bij a Dios. Qui puhuethanchi huahua' im bij abal ets'ey. Amén. 
Ti uchal yab quit inicbejin ani yab quit uxumbejin. Yab ca tsemtha' a at inic. Yab quit cue'en. Yab ca q'uet'ach othanchi a at inic. Yab ca c'a'inchi jahua' pel in c'al pil i inic. Tim patal an uchbixtalab ti al an ts'ejcath cau binath c'al a Moisés c'uajat mac'uchithits c'al juncats i uchbixtalab, jats ca c'anitha' patal a at inic jant'ini' ta c'anithal ta ba'.
Qui luba' qui t'aja' jaye jahua' in culbetnal i at inic, max c'al ca tolminchat ani c'al quin más bela' a Cristo.
Jaye max pel in culbetal a Dios quin ulits c'al tata'chic c'al i culbeltalab ani cu jela' u ichich c'al tata'chic.
Nan tu thuchanchal axe' xi u ax it c'uajatchic ti bichou Corinto ti al an tamcunel ebchalab ani patal jitats im palenchal im bij i Ajatic Jesucristo, cum pelits i Ajatic c'al patal huahua' tu belom. Tata'chic pel ti c'al a Dios ani it t'oquethanchithits a ichich cum it ts'at'bath c'al a Cristo Jesús. A Dios ti tacuyamalits abal antsana' ca co'oy a ichich t'oquethanchithits.
Nan tu olchamalits an chubaxtalab ebchalabchic, jant'o in t'ajamalits a Dios abal quin jec'ontha' an inicchic. Tam in c'ale tu olchichic yab u eyentha' i c'athat cau ni i c'athat tsalap.
Max ca t'a'iy ni jant'o yab ne'ets ca pithan. Bel ne'ets ca jec'ontha nixe' xi inic axi t'a'inec in ts'ejcabil, ejtil max pama'tal ca caltha al i t'a'lam ata. 
Tso'obnathits abal jun jita' c'al tata'chic juncunenequits c'al in mimle'. Pel i hualabtalab lej pulic, ma yab in lej t'ajal antsana' axi yab exlomchic c'al a Dios.
Jaxtam ni hue' yab quit juncunchic c'al axi uxumbe ani c'al axi inicbe. An inic max ca hualbin ti uxumbe in othnal in cuete' inictal, ani max pil i hualabtalab quin t'aja' yab tin lej cuenta in inictal, yab in lej othnal in inictal.
Bel max it cuitol ani quit tomquin yab pel i hualabtalab, aniye jaye max it ts'ic'ach ani quit tomquin yab pel i hualabtalab. Expith tu uchalchic abal axi tomquithchic ne'ets quin huat'a' más yajchic, ani u le'ac max yab antsana' ca huat'a'chic. 
Jaye u ejtohualac cu xe'tsintha' i tomquilab axi belom c'al a Dios, jant'ini' jaye in xe'tsinthal axi q'ue'at an abathualechic ani an ebchalabchic ejtil a Pedro.
Yab cu uxumbejin ani yab cu inicbejin ejtil talchic jaja'chic in t'ajamal, ani jun a q'uicha tsemets ma jun inic c'al ox mil.
An uxum ojni' quin co'oy in oc' paxq'uiq'uith tam u ol ani jaye tam u caulome ti al an tamcunel ebchalab. Pel i tithetaltalab max yab in cua'al in oc' paxq'uiq'uith, cum ejtil max huatsinchatac in oc' ejtil max pelac i inic.
Ebchalabchic, u le' tu olchi tsab ox i cau tin cuenta i huit'omtalab ax u pithnal ti junchic an ebchalab c'al an Espíritu Santo. 
Ca luba'chic quit pithan c'al a Dios i huit'omtalab axi lej huinat alhua'. Taley ne'ets tu olchiyechic axi lej c'athpich huinat alhua' ca co'oy. 
Hualam max alhua'ac a c'ac'naxtal c'al i pil cau, expith tocat yab a tolminchal jaye xi q'ue'atchic quin más tsapna' a Dios.
Talbel tejhua'me jaye c'al a Jacobo ani c'al tim patal in abathualejilchic a Dios. 
Ca t'ayan jahuaquits tam iyalab ani in acan ax u calel yab ejtil an iyalab axi t'aynenec. Max ca t'ayan i iyalab lab em, ca calejits ani in inquith in acan pil tu tejhua'mel.
An Ajatic tin japchamal i hui'leb teje' abal quin otsits cu olna' an alhua' cau, ani u aychal yantalam i inicchic quim baju quim belchi. Aba ani', bel hua'ats yan axi tomolnax c'al in t'ojlabil an Ajatic. 
Cum huahua' u ejtix jun c'al xi jun u q'uejab tsalpay tu tsa'biy tsab i calel, ani antsana' tata'chic tiquin tabatnanchi axi tsabil i calat i tsa'bixtalab.
U lej belal tu ichich abal a Dios tu tsu'chal alhua' i t'ojlabil, cum a Cristo tu tolmiyal qui t'aja' alhua'.
Cum i tsapnal a Dios, yab tu palmethanchal i ejattal jant'o t'eje' tsabal. Aba ani' u palumel i inictal, bel a Dios tu tsaplilinchal i ejattal chuthel chuthel.
I olnal an alhua' cau c'al i ichich lej tsaplilith c'al a Dios. Cum i t'ajal bolith i ejtohual qui ata' i tomolnax ani i ejtohual qui toc'tsiy an jolbixtalab tam hua'ats jita' in le' tucu jolbiy.
U tso'obits abal c'al patal in culbetalchic im pithamalits i ts'ejhualixtalab ma ju'tam huichat quin ejtou. Hua'ats jita'chic ax in huat'ath pithamalits, ma jilc'onits ts'ejhuantal.
Antsana' ne'ets ca ejtouchic ca baju jant'ini' in ulal an Tocat Thuchlab antse': Hua'ats jita' axi lej ts'ejhualix c'al an ts'ejhuantalchic. Ja'its axi ne'ets ca t'ilan abal ets'ey c'al a Dios c'al in alhua' t'ajbilchic.
Aba ani' yab u lej huit'al cu calpu i cau, bel u lej exlanchal in ey an cau ani ets'ey tu quithat tejhua'methanchal an chubaxtalab. 
U lej tso'obits abal lej chubax in c'athbame ti eb, expith yab u lej tso'ob max c'al patal u inictal o max i expith c'al u ejattal. A Dios expith jats ax tin lej tso'obits jant'ini'.
Quit tsapnetháxin c'al i t'ocat c'anithomtalab.
Expith c'al tsab ox axi tsinat otsits c'al huahua' quin timc'oy ti ebchalab jaye, jats c'al ti le'nab a Tito ca cojchin jaye in inictal. Yab pel i lej chubax ebchalabchic. Ejtil max pel i cuatsix, in le'chic quin exla' jant'ini' tu hualcathits huahua' ax u ts'at'bathits c'al a Cristo ani yabats u ts'at'at c'al an ts'ejcath cau binath c'al a Moisés. In le'chic abal junil cu c'unat co'oyat c'al an ts'ejcath cau.
A Cristo tu calchiyamalits c'al in jolbixtal an ts'ejcath cau tam ti tsemets ti calchix al an cruz. Tats ti t'ajat jolbiyat jaja' abal tucu taletnanchi an jolbixtalab. In ulal an T'ocat Thuchlab abal jolbithits jitats palat al i te'.
Yab tin ou tsu'uchic ani yab tim pojca'. Ma tim bats'uchic ejtil max nana'its in ángel abath c'al a Dios ani ma ejtil a bats'umalac a Jesucristo.
Ebchalabchic, aba ani' a Dios ti tacuyamal abal quit hualcantha yabats quit c'unat co'oyat c'al an ts'ejcath cau, bel yab ca hualca' ta ba' ca t'aja' jahua' in le' a hualbith t'ajtal ey. Tocat quit c'anitháxin ani quit tolminchíxin c'al a ejattal jun c'al xi jun.
Ma xohue'its yabats u le' jita' tiquin conomimichiquiy tin cuenta u ey. Tejhua' abal pel tin lej chubax t'ojnalil an Ajatic Jesús, cum t'ot'oylith u inictal tin cuenta abal u olnanchal im bij. 
Cum ejthachits a Cristo Jesús ani a Dios tu ts'at'bamal c'al jaja', jaxtam a Dios tu tsu'tal ejtil tu junax ejthachits ani tu junax c'uajbathits c'al a Cristo tihua' ti eb.
Tam antsana' cu t'ilchi in tsalap a Dios lej luputh ani ts'alat, expith u tuthuhual u c'ualal tin tamet cu c'ac'na'. Ja'its ja in Tata i Ajatic Jesucristo.
Tocat ca bina'chic a ichich quit it ejatlinchat c'al a Dios.
Ca bina' ta ba'chic tit at belom ca putu c'al a uchbil jun c'al xi jun c'al i c'ac'naxtalab ta ichich tin tamet a Dios. 
Ets'ey cu olon quinoc'nanath i ichich c'al an Espíritu Santo. Qui junini' conchi in tolmixtal a Dios ani yab cu t'apchin i tsalap c'al an teneclab. Ets'ey qui xe'tsintha' ts'ejcacath i ichich qui conchinchi c'al a Dios i tolmixtalab jaye patal in tsacamilchic a Dios.
Ani axi jun u le'ac quin jilc'on teje' tsabal abal nan cu ejtou tu tolminchiyechic c'al a belomtal.
U aychal max pel in culbetal an Ajatic quim baju an hora tam quin c'alene tu tsa'biychic. 
Hua'ats jun c'al tata'chic axi lej pututh ani junax t'ojnenec c'al nana' c'al an alhua' cau. Jats jaja' quin tolmiychic a Evodia ani a Síntique ca juncuthmethanchat in tsalap. Jaja'chic in lubamal tiquin tolmiy cu olna' an alhua' cau jant'ini' a Clemente ani q'ue'atchic i ebchalab tin tolmiyamal jaye. Punuthits im bij jaja'chic al an u jun ti thuchath im bij axi pithnenequits i it ejattalab abal ca ets'ey c'uajiy c'al a Dios. 
Ca ejtou quit xe'tsin tequeth jant'ini' in tomnal axi pel in c'al an Ajatic. Ets'ey ca t'aja' expith jahua' jaja' ti le'nanchal ca t'aja'. Ca t'aja' hualim jahua' alhua' ani ca más alhua' exlaye a Dios.
Cum it ts'at'bathchic c'al a Cristo it c'alnab c'al jaja', ani yabats a t'ajal jahua' in le' a hualbith t'ajtal ey. Yab it cojchinenec a inictal ejtil an Israelchic ti jayq'ui' axi pel in c'al a Dios.
Max it tomquith uxum ca bina' ta ba' c'al a tomquil abal ca putu a uchbil. Jats in tomnal ca t'aja' cum it belom c'al an Ajatic.
Tam huahua' tu olchi an alhua' cau a lej pena' ta ichich cum a exla'its abal yab pel i alq'uith naptalq'ui cau. Ti jum putat tso'oblinchichic an Espíritu Santo c'al in lej tsap abal an alhua' cau ja'its an lej chubaxtalab. A lej tso'obits jant'ini' i lubamal tu tolmiy ca bela' an alhua' cau tam tu c'uajatac c'al tata'chic. 
Cum c'athpich canat u ichich cu exla' jant'ini' tit c'uajat tata'chic tihua', jaxtam u aba' a Timoteo abal ti tsu'uchic max chubax a t'ayat belale an Ajatic. U tsalpay hualam max an teneclab ti t'ajchamal quit hualbin ani jilc'onenec i t'ojlabil jolatac c'al tata'chic. 
Tata' ebchalabchic yabats it xe'ets al an yic'uax, ani jaxtam tam quim baju an q'uicha tam ca chich an Ajatic yab ne'ets quit jiq'uey ejtil u jiq'uel an inic tam u che'el jun jic'tohual i cue' tam acal.
Ani an yajchiquix a Dios talbel ne'ets quin yajchiquiy, cum jaja' ets'ey tequeth jalbix c'al an inic.
A tso'obitschic abal pel a uchbil quit lej t'ojon jant'ini' huahua' tu t'ojnenec. Tam tu c'uajatac c'al tata'chic yab tu tsu'u tu obe.
Hua'ats jita'chic in t'ajamal yab alhua' ani yab in ne'thal lujat in ichich. Yabats in lej junini' belal a Cristo.
U lej le' quin thubat c'ale tu tsu'u Timoteo, ani biyat axe' tu thuchanchale hue' an u.
Pel i hualabtalab max yabats ca ts'at'ey c'al a Cristo, cum in cuxnal an cau jahua' in uluhuits ocoxe abal ne'ets ca junini' ts'at'ey c'al a Cristo.
Ca ucha' ax in cua'al lej yan jant'o teje' tsabal yab quin c'athatna' tim ba' ani yab quin tsapna' axi yan an c'alab teje' tsabal, cum ne'ets ca taley. Tocat quin tsapna' a Dios ax in ey ejat abal ets'ey. Ja'its jaja' ax tu lej ts'ejhualiyal patal jant'o qui q'uijithna' teje' tsabal.
A Jesucristo pel i at ja'ub xits'lab c'al an ts'ale David. Ca lej t'ila' abal ejtha ani calejits ti al an jolimtalab. Ja'its jaja' ax u olnanchal im bij tam cu olna' an alhua' cau.
Lej chubax ne'ets ca yajchiquiyat patal an ebchalabchic jitats ts'at'atits c'al a Cristo Jesús.
Xo' im bajumalits am pejchith q'uij ca olna an alhua' cau c'al cu it ejatliyat. Im pithnenec u uchbil c'al i Jec'onthaxil Dios tin olnom c'al an alua' cau.
C'al ni jita' yab ca quithab cahuilixin, ani c'al ni jita' yab ca pejéxin. Quin t'aja' ti c'aya' inic c'al in at inic, ani c'al tim patal an inicchic quin t'aja' ti maxu inic. 
Max tata' chubax tin tsu'tal pel tin ja'ub c'al tata', tam tiquim bats'unchi a Onésimo ejtil max nana' tim bats'uhual.
A jilchi patal jahua' hua'ats tin c'ubac an inic. Aba ani' antsana' ti punume an inic c'al a Dios quin tala' abatnanchi in c'al, bel i tsu'tal abal yabaye in lej bajumalits quin t'ajchi.
A Dios tu jilchamalitshue i bijchith cau abal qui ejtou cu otsits cu coyots c'al jaja'. Expith qui lej t'aja' ti cuenta qui bela' a Dios, cum max i qui bela' yab ne'ets cu coyots c'al jaja'.
Jaxtam qui luba' qui co'oy i ichich jum putat payenequits ti eynanchix c'al patal in ey a Cristo, ani yab qui huilq'uith exobna' jahua' ti c'a'al i exobnamalits tin cuenta a Cristo axi yab q'uibat. U jic'tsonenequits tin cuenta i t'ajbilab axi i t'ajamal lejat jolat tin tamet a Dios ani i belamalits a Dios.
An ts'ejcath cau axi pithnenec an Israelchic t'ojonchame c'al a Leví ani in at juntal xits'al axi pelchic i at xits'lab c'al a Aarón. Max jaja'chic in ejtohuamalac quin tolmiy axi ts'at'atchic c'al an ts'ejcath cau quin co'oy in ichich jum putat payenequits ti eynanchix c'al patal in ey a Cristo, tam a Dios yab in yejenchamalac quim bijiye más junaque i pale'. Xo' bijithits an Ajatic ti pale' ejtil a Melquisedec axi uxnal c'al a Dios ti pale' abal ets'ey, ani yab ejtil nixe'chic axi pelchic i at xits'lab c'al a Aarón.
C'al axe' xi it jilchith cau a Dios tu olchalchic abal ja'its in calchil am biyal oc'ox cau. Axi ca biyalmejits, hue'its ne'ets ca taley. 
Max chubax jum putat thacatmethanchamejaquits ani jum putat t'oquethanchamejaquits in ichich nixe' xi inicchic, yabats in ats'amalac jolbith in ichich ani yabats yejenchamejac ca tsemthanchat i co'nel tin cuenta in hualab.
Yab ca uc'chiychic jant'ini' tit lo'pajits al an tajax c'al a Cristo. A lej cuxuyamal c'al i c'aya'talab an yajchictalab tam it tomolname tin cuenta a Cristo.
Tam ti hua'tsin a Moisés tsu'ume lej alabel c'al in tata ani in mim, ani in ne'tha' jun ti ca c'uajiy tsinc'oth ox a its'. Im bela'chic abal c'al a Dios ne'ets ca jec'onthanchat, ani yab jiq'ueychic c'al jahua' in ulumalits an ts'ale abal ca tsemtha an inic t'ele'chic.
Ca junini' aynanchiye im bolith belil a Dios abal ca tolminchi a at ebchalchic quin aynanchi jaye. Antsana' ta ca lubachmetha ani ta ca tsapliyat an ebchalabchic axi pama'tal xe'ets tim belil a Dios ejtil max pel i c'uets'e'. 
Teje' tsabal yab hua'ats i bichou axi ne'ets ca ohuey abal ets'ey, tocat i aychal cu ne'tha ti al am bichou ti eb axi ojni' ne'ets ca ohuey abal ets'ey.
Ichich hual ebchalabchic, cum it it ejatlithits ca lej canat bina' a xutsun c'al in cahuintal a Dios. Ca lej alhua' tsalapnanchi ani ca c'aya' olnaxnanchi an inicchic. C'al a ichich c'aya' yab quit thubat tsacuy.
Ca t'aja' ti cuenta abal a Abraham chubax im bela' a Dios ani jaxtam in t'aja' jahua' uchnenec c'al a Dios. Antsana' c'al jahua' in t'aja' in tejhua'metha' abal chubax im bela' a Dios.
Quit utat c'uajiy c'al a Dios ani jaja' ne'ets ca utat c'uajiy c'al tata'chic. Max it hualbinal, ca t'ajat jila' an hualabtalab. Max it xe'ets le'nonol c'al jahua' quithab teje' ti al an hualab c'ay'lal ani jaye it le'nonol c'al a Dios, ca jun t'ajat juninibetha' a ichich abal ca le'na' expith a Dios.
Nana' im Pedro tin abathualejil a Jesucristo tu thuchanchal axe' xi u ax it quethmayatchic ta bichohuil ani xo' it buc'uc'ul c'uajil al pilchic i pulic bichoulomchic ti Ponto, ani ti Galacia, ani ti Capadocia, ani ti Asia, ani ti Bitinia.
U olnab a Cristo ti mimlab t'ujub ti al an T'ocat Thuchlab in cahuintal a Dios. In ulu a Dios antse': Ti Sion tats ne'ets cu aba' jun i inic axi ejtil i mimlab t'ujub. U tsu'umalits ti huinat alhua' ani u tacuyamalits. Jitats quim bela' jaja', yab ne'ets ca tithebe.
Quin t'ajat jila' jahua' yab alhua' ani quin t'aja' expith jahua' alhua'. Quin luba' ca c'uajiy jun ejet c'al in at inic.
Max pel in culbetal a Dios abal qui yajchicna', qui bina' ti ba' tin c'ubac jaja' tucu beletna'. Ja'its jaja' ax tu ts'ejcamal, ani pel in ey im putuhual c'al an cau jahua' in ulumalits abal ne'ets tucu beletna'. Aba ani' max qui yajchicna', bel qui junini' t'ajaye jahua' alhua'. 
Yab pel i t'ilab ts'ejcath c'al in tsalpathtal an inic axi huahua' tu exobchamal tata'chic tin cuenta in tsap i Ajatic Jesucristo ani tin cuenta abal ne'ets ca chich junil. I tsu'u c'al i lej hual tam ti jalc'uthme jilc'on lej tajajal in hual.
Ca lej t'aja'chic ti cuenta abal tam hue'its ne'ets ca taley an q'uij q'uicha, tamna' ne'ets ca hua'tsin i inicchic lej tilibnax c'al an chubaxtalab. Quin t'aja'chic expith jahua' in le' in cuete' quithab le'nomtal.
Max chubax i putuhualits c'al in uchbixtal a Dios tam ojni' i bajumalits tu jum putat c'anithom c'al a Dios ani i tso'obits abal u chubax ts'at'bathits c'al a Dios.
Max cu junini' c'uajiy ts'at'bath c'al jaja' yab ne'ets cu hualbin. Max cu xe'tsin hualbibil, jats cum yabaye i tsu'umal a Jesucristo ani yabaye i exlamal.
Aba ani' ni jita' yab jayq'ui' in tsu'umal a Dios, bel a Dios c'uajat ti ichich huahua' max u c'anitháx ani ja'its jaja' ax tu tolmiyal cu jum putat c'anitháxin.
Jaxtam ichich hual tsacamilchic, ca lej t'aja' ti cuenta yab ca c'ac'na' i pil dios axi yab chubax. Amén. 
C'an ebchalabchic, u lej cua'al u canat tu thuchanchi i cau tin cuenta an jec'onthaxtalab ax i junax cua'al, tocat yab in tomnal cu t'aja' xohue'. Cum lej uluth abal nan tu thuchanchi i cau tin cuenta an chubaxtalab in cahuintal a Dios axi a Dios tu jilchamal patal huahua' axi pel tu c'al jaja', ani xo' ja'its nixe' an chubaxtalab ax i junax belal. Ja'its xe' ca lej luba' ca c'aniy max jita' in le' quin t'apchi.
In ulal a Dios: Nana'its in ts'i'quix c'al patal ani in talabethax c'al patal. Nana'its in oc'ox ejat ani ni jayq'ui' yab ne'ets quin taley, in ulal. Ja'its jaja' in huit'al patal quin t'aja'. Ma ti jayq'ui', ani ma xohue', ani ma ets'ey ejat.
Tin ucha' a Jesucristo abal cu thuchanchi i u ani cu abchi an olchinchix c'al an tamcunel ebchalab ti bichou Tiatira. Ja'its a Jesucristo in Tsacamil a Dios u tsu'chi in tsu'uxtal hual ejtil i c'amal ani in acan ejtil i bronce lej leyoyol tam u baliyab al i c'amal abal ca pilmetha am pat'al axi yab pel i bronce. Ja'its jaja' ax ti abchalchic axe' xi cau antse':
Cum nan tu c'anithal, jaxtam tu c'uiyal ani u le' tu alhua'methanchal a ichich. Ca luba' ta ba' abal quit jic'tson c'al a hualab ani quit huichiy c'al nana'.
Tam u met'a' ani u tsu'u punat jun i inic ba' i thac bichim c'al i pulab. In cua'al tin oc' pithach jun i corona, ani ta c'ale quin ata'chic in tomolnaxil. 
Jaxtam ti c'uajatchic tin tamet in lej ts'alat coytal a Dios ti c'ac'nax q'uicha ani acal. C'uajatchic tin tiyopanil a Dios ti eb. U beletnabchic ani u tsalmiyab c'al a Dios axi quetel tin lej ts'alat coytal.
Tam hualcajits axi tse' i ángel. Ja'its an lej pejath hora in aychi ca hualca abal quin tsemtha' tin oxchil tin yanel an inicchic. An tamub, ani a its', ani an q'uicha, ani an hora a Dios im pejamalits patal. 
Tamna' ne'ets ca lej t'elelats tsabal, ma ca t'ajat paclun tin lajujchil tin yanel an atachic al nixe' xi bichou. Ne'ets ca t'ajat tsemets buc i mil i inicchic cum t'elelel an tsabal. Ani axi ca xe'tsinchic ejate ne'ets ca lej jic'tson c'al a Dios ani quim puhuethanchi im bij. 
A Dios in jila' ca pejéxin ani quin ata' in tsacamilchic a Dios. Pithan in tsap ti abatnom c'al tim patal am bichouchic ani tim patal am pactha' bichoulomchic, c'al tim patal i at juntal xits'talab ani tim patal jahuaquits in cahuintal.
Tam an ángel in c'uanchi ti cotol. Ne'ets cototol ani mulcucul tim puhuel an tsabal c'al in hualil an lab t'uthub. Taley in jolou an lab t'uthub al i balixtalab jun ta ca huat'iyat abal ca cale in ja'lil. Antsana' ejtil ne'ets ca t'ajchin an inicchic tam ca abchin xi lej c'ac'ath yajchictalab c'al a Dios.
Ijcan tsabal tal ti eb i pulic t'ujub ab in alem ma tsab inic kilochic ti junchic. Cum antsana' lej yajchiquiyab an inicchic c'al a Dios, jaxtam in quithab cahuiliyal a Dios. 
Jolatits quin xe'tsintha' i nujnel jahuaquitsq'ui, axi jahua' ts'ejcath c'al i oro ani c'al i plata, axi jalbith an anillochic ani an oulab axi uxnal ti perla, axi huinat alhua' toltom ca'iyab c'al i ts'ale, axi eyextalab ts'ejcath c'al i nihuihuil te' ani c'al i jalbith te' ani c'al i t'ujub lej jalbith marfil, axi eyextalab ts'ejcath c'al i bronce ani c'al i pat'al ani c'al i t'ujub mármol.
Ne'ets ti pitha' ca c'apchi in t'u'ul i ts'alechic, i oc'lec soldado, i pathay inic, i bichim, i punel, i inicchic axi t'ayath t'ojnal c'al in amu ani axi pel i jolat inicchic, axi pulic in ey ani axi yab pulic in ey. 
Am bichou lej t'oc'at tenmathits c'al i t'i'bath t'ujub. Tin tonith in cua'al lajuj tsab i hui'lebchic. Ti junchic an hui'leb cubat junchic i ángel, ani ti junchic an hui'leb thuchath junchic taja' im bij xi lajuj tsab i cuenel an Israelchic.
Axi yab in huejlamal in ichich c'al a Dios ne'ets ca jilc'on eleb. Axi yab belom c'al a Dios, axi thimanchic, axi inicbe ani axi uxumbe, axi tsemthom inic, ax in diosnal i thulcuts, ax in c'anithal ani in t'ajal i janamtalab, ni jun yab ne'ets ca otsits ca c'uajiy c'al a Dios tim bichohuil ti eb. 
por el propio autor o licenciante.\
