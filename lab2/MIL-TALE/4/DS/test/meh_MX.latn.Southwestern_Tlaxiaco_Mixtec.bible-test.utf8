Tu̱ꞌun váꞌa ntee Marcos
Jee nkachiꞌ Jesús nu̱u̱nꞌ ráa:
Soo nkachiꞌ re̱ꞌ nu̱u̱nꞌ ráa:
Kána Jesús Levi
Nki̱vɨ tuku Jesús ɨɨn veñu̱ꞌun lúlí, jee yukuán yɨ́ꞌɨ́ ɨɨn te̱e níchi naꞌá ya̱ ntu kúvi kanta vá.
jee kue̱ꞌe̱ꞌ ñɨvɨ nku̱tútú tuku. Saáva ntu nkúvi kajiꞌ Jesús jín rá u̱xu̱vi̱ꞌ te̱e.
Inka ka̱ꞌ rá nikɨn ñe̱te̱ꞌ nteñu rá yu̱ku̱ꞌ iñu. Jee ñaꞌnu rá yu̱ku̱ꞌ iñu jee ñasɨꞌ ráa nu̱u̱nꞌ-u. Saáva ntu njiáꞌa-a tataꞌ.
―¡Tɨɨn kuéntáꞌ va̱ꞌa rán ˻tu̱ꞌun Ndiosíꞌ˼ ya̱ tésóꞌo rán! Na̱ja kua̱ꞌ ñúkúꞌvá tɨ́ɨn rán tu̱ꞌun Ndiosíꞌ, suꞌva taji re̱ꞌ nu̱u̱nꞌ rán ya̱ kiku̱ꞌun iniꞌ rán. Suni sukuán taji re̱ꞌ ka̱ꞌ nu̱u̱nꞌ rán.
―¿Né ɨɨn ví te̱e yaꞌá ya̱ ne̱ ta̱chi̱ꞌ jín ne̱ rá nute káníjiá maa?
Se̱ꞌya sɨ́ꞌɨ́ Jairo jín ñaꞌan ya̱ nkakɨ̱ꞌɨ saꞌma Jesús
―Talita kumi.
―Profeta ví re̱ꞌ kuéntáꞌ ɨɨn rá profeta, ya̱ njiáꞌa Ndiosíꞌ tu̱ꞌun nu̱u̱nꞌ-u, yanaꞌán nasɨ́kuitɨꞌ.
Soo niniꞌ kue̱ꞌe̱ꞌ rá ñɨvɨ ya̱ kua̱ꞌa̱nꞌ ráa, jee nna̱kuni rá ñɨvɨ vá Jesús. Jee va̱ji ráa nta̱ká rá ñuun jee nika ninu ráa kua̱ꞌa̱nꞌ ráa yukuán. Jee xíꞌna ráa ka̱ꞌ nkenta yukuán nsu̱ káꞌ suvire̱ꞌ.
chi ntu ñáku̱ꞌun iniꞌ ráa jie̱ꞌe̱ꞌ a̱nasɨ́ vá ya̱ nsa̱ꞌá re̱ꞌ jín rá i̱xta̱tíláꞌ, chi yúú xi̱ni̱ꞌ ráa.
Ntu̱náꞌ nantíñú sɨ́ɨ́n ki̱vɨ iniꞌ ñɨvɨ, ya̱ sáꞌá ya̱ ntu íyó ninuꞌun ñɨvɨ vá. Soo ya̱ kéne ánímaꞌ ñɨvɨ ví ya̱ sáꞌá-a ya̱ nkóo ninuꞌun ñɨvɨ vá.
(Tu̱ꞌun yaꞌá kúníꞌ kachiꞌ: kune.)
Jee nta̱túníꞌ re̱ꞌ nu̱u̱nꞌ ráa ˻jie̱ꞌe̱ꞌ tu̱ꞌun xínéꞌénꞌ rá “fariseo”˼:
―Káchíꞌ sava rá ñɨvɨ Juan ya̱ nsi̱kuánuté kúvi nú; jee sava ráa ka̱ꞌ káchíꞌ ya̱ kúvi nú Elías te̱e nna̱kani tu̱ꞌun njiáꞌa Ndiosíꞌ nu̱u̱nꞌ-u ne̱ yana̱ꞌán, sava ráa ka̱ꞌ káchíꞌ kúvi nú ɨɨn rá profeta ya̱ nna̱kani-i tu̱ꞌun njiáꞌa Ndiosíꞌ nu̱u̱nꞌ-u, tió chíji nasɨ́kuitɨꞌ.
Sa̱naan ni sáá nna̱kune̱ꞌyá rá ni nu̱ni̱ꞌ te̱e súkuáꞌa jín Jesús iyo iyoichi, ni ɨɨn ntu̱náꞌ niniꞌ ráa, kua̱chi métúꞌún Jesús nkino̱o íñɨ́ jín ráa.
―¡Ta̱chi̱ꞌ kíni ya̱ sáꞌá ñɨ́ꞌɨ́nꞌ nú jee sáꞌá sóꞌó nú! ¡Nuꞌuꞌ tátúníꞌ ni̱ꞌ nu̱u̱nꞌ nú, ya̱ kene nú iniꞌ re̱ꞌ, jee koto kívɨ nú ka̱ꞌ iniꞌ re̱ꞌ!
’Jee retú kuíni nú kininkava nú nu̱u̱nꞌ kua̱chi jín naꞌá nú, tɨɨn kuéntáꞌ nú kuéntáꞌ ñeꞌneꞌ nú ɨɨn naꞌá nú. Chi va̱ꞌa ka̱ꞌ ví nú ya̱ koo kúꞌlúꞌ nú, jee ki̱vɨ nú nu̱u̱nꞌ kutekuꞌ nú nɨ́ɨ́nkání jín Ndiosíꞌ. Chi va̱ꞌa ka̱ꞌ sukuán nsú ka̱ꞌ ya̱ koo ni núvíꞌ naꞌá nú jee kɨ̱ꞌɨ̱nꞌ nú nu̱u̱nꞌ ñuꞌúnꞌ xéénꞌ.
Máá nááꞌ vá káchíꞌ ni̱ꞌ nú rán, né ni ɨɨn ñɨvɨ ya̱ ntu jiáꞌayuꞌú-u ya̱ tátúníꞌ Ndiosíꞌ nu̱u̱nꞌ-u, kuéntáꞌ jiáꞌayuꞌú ɨɨn su̱chí lúlí yaꞌá, ni nkúvi ki̱vɨ ráa naꞌá Ndiosíꞌ ―nkachiꞌ Jesús.
Saájee jíka Jesús jín rá ñɨvɨ kútáꞌán jín re̱ꞌ jee kua̱nkaa ráa nu̱u̱nꞌ ñuun káꞌnú Jerusalén. Jee yósóꞌ Jesús nu̱u̱nꞌ ráa, jee nti̱vɨ́ xíniꞌ ráa. Jee rá ñɨvɨ níkɨ́nꞌ maa yúꞌví ráa. Jee ntavaꞌ sɨ́ɨ́n re̱ꞌ rá ni u̱xu̱vi̱ꞌ te̱e, jee nki̱jiéꞌé re̱ꞌ kachiꞌ re̱ꞌ nu̱u̱nꞌ ráa ya̱ kuvi jie̱ꞌe̱ꞌ re̱ꞌ:
Saájee ña̱kui̱ñɨ̱ꞌ Jesús jee nkachiꞌ-i:
Ne̱ íká ka̱ꞌ niniꞌ re̱ꞌ ɨɨn yutun higo ya nééꞌ naꞌá yu̱ku̱ꞌ, jee ña̱ꞌa̱nꞌ nne̱ꞌyá re̱ꞌ ré nínta ya̱ vixíꞌ nu̱u̱nꞌ-u. Sáá nkenta re̱ꞌ ntu̱náꞌ nnániꞌin re̱ꞌ, kua̱chi naꞌá yu̱ku̱ꞌ ni nééꞌ, chi nsú tiempúꞌ kúun higo ví-i.
―Retún kachiꞌ-ó ya̱ Ndiosíꞌ, ya̱ nééꞌ antivɨ́, njia̱ꞌa-a tiñu vá nu̱u̱nꞌ Juan, jee kachiꞌ re̱ꞌ: “Saájee, ¿na̱kui chi ntu nínúꞌ iniꞌ rán rá tu̱ꞌun ya̱ nkachiꞌ Juan rúja?”
―¿Na̱kui chi jítotúníꞌ rán nuꞌuꞌ? Taji rán ɨɨn xu̱ꞌún ka̱a nu̱u̱nꞌ ni̱ꞌ sáva kune̱ꞌyá ni̱ꞌ maa.
Nkijiéꞌé Jesús tiñu re̱ꞌ rá ñuun tɨ́ɨn Galilea
Rá seña koo tiempúꞌ ya̱ kuvi ya̱ nkachiꞌ Jesús
Jee kuíre chuichí ni̱ꞌ rá najiáꞌáꞌ ííꞌ ni̱ꞌ jee nastútú ráa rá ñɨvɨ nka̱ji Ndiosíꞌ, ne̱ nu̱u̱nꞌ ni kúmíꞌ ichi ñɨ̱vɨ́, ne̱ íyo ka̱ꞌ ichi ñɨ̱vɨ́, jín ne̱ íyo ka̱ꞌ ichi antivɨ́ ya̱ta̱ꞌ ñɨ̱vɨ́.
Jee ki̱vɨ̱ꞌ xíꞌnañúꞌún viko yájíꞌ rá ñɨvɨ Israel i̱xta̱tíláꞌ ya̱ ntu yɨ́ꞌɨ́ “levadura”, jín sáá jiáꞌníꞌ ráa lanchi lúlí sókóꞌ ráa ya̱ yájíꞌ ráa viko pascua. Jee rá te̱e súkuáꞌa jín Jesús, ni̱ka̱tu̱ꞌún ráa re̱ꞌ:
―Súnika̱ꞌ ntáká ráa nayu̱ꞌví jee xinóo ráa nóꞌó, soo nuꞌuꞌ chi ntu̱ví.
Jee nte̱yuꞌú re̱ꞌ maa.
―Kachiꞌ nú ya̱ stúvi ndiosíꞌ nu̱u̱nꞌ nú.
Jee íyó ɨɨn te̱e naní Barrabás. Yɨ́ꞌɨ́ re̱ꞌ jín rá inka te̱e iniꞌ veka̱a, chi nka̱ntáꞌán ráa jín rá te̱e nísotíñú jee nsa̱ꞌá re̱ꞌ ni̱yɨ.
[Jee nsi̱kúnkuvi sáni ya̱ káchíꞌ nu̱u̱nꞌ tutuꞌ níso tu̱ꞌun Ndiosíꞌ: “Ntɨɨn kuéntáꞌ ráa ya̱ nkuvi re̱ꞌ kuéntáꞌ ɨɨn rá te̱e sáꞌá kua̱chi”.]
Jee María ñuun Magdala, jín María nánáꞌ José, niniꞌ ráa nu̱u̱nꞌ nse̱ꞌí ráa ñunéꞌyúꞌ Jesús.
Tu̱ꞌun váꞌa jie̱ꞌe̱ꞌ Jesús ya̱ ntee Juan
―Nsu̱ví kúvi ni̱ꞌ ―nkachiꞌ Juan.
Jee ni núvíꞌ rá te̱e súkuáꞌa Juan vá nteso̱ꞌo ráa ya̱ nkachiꞌ re̱ꞌ sukuán. Jee nchi̱nikɨnꞌ ráa Jesús.
―Ne̱ sáá ntiáꞌan kana Felipe noꞌó, sáá íñɨ́ nú chi̱ji yutun higo, jee ya niniꞌ ni̱ꞌ noꞌó ―nkachiꞌ Jesús.
Jee ya nku̱yatin ki̱vɨ̱ꞌ koo viko Pascua ya̱ saꞌá rá ñɨvɨ Israel, jee yukuán kua̱ꞌa̱nꞌ Jesús nu̱u̱nꞌ ñuunꞌ Jerusalén.<sup>a</sup>
Koto tívɨ́ xíniꞌ nú jie̱ꞌe̱ꞌ rá tu̱ꞌun ya̱ nkachiꞌ ni̱ꞌ nu̱u̱nꞌ nú ya̱ sáá íyó nakaku jiáá tuku nú nu̱u̱nꞌ Ndiosíꞌ.
Chi sáá íyó kukueꞌeꞌ ka̱ꞌ kúñáꞌnú Jesús, jee nuꞌuꞌ chi sáá íyó nuyakuꞌ ka̱ꞌ tiñu níso nuꞌuꞌ.
―Tátáꞌ, taji nú nute vá koꞌo ni̱ꞌ, sáva nkújichiꞌ ka̱ꞌ iniꞌ ni̱ꞌ nute, jee ni nkíji ni̱ꞌ ka̱ꞌ yaꞌá kitavaꞌ ni̱ꞌ nute ―nkachiꞌ ña.
―¿Á íyó né ɨɨn ñɨvɨ nki̱naka-a ya̱ kajiꞌ re̱ꞌ rúja? ―nkachiꞌ ráa.
Jee yaꞌá kúvi ya̱ úvíꞌ seña a̱nasɨ́ nsa̱ꞌá Jesús sáá nkene re̱ꞌ ñuunꞌ Judea ña̱ꞌa̱nꞌ re̱ꞌ ñuunꞌ Galilea.
Saájee nkachiꞌ Jesús nu̱u̱nꞌ ráa:
Chi retánꞌ ínúꞌ iniꞌ rán ya̱ ntee Moisés, jee suni i̱nu̱ꞌ iniꞌ rán nuꞌuꞌ nékúvi, chi jie̱ꞌe̱ꞌ nuꞌuꞌ ntee re̱ꞌ.
Soo maáréꞌ nkachiꞌ nu̱u̱nꞌ ráa:
Chi nkikuun ni̱ꞌ ne̱ antivɨ́, nsú sáva saꞌá ni̱ꞌ ya̱ kuíni ni̱ꞌ, chisaꞌ sáva saꞌá ni̱ꞌ ya̱ kuíni maáréꞌ ya̱ nchu̱ichí nuꞌuꞌ va̱ji ni̱ꞌ.
Jee ya̱ jíníꞌ máá Jesús ya̱ rá ñɨvɨ ya̱ súkuáꞌa re̱ꞌ ráa táyuꞌú ráa sukuán, jee nkachiꞌ re̱ꞌ nu̱u̱nꞌ ráa:
Kua̱ꞌa̱nꞌ Jesús viko veꞌi sayo
Saájee nniꞌvɨꞌ ka̱ꞌ iniꞌ ráa ya̱ tɨɨn ráa re̱ꞌ. Soo ni ɨɨn ráa ni ntu̱ví ntɨ́ɨn ráa re̱ꞌ, chi ni ntiáꞌan kanta “horá” re̱ꞌ.
Jee nkachiꞌ rá te̱e kúmí veñu̱ꞌun káꞌnú vá:
Jesús kúvi ñuꞌunꞌ ya̱ túún nu̱u̱nꞌ neenꞌ iniꞌ ánímaꞌ ñɨvɨ ñɨ̱vɨ́
Soo ntu̱ví ñáku̱ꞌun iniꞌ rá ñɨvɨ vá ya̱ káꞌánꞌ Jesús tu̱ꞌun jie̱ꞌe̱ꞌ tátáꞌ re̱ꞌ ya̱ íyó antivɨ́.
Jee nuꞌuꞌ chi káchíꞌ ni̱ꞌ ya̱ naáꞌ, jee saáva ntu̱ví jínúꞌ iniꞌ rán nuꞌuꞌ.
Chi ni nééꞌ ni̱ꞌ nu̱u̱nꞌ ñɨ̱vɨ́ yaꞌá, jee ñuꞌunꞌ kúvi ni̱ꞌ nu̱u̱nꞌ rá ñɨvɨ ñɨ̱vɨ́ ya̱ nstúúnꞌ ni̱ꞌ iniꞌ ánímaꞌ ráa ―nkachiꞌ Jesús.
Jee sava rá inka ka̱ꞌ nkachiꞌ:
Chi ne̱ tiempúꞌ xíꞌnañúꞌún ya̱ ña̱ko̱o ñɨ̱vɨ́ yaꞌá jín ne̱ ntañúꞌún, jee ni ntu̱ví jíníꞌ kuitɨꞌ-ó ya̱ nnu̱nijinꞌ rá nchinúún ɨɨn ñɨvɨ ya̱ nkaku kuáá.
―Máá na̱a̱ꞌ vá káchíꞌ ni̱ꞌ nu̱u̱nꞌ rán ya̱ nuꞌuꞌ kúvi ni̱ꞌ kuéntáꞌ yuvéꞌí kúráꞌ nu̱u̱nꞌ nene nívɨ rá lanchi.
Saájee rá te̱e kúñáꞌnú nu̱u̱nꞌ ñuunꞌ Israel nna̱keꞌen tuku ráa yu̱u̱ꞌ sáva kuun ráa maa Jesús.
Jee nna̱xiníkó Jesús ˻jee nkaꞌanꞌ re̱ꞌ jie̱ꞌe̱ꞌ ya̱ íyó saꞌá re̱ꞌ tiñu tátáꞌ re̱ꞌ sáá íyó tiempúꞌ kuéntáꞌ íyó ni nuví˼:
―Saá, I̱toꞌoꞌ, jínúꞌ iniꞌ ni̱ꞌ ya̱ noꞌó kúvi nijia máá Cristo ya̱ kúvi se̱ꞌya Ndiosíꞌ, ya̱ káchíꞌ nu̱u̱nꞌ tutuꞌ ííꞌ ya̱ kiji nú iniꞌ ñɨ̱vɨ́ yaꞌá ―nkachiꞌ ña.
Jee nuꞌuꞌ chi ya̱ jíníꞌ ni̱ꞌ ya̱ sukuáni tésóꞌo nú ya̱ káchíꞌ ni̱ꞌ. Soo nkachiꞌ ni̱ꞌ sukuán, jie̱ꞌe̱ꞌ ya̱ kuvi ya̱ váꞌa rá ñɨvɨ ya̱ íñɨ́ yaꞌá, sáva jínúꞌ iniꞌ ráa ya̱ noꞌó nchu̱ichí nú nuꞌuꞌ va̱ji ni̱ꞌ saꞌá ni̱ꞌ tiñu nú.
Saájee nkachiꞌ Jesús:
Máá nááꞌ nijia vá káchíꞌ ni̱ꞌ nu̱u̱nꞌ rán ya̱ kuéntáꞌ retú ɨɨn nikɨn trigúꞌ, jee retánꞌ nsáꞌ jiétéꞌ nikɨn vá nu̱u̱nꞌ ñuꞌun kuéntáꞌ ɨɨn ni̱yɨ, saájee métúꞌún-u ni koo. Soo retú yɨ́ꞌɨ́ nikɨn vá chi̱ji ñuꞌun kuéntáꞌ ɨɨn ni̱yɨ, jee nukueꞌeꞌ nasɨ́kuitɨꞌ tataꞌ saꞌá-a.
Jee jie̱ꞌe̱ꞌ yaꞌá ntu̱ví nkúvi ni̱nu̱ꞌ iniꞌ ráa, chi suni nkachiꞌ tuku Isaías:
Soo nkachiꞌ Pedro:
―I̱toꞌoꞌ, ¿né ɨɨn ví-i? ―nkachiꞌ-i.
Jee sáá kɨ̱ꞌɨ̱nꞌ ni̱ꞌ jee saꞌá túꞌva ni̱ꞌ nu̱u̱nꞌ kuneeꞌ rán, jee kiji tuku ni̱ꞌ, jee kinake̱ꞌen ni̱ꞌ ránoꞌó, sáva suni kuneeꞌ rán nu̱u̱nꞌ kuneeꞌ ni̱ꞌ.
’Jee nkachiꞌ ni̱ꞌ rá tu̱ꞌun yaꞌá nu̱u̱nꞌ rán ni nééꞌ ni̱ꞌ jín rán.
Íyó naku̱ꞌun iniꞌ rán rá tu̱ꞌun nkachiꞌ ni̱ꞌ nu̱u̱nꞌ rán sáá nkachiꞌ ni̱ꞌ: “Ya̱ ɨɨn musúꞌ jee ntu̱ví kúñáꞌnú re̱ꞌ ka̱ꞌ nsú káꞌ i̱toꞌoꞌ re̱ꞌ.” Ya jíto u̱ꞌvi̱ꞌ ñɨvɨ nuꞌuꞌ, jee suni sukuán koto u̱ꞌvi̱ꞌ ráa ránoꞌó. Jee retú ñúꞌún iniꞌ ñɨvɨ rá tu̱ꞌun ya̱ káchíꞌ ni̱ꞌ, jee suni kuꞌun iniꞌ ráa rá tu̱ꞌun ya̱ kachiꞌ ránoꞌó.
Soo, ¿ná kúníꞌ káchíꞌ re̱ꞌ ya̱ káchíꞌ re̱ꞌ ya̱ “yakuꞌ ni ka̱ꞌ kúmániꞌ” rúsa? Ntu̱ví jiáku̱ꞌun kuitɨꞌ iniꞌ-ó na̱ jie̱ꞌe̱ꞌ káꞌánꞌ re̱ꞌ ―nkachiꞌ ráa.
Chi ntáká rá tu̱ꞌun ya̱ ntaji nú nu̱u̱nꞌ ni̱ꞌ, jee njia̱ꞌa ni̱ꞌ maa nu̱u̱nꞌ ráa. Jee ntɨɨn ráa ñúꞌún iniꞌ ráa maa, chi nku̱káꞌnú iniꞌ ráa ya̱ máá nááꞌ nijia kúvi ya̱ ne̱ nu̱u̱nꞌ maánú nkene ni̱ꞌ va̱ji ni̱ꞌ, jee suni ni̱nu̱ꞌ iniꞌ ráa ya̱ maánú nchu̱ichí nú nuꞌuꞌ va̱ji ni̱ꞌ jín tiñu sáꞌá ni̱ꞌ.
Jee suni íñɨ́ Judas jín rá ñɨvɨ kue̱ꞌe̱ꞌ vá, ya̱ maáa ví ya̱ naku̱ꞌva-a Jesús nu̱u̱nꞌ rá ñɨvɨ vá.
Jee sáá nkachiꞌ Jesús rá tu̱ꞌun yaꞌá, ɨɨn rá te̱e ya̱ íñɨ́ yukuán, ya̱ kúmí veñu̱ꞌun káꞌnú, jee nkatuꞌ te̱e vá nu̱u̱nꞌ Jesús jee nkachiꞌ-i nu̱u̱nꞌ re̱ꞌ:
―¿Á nuꞌuꞌ jee kúvi ni̱ꞌ te̱e ñuunꞌ Israel rúja? Chi ñɨvɨ ñuunꞌ maánú jín rá su̱tu̱ꞌ kúñáꞌnú vá nna̱tají noꞌó nu̱u̱nꞌ nuꞌuꞌ. ¿Ná nsa̱ꞌá nú?
―Ránuꞌuꞌ chi íyó ɨɨn ley ránꞌ, jee sáni káchíꞌ ley ránꞌ ya̱ íyó kuviꞌ re̱ꞌ, chi jie̱ꞌe̱ꞌ ni ka̱ꞌ nkachiꞌ re̱ꞌ ya̱ kúvi re̱ꞌ se̱ꞌya Ndiosíꞌ.
―Tu̱ꞌun ya̱ ya ntee ni̱ꞌ, jee sukuán kino̱o sánikua̱ꞌ ya ntee ni̱ꞌ maa.
Nse̱ꞌí ráa Jesús
―Tátáꞌ, retú suvinú kua̱ꞌa̱nꞌ nú jín re̱ꞌ, jee kachiꞌ nú né núꞌ nsa̱ꞌá nú maa sáva nakeꞌen ni̱ꞌ maa kɨ̱ꞌɨ̱nꞌ ni̱ꞌ jín-i ―nkachiꞌ ña.
Jee nkachiꞌ Jesús nu̱u̱nꞌ re̱ꞌ:
Saájee nkachiꞌ Jesús nu̱u̱nꞌ ráa:
Saájee sáá niniꞌ Pedro nu̱u̱nꞌ te̱e vá ya̱ ñúnúunꞌ ka̱ꞌ Jesús, jee nkachiꞌ re̱ꞌ nu̱u̱nꞌ Jesús:
Ni̱yo Pedro,
sáva nakeꞌen re̱ꞌ tiñu yaꞌá jee kuvi re̱ꞌ apóstol ya̱ chuichí nú. Tiñu vá nxi̱nóo Judas, jee kua̱ꞌa̱nꞌ re̱ꞌ nu̱u̱nꞌ kúníꞌ re̱ꞌ nu̱u̱nꞌ níꞌinꞌ re̱ꞌ maa ―ni̱ka̱nꞌ táꞌvíꞌ ráa.
Tu̱ꞌun njia̱ꞌa Pedro nu̱u̱nꞌ rá ñɨvɨ
Sukuáni jíníꞌ ni̱ꞌ ya̱ maá I̱toꞌoꞌ-ó íyó jín ni̱ꞌ,
Nchi̱sóyuꞌú Ndiosíꞌ saꞌá re̱ꞌ yaꞌá nu̱u̱nꞌ rán, jín nu̱u̱nꞌ rá se̱ꞌya rán, jín nu̱u̱nꞌ nta̱ká rá íyó íká, nu̱u̱nꞌ nta̱ká ñɨvɨ ya̱ kana I̱toꞌoꞌ-ó Ndiosíꞌ ráa ki̱vɨ ráa nu̱u̱nꞌ re̱ꞌ ―nkachiꞌ Pedro.
Soo nku̱ichi iniꞌ rán Jesús ya̱ kúvi re̱ꞌ ya̱ ííꞌ nu̱u̱nꞌ Ndiosíꞌ jín ya̱ na̱a̱ꞌ kúvi re̱ꞌ nu̱u̱nꞌ Ndiosíꞌ. Jee nni̱ka̱nꞌ rán ya̱ siaá Pilato ɨɨn te̱e, ya̱ jiáꞌníꞌ ñɨvɨ, nsú ka̱ꞌ siaá re̱ꞌ Jesús.
―Ránoꞌó ya̱ nísotiñu nu̱u̱nꞌ rá ñɨvɨ jín ránoꞌó te̱e kúñáꞌnú.
’Jee sukuán nkuvi nijia, chi nku̱tútú Herodes, jín Poncio Pilato, jín rá ñɨvɨ ntu kúvi Israel, jín rá ñɨvɨ kúvi Israel, ñuunꞌ yaꞌá. Jee nkenta ráa si̱kɨ̱ꞌ se̱ꞌya ííꞌ nú, Jesús, ya̱ ñani nú sáva tatúníꞌ re̱ꞌ nu̱u̱nꞌ ñɨ̱vɨ́.
Kue̱ꞌe̱ꞌ señáꞌ a̱nasɨ́
Kuíre nkachiꞌ re̱ꞌ nu̱u̱nꞌ rá te̱e justicia:
Jee nsi̱kántáꞌátúꞌun ráa rá ñɨvɨ, jín rá te̱e xínéꞌénꞌ ley, jín rá te̱e kúñáꞌnú si̱kɨ̱ꞌ Esteban. Jee ña̱tɨɨn ráa maa, jee nna̱ku̱ꞌva ráa maa nu̱u̱nꞌ rá justicia kúñáꞌnú.
Jee nxi̱néꞌénꞌ ráa maa nɨꞌɨ tu̱ꞌun níchí jíníꞌ rá te̱e Egipto, jee nku̱níchí xá xi̱ni̱ꞌ re̱ꞌ jín ya̱ nkaꞌanꞌ re̱ꞌ jín ya̱ nsa̱ꞌá re̱ꞌ.
nkachiꞌ Ndiosíꞌ.
Jee nuún jiáni iniꞌ Saulo jín ráa kaꞌniꞌ ráa Esteban
―Ka̱ka̱nꞌ táꞌvíꞌ rán jie̱ꞌe̱ꞌ ni̱ꞌ nu̱u̱nꞌ I̱toꞌoꞌ-ó, sáva ni ɨɨn tu̱nóꞌó ya̱ nkachiꞌ rán nta̱ꞌánꞌ ni̱ꞌ maa.
―Ínú iniꞌ ni̱ꞌ ya̱ se̱ꞌya Ndiosíꞌ ví Jesucristo.]
―I̱toꞌoꞌ ni̱ꞌ, tésóꞌo ni̱ꞌ kue̱ꞌe̱ꞌ ñɨvɨ káꞌánꞌ jie̱ꞌe̱ꞌ te̱e vá. Nteso̱ꞌo ni̱ꞌ ya̱ kue̱ꞌe̱ꞌ niva̱ꞌa nsa̱ꞌá re̱ꞌ nu̱u̱nꞌ rá ñɨvɨ yɨ́ꞌɨ́ ráa nu̱u̱nꞌ nú nu̱u̱nꞌ ñuunꞌ Jerusalén.
―Eneas. Jesucristo nxi̱núvi re̱ꞌ noꞌó. Nako̱o. Jee nasaꞌá stákoo i̱to nú.
Jee nkenta so̱ko chi̱ji re̱ꞌ jee nkuini re̱ꞌ kajiꞌ re̱ꞌ. Jee ni sáꞌá rá ñɨvɨ veꞌi ya̱ kajiꞌ re̱ꞌ, jee kájíkuitɨꞌ ntu̱vi ya̱ nxi̱nénu̱u̱nꞌ Ndiosíꞌ re̱ꞌ.
―Ya̱ nkuvi ku̱mi̱ꞌ ki̱vɨ̱ꞌ, nɨ́ɨ́n horáꞌ yaꞌá, jee nákuetu ni̱ꞌ iniꞌ veꞌi ni̱ꞌ, jee niniꞌ sa̱naanꞌ ni̱ ɨɨn te̱e íñɨ́ ichinúúnꞌ ni̱ꞌ, ñúꞌún-u saꞌma jiánute.
―Nuꞌuꞌ nneeꞌ ni̱ꞌ ñuunꞌ Jope, sáá nákuetu ni̱ꞌ. Jee kájíkuitɨꞌ niniꞌ ni̱ꞌ ya̱ nxi̱nénu̱u̱nꞌ Ndiosíꞌ nu̱u̱nꞌ ni̱ꞌ. Niniꞌ ni̱ꞌ súkún va̱ji kuun ɨɨn nantíñú, jee túvi kuéntáꞌ ɨɨn saꞌma káꞌnú. Va̱ji kuun-u kuéntáꞌ reá tɨɨn ráa ni kúmíꞌ esquina saꞌma káꞌnú vá, jee va̱ji kuun-u nu̱u̱nꞌ ni̱ꞌ.
Ñaꞌniꞌ ráa Jacobo jee nyasɨꞌ ráa Pedro veka̱a
Jee nta̱jí Herodes nanukú ráa maa. Sáá ntu nnániꞌinꞌ ráa maa, jee nxi̱náꞌmáꞌ re̱ꞌ rá soldado nku̱mí. Jee nta̱jí re̱ꞌ kaꞌniꞌ ráa rá soldado vá. Jee nkene re̱ꞌ Judea jee kua̱ꞌa̱nꞌ re̱ꞌ kuneeꞌ re̱ꞌ ne̱ ñuunꞌ Cesarea.
Kuísá nnu̱neenꞌ nu̱u̱nꞌ re̱ꞌ, jee jíka re̱ꞌ núkú re̱ꞌ ya̱ tɨɨn ñɨvɨ naꞌá re̱ꞌ jee kunaka-a re̱ꞌ.
Taji nijia ni̱ꞌ nu̱u̱nꞌ rán ya̱ váꞌa ííꞌ ya̱ nchi̱sóyuꞌú ni̱ꞌ nu̱u̱nꞌ David.
Nneeꞌ Pablo jín Bernabé ñuunꞌ Iconio
Pablo jín Bernabé nnenta i̱i̱ꞌ ráa ñuunꞌ Antioquía ya̱ tɨ́ɨn Siria
Ne̱ rá ñɨvɨ ntu kúvi Israel, ya̱ kána ni̱ꞌ ya̱ kɨꞌɨ ráa nu̱u̱nꞌ ni̱ꞌ.
Jee njia̱ꞌa Pablo kua̱ꞌa̱nꞌ rá sánitɨ́ɨn Siria jín Cilicia, jee nna̱chituvi Pablo rá ñɨvɨ ya̱ kúneí iniꞌ ráa Jesús.
Jee sáá ña̱na̱ka ráa rává nu̱u̱nꞌ rá te̱e nísotíñú, nkachiꞌ ráa:
Njia̱ꞌa Pablo jín Silas ñuunꞌ Anfípolis jín ñuunꞌ Apolonia, jee nkenta ráa ñuunꞌ Tesalónica. Yukuán ni̱yo ɨɨn veñu̱ꞌun lúlí rá ñɨvɨ Israel.
Nɨꞌɨ rá ñɨvɨ Atenas jín rá to̱ꞌo̱ꞌ nééꞌ yukuán, máá tiñu nákani ráa tu̱ꞌun jiáá ka̱ꞌ jee tésóꞌo ráa ná kúvi rá tu̱ꞌun jiáá ka̱ꞌ ví-i íyó.
Jee nneeꞌ re̱ꞌ ɨɨn kui̱ya̱ꞌ i̱ñu̱ꞌ yo̱o̱ꞌ yukuán, jee xínéꞌénꞌ re̱ꞌ tu̱ꞌun Ndiosíꞌ nu̱u̱nꞌ ráa.
―Soo ni ntiáꞌan nteso̱ꞌo rán ré íyó Ta̱chi̱ꞌ ííꞌ.
Chi ni̱yo ɨɨn te̱e na̱ní Demetrio ya̱ sátíñú re̱ꞌ jín ka̱a plata. Sáꞌá re̱ꞌ nichúꞌ ka̱a plata ya̱ túvi-i kuéntáꞌ veñu̱ꞌun nu̱u̱nꞌ néñu̱ꞌun rá ñɨvɨ santúꞌ Artemisa.<sup>a</sup> Jee kue̱ꞌe̱ꞌ xu̱ꞌún níꞌínꞌ rá te̱e sáꞌá tiñu vá jín re̱ꞌ.
jín Gayo ñuunꞌ Derbe;
’Jee ntañúꞌún teso̱ꞌo rán. Jíníꞌ ni̱ꞌ ya̱ nku̱níꞌ nɨꞌɨ rán ka̱ꞌ nuꞌuꞌ. Nteñu rán ni̱kónúún ni̱ꞌ, jee nste̱kútu̱ꞌún ni̱ꞌ ya̱ kuvi ki̱vɨ ñɨvɨ naꞌá Ndiosíꞌ nu̱u̱nꞌ tátúníꞌ-i.
―¿Na̱kui chi náꞌyúꞌ rán jee jiáxin rán ánímaꞌ ni̱ꞌ? Chi nsá kua̱chi íyó túꞌva ni̱ꞌ ya̱ kunuꞌniꞌ ni̱ꞌ, chisaꞌ suni íyótúꞌva ni̱ꞌ kuviꞌ ni̱ꞌ ranika̱ꞌ nu̱u̱nꞌ ñuunꞌ Jerusalén jie̱ꞌe̱ꞌ I̱toꞌoꞌ-ó Jesús.
―¡Íyó kuviꞌ re̱ꞌ!
―Jee nni̱kó tuku ni̱ꞌ nu̱u̱nꞌ Jerusalén. Yukuán sáá nákuetu ni̱ꞌ iniꞌ veñu̱ꞌun káꞌnú, jee kájíkuitɨꞌ ntu̱vi ya̱ nxi̱néꞌénꞌ Ndiosíꞌ nu̱u̱nꞌ ni̱ꞌ.
―Ndiosíꞌ vá ku̱ꞌva nó. Chi sansuꞌva íyó nú.<sup>a</sup> Noꞌó vá nééꞌ yaꞌá, sáva sanáaꞌ nú retú íyó kua̱chi ni̱ꞌ sani kachiꞌ ley. Soo ¿na̱kui chi jiáꞌa nú nu̱u̱nꞌ ley jie̱ꞌe̱ꞌ tiñu sáꞌá nú? Chi nta̱jí nú ya̱ katu ráa yuꞌú ni̱ꞌ.
Koto jiáꞌa nú sijínú ráa iniꞌ nú, chi víꞌí ka̱ꞌ u̱vi̱xiko rá te̱e nétu yuꞌuꞌ ráa re̱ꞌ yuꞌú ichi. Jee nchi̱sóyuꞌú ráa nu̱u̱nꞌ Ndiosíꞌ ya̱ kunoꞌo ráa ya̱ nka̱jíꞌ ráa ni nkóꞌo ráa ne̱ kaꞌniꞌ ráa re̱ꞌ. Chi ntañúꞌún ya íñɨ́ tu̱ꞌva ráa nétu ráa noꞌó ya̱ ku̱ꞌvayuꞌú nú maa.
Jee nta̱túníꞌ re̱ꞌ ya̱ kɨ̱ꞌɨ̱nꞌ ránꞌ xi̱kóñáꞌán ránꞌ maa nu̱u̱nꞌ nú.] Jee xináꞌmáꞌ nú maa, jee kúvi kukáꞌnú iniꞌ nú ya̱ íyó na̱a̱ꞌ nɨꞌɨ, ya̱ xíkóñáꞌán ránꞌ maa nu̱u̱nꞌ nú ―nkachiꞌ Tértulo.
―Saáva kɨ̱ꞌɨ̱nꞌ sava rá te̱e kuñáꞌnú rán jín nuꞌuꞌ, jee yukuán xi̱kóñáꞌán ráa Pablo, retú íyó kua̱chi-i.
―Rey Agripa, jín nɨꞌɨ rá te̱e nku̱tútú jín-ó. Kune̱ꞌyá rán. Yaꞌá ví te̱e, ya̱ xíkóñáꞌán nɨꞌɨ rá te̱e Israel nu̱u̱nꞌ ni̱ꞌ sáá nééꞌ ni̱ꞌ ñuunꞌ Jerusalén. Jee suni xíkóñáꞌán ráa maa yaꞌá. Kánajín ráa ya̱ ntu íyó kutekuꞌ-u ka̱ꞌ.
’Saájee, nka̱níjiá ni̱ꞌ tu̱ꞌun nkachiꞌ re̱ꞌ nu̱u̱nꞌ ni̱ꞌ ne̱ súkún, kátáta rey Agripa.
Jee tu̱nóꞌó njia̱ꞌa ránꞌ yúnteñúꞌún, jee nkenta ránꞌ ñuunꞌ Buenos Puertos, ya̱ káá yatin ñuunꞌ Lasea.
―Vitan ví u̱xu̱ku̱mi̱ꞌ ki̱vɨ̱ꞌ ya̱ nnetu nívini rán, jee ntu̱náꞌ nyájíꞌ rán.
Yukuán nna̱ketáꞌán ránꞌ rá ñaniꞌ ya̱ kúneí iniꞌ ráa Jesús. Ni̱ka̱nꞌ ráa kino̱o ránꞌ jín ráa u̱xa̱ꞌ ki̱vɨ̱ꞌ. ˻Jee nkino̱o ránꞌ jín ráa.˼ Kuíre kua̱ꞌa̱nꞌ ránꞌ jee sukuán nkenta ránꞌ ñuunꞌ Roma.
―Saájee káchítu̱ꞌún ni̱ꞌ nu̱u̱nꞌ rán, sáva kuniꞌ rán ya̱ nta̱jí Ndiosíꞌ nu̱u̱nꞌ rá ñɨvɨ ntu kúvi Israel tu̱ꞌun yaꞌá ya̱ kúvi nanitáꞌvíꞌ ráa. Jee tɨɨn ráa maa ―nkachiꞌ Pablo.
Chi sú jíníꞌ ráa jie̱ꞌe̱ꞌ Ndiosíꞌ, jee ntu̱ví nnákuatáꞌví ráa nu̱u̱nꞌ re̱ꞌ ya̱ kúvi re̱ꞌ Ndiosíꞌ jee ni ntu̱ví njiáꞌa ráa ya̱ kútaꞌviꞌ ráa nu̱u̱nꞌ re̱ꞌ. Chisaꞌ nkenta kúvi ka̱ꞌá antúníꞌ ráa jee nnu̱neenꞌ ánímaꞌ ráa ya̱ naanꞌ kúvi ráa.
ntu náꞌví iniꞌ ráa.
chi kúmí nú “ley” vá jee saáva káꞌvi iniꞌ nú ya̱ jíníꞌ nú ntáká tu̱ꞌun níchí tu̱ꞌun na̱a̱ꞌ,
Ɨɨn nuún ni ntáká ñɨvɨ nkenta síjíta ráa maáráa.
Soo ɨɨn ñɨvɨ ya̱ ntu̱náꞌ sáꞌá-a sáva kino̱o na̱a̱ꞌ-a nu̱u̱nꞌ Ndiosíꞌ soo kúneí iniꞌ ñɨvɨ vá Ndiosíꞌ, saájee nkuna̱a̱ꞌ iniꞌ re̱ꞌ ya̱ kínóo na̱a̱ꞌ-a nu̱u̱nꞌ re̱ꞌ jie̱ꞌe̱ꞌ kúneí iniꞌ-i re̱ꞌ. Maá Ndiosíꞌ kúvi re̱ꞌ ya̱ sííyo re̱ꞌ kua̱chi ñɨvɨ ya̱ ntu̱náꞌ nsáꞌá-a sáva íyó ni̱ꞌi̱nꞌ-i vá.
Jee ya̱ íyó tu̱neí iniꞌ-ó yaꞌá, ntu̱ví jiáꞌa tu̱nkánuun nu̱u̱nꞌ-ó, chi Ta̱chi̱ꞌ ííꞌ ya̱ ntaji Ndiosíꞌ nu̱u̱n-ó, ya nchu̱chítú re̱ꞌ ánímaꞌ-ó tu̱ꞌun ñúnúunꞌ Ndiosíꞌ yó.
Jee suni sukuán ránoꞌó kuꞌun iniꞌ rán kuéntáꞌ ya̱ ya ni̱ꞌi̱ꞌ rán nu̱u̱nꞌ kua̱chi, soo tékúꞌ rán sáva kɨtíñú rán nu̱u̱nꞌ Ndiosíꞌ jie̱ꞌe̱ꞌ yɨ́ꞌɨ́ rán nu̱u̱nꞌ I̱toꞌoꞌ-ó Cristo Jesús.
Chi jíníꞌ-ó ya̱ va̱ji “ley” nu̱u̱nꞌ Ta̱chi̱ꞌ ííꞌ, jee nuꞌuꞌ kúvi ni̱ꞌ ñɨvɨ ñunéꞌyúꞌ, ya̱ yɨ́ꞌɨ́ ni̱ꞌ xi̱ntíín kua̱chi kuéntáꞌ kúvi ni̱ꞌ musúꞌ ya̱ nkuya̱ꞌvi.
\ft Jee máá maá Ta̱chi̱ꞌ ííꞌ Ndiosíꞌ jiáꞌa ya̱ naáꞌ nu̱u̱nꞌ ánímaꞌ-ó, ya̱ kúvi-ó se̱ꞌya Ndiosíꞌ.
ni rá najiáꞌáꞌ ííꞌ Ndiosíꞌ;
Jee maáórán suni nkana re̱ꞌ yó kɨꞌɨ-ó nu̱u̱nꞌ re̱ꞌ, jee nsú kua̱chi nteñu rá ñɨvɨ Israel nkana re̱ꞌ ñɨvɨ chi suni rá ñɨvɨ ya̱ ntu kúvi Israel.
Chi jiáꞌa ni̱ꞌ ya̱ naáꞌ jie̱ꞌe̱ꞌ ráa ya̱ ñúkáñá iniꞌ ráa chiñúꞌún ráa Ndiosíꞌ, soo nsú sáni tu̱ꞌun na̱a̱ꞌ nsi̱kúkáꞌnú re̱ꞌ iniꞌ-ó.
Soo jie̱ꞌe̱ꞌ rá ñɨvɨ Israel nkaꞌanꞌ Isaías ya̱ nkachiꞌ Ndiosíꞌ jie̱ꞌe̱ꞌ ráa: “Nuví niñuꞌ síkááꞌ ni̱ꞌ rá naꞌá ni̱ꞌ nu̱u̱nꞌ ráa kána ni̱ꞌ ráa nu̱u̱nꞌ ni̱ꞌ ya̱ kúvi ráa ñɨvɨ ya̱ ntu káníjiá ráa jín ya̱ jiááꞌ iniꞌ ráa.”
Soo jie̱ꞌe̱ꞌ njia̱ꞌa ráa nu̱u̱nꞌ tu̱ꞌun nkachiꞌ Ndiosíꞌ jee nkenta ya̱ níꞌínꞌ rá inka ka̱ꞌ ñɨvɨ ñɨ̱vɨ́ ta̱ꞌvi̱ꞌ yɨ́yáꞌvi, jee jie̱ꞌe̱ꞌ nstívɨ́ ráa maáráa nu̱u̱nꞌ re̱ꞌ jee nni̱ꞌi̱nꞌ inka ñɨvɨ ya̱ ntu kúvi Israel ta̱ꞌvi̱ꞌ yɨ́yáꞌvi. Jee ya̱ nkuvi sukuán, jee sáá víꞌí ka̱ꞌ ni̱ꞌi̱nꞌ ráa ta̱ꞌvi̱ꞌ yɨ́yáꞌvi sáá nanikó ntáká ráa nu̱u̱nꞌ Ndiosíꞌ.
Chi, “¿ne ɨɨn ñɨvɨ jíníꞌ ya̱ jiáni antúníꞌ I̱toꞌoꞌ-ó résa?
Koto jia̱ꞌa rán ya̱ kuneí ya̱ niváꞌa jín rán, chisaꞌ saꞌá rán ya̱ váꞌa jee suꞌva kuneí nú jín ya̱ niváꞌa vá.
“˻Sáꞌá na̱a̱ꞌ ni̱ꞌ nu̱u̱nꞌ tu̱ꞌun káꞌánꞌ ni̱ꞌ,˼
jee kata ni̱ꞌ yaaꞌ ya̱ nákuetúꞌún ni̱ꞌ noꞌó.
Chi ñani iniꞌ ráa ya̱ íyó va̱ꞌa saꞌá ráa sukuán, chi táyáꞌvi ráa ya̱ íyó nachineí ráa rá ñɨvɨ Israel, chi retú jíꞌín ráa nni̱ꞌi̱nꞌ ráa ranika̱ꞌ ta̱ꞌvi̱ꞌ iniꞌ ánímaꞌ ráa ya̱ síkútaꞌviꞌ Ndiosíꞌ nu̱u̱nꞌ rá ñɨvɨ Israel, saáva suni íyó nachineí ráa rá ñanitáꞌán-ó ya̱ kúvi ñɨvɨ Israel ná kúvi jíniñúꞌún rává.
jín nu̱u̱nꞌ Hermes,
Retú maáránꞌ áxí retú ɨɨn najiáꞌáꞌ ííꞌ Ndiosíꞌ, na̱ní ángel, va̱ji súkún stekútu̱ꞌún nu̱u̱nꞌ rán ɨɨn tu̱ꞌun ya̱ káꞌánꞌ sɨ́ɨ́n nu̱u̱nꞌ tu̱ꞌun váꞌa ya̱ ya nste̱kútu̱ꞌún ránꞌ nu̱u̱nꞌ rán, na ka̱ꞌ xinóꞌo ka̱ꞌ Ndiosíꞌ maa nu̱u̱nꞌ ñúꞌúnꞌ xéénꞌ.
Nnu̱xeenꞌ Pablo nu̱u̱nꞌ Pedrúꞌ
Ránoꞌó ñaniꞌ. Kaꞌanꞌ ni̱ꞌ jín rán ɨɨn tu̱ꞌun na̱sa sáꞌá rá ñɨvɨ. Retún nsa̱ꞌá ɨɨn te̱e tratúꞌ, ni ɨɨn ñɨvɨ ntu kúvi sikɨ́kuiñɨ tratúꞌ vá, ni ntu kúvi-i nachiso-o ka̱ꞌ tu̱ꞌun ya̱ ya nna̱túꞌún ráa.
Soo vitan re ya̱ mani rán jín Ndiosíꞌ. Soo va̱ꞌa ka̱ꞌ kachiꞌ-ó ya̱ mani Ndiosíꞌ jín ránoꞌó. ¿Na̱ja kúvi ya̱ niko rán rá “costumbre” sáɨn sáꞌá ñɨvɨ ñɨ̱vɨ́, ya̱ ntu íyótiñu? Jee ¿na̱ja kúvi ya̱ kuíni rán ki̱vɨ tuku rán chi̱ji xi̱ntíín ráa, sáva kuvi tuku rán ɨɨn musúꞌ ya̱ sátíñú ka̱ꞌá rán nu̱u̱nꞌ ráa?
˻Nkachiꞌ tu̱ꞌun Ndiosíꞌ jie̱ꞌe̱ꞌ Jerusalén.˼
néñu̱ꞌun ráa rá sántúꞌ;
Chineí-ó ɨɨn inka-ó
Jee ni̱ꞌi̱ꞌ Cristo nu̱u̱nꞌ kurúsiꞌ jee ñatɨ ni̱ñɨ̱ꞌ re̱ꞌ sáva chunáán nkáꞌnú re̱ꞌ nu̱u̱nꞌ Ndiosíꞌ jie̱ꞌe̱ꞌ kua̱chi-ó sáva nakani núne re̱ꞌ yó ya̱ nkɨ́ꞌɨ-ó ka̱ꞌ nu̱u̱nꞌ kua̱chi-ó, jie̱ꞌe̱ꞌ yɨ́ꞌɨ́-ó nu̱u̱nꞌ Cristo. Jee suꞌva nékáꞌnú iniꞌ Ndiosíꞌ yó, sánikua̱ꞌ ntántúníꞌ nasɨ́kuitɨꞌ íyó mániꞌ iniꞌ re̱ꞌ néꞌyá re̱ꞌ yó,
Ɨɨn ni násaꞌá Ndiosíꞌ maáó
Jee nu̱u̱nꞌ re̱ꞌ va̱ji ntáká tataꞌ yó ñɨvɨ ya̱ ya nééꞌ antivɨ́ súkún jín iniꞌ ñɨ̱vɨ́ yaꞌá.
Chi neenꞌ iniꞌ antúníꞌ ráa, chi jiáꞌnu íká ráa nu̱u̱nꞌ ya̱ tékúꞌ ñɨvɨ jín Ndiosíꞌ, jie̱ꞌe̱ꞌ ya̱ ntu̱ví jíníꞌ ráa tu̱ꞌun re̱ꞌ, jie̱ꞌe̱ꞌ ya̱ ni̱ꞌin iniꞌ ánímaꞌ ráa.
Jee jie̱ꞌe̱ꞌ vá káchíꞌ tu̱ꞌun yaꞌá suꞌva:
“Sáva kɨ̱ꞌɨ̱nꞌ va̱ꞌa jín nú jee sáva kutekuꞌ naꞌán nú nu̱u̱nꞌ ñɨ̱vɨ́ yaꞌá”, nkachiꞌ Ndiosíꞌ.
Jiáꞌa ni̱ꞌ ya̱ kutaꞌviꞌ nu̱u̱nꞌ Ndiosíꞌ ni̱ꞌ jie̱ꞌe̱ꞌ rán, nta̱ká íchí ya̱ nákúꞌun iniꞌ ni̱ꞌ ránoꞌó.
jín ya̱ nuún nunasɨ́ tútú ni̱ꞌin rán sátíñú rán nu̱u̱nꞌ tu̱ꞌun va̱ꞌa Jesús ya̱ kúneí iniꞌ rán.
jín nta̱ká ráa nééꞌ nu̱u̱nꞌ ñuꞌun, jín nta̱ká ráa íyó chi̱ji ñuꞌun<sup>c</sup> kuneñu̱ꞌun ráa Jesús, sáá teso̱ꞌo ráa súví re̱ꞌ.
Retú né ni ɨɨn ñɨvɨ jiáni iniꞌ, ya̱ kúvi kuneí iniꞌ-i ya̱ sáꞌá-a, jee maáníꞌ sáá víꞌí ka̱ꞌ kúvi kuneí iniꞌ ni̱ꞌ jie̱ꞌe̱ꞌ ya̱ nsa̱ꞌá ni̱ꞌ, nékúvi, chi:
Koo masú iniꞌ rán jín nta̱ká ñɨvɨ, sáva kuniꞌ nɨꞌɨ ráa ya̱ íyó rán suꞌva. I̱toꞌoꞌ-ó íyó yatin.
Jee Ndiosíꞌ ni̱ꞌ íyó súkún, maáréꞌ taji nu̱u̱nꞌ rán nta̱ká ya̱ jíniñúꞌún rán jie̱ꞌe̱ꞌ ya̱ yɨ́ꞌɨ́ rán nu̱u̱nꞌ Cristo Jesús; jee sánikua̱ꞌ kúká re̱ꞌ suꞌva taji re̱ꞌ nu̱u̱nꞌ rán, chi kúká re̱ꞌ jín nta̱ká ya̱ váꞌa ya̱ vii kúñáꞌnú.
ya̱ kúvi ráa rá i̱toꞌoꞌ ñáꞌnú ka̱ꞌ,
Jee nɨꞌɨ kuitɨꞌ nchi̱tú rán ne̱ nɨꞌɨ ya̱ íyó Ndiosíꞌ kukánáa ánímaꞌ rán ne̱ natɨɨn rán iniꞌ maáréꞌ, jie̱ꞌe̱ꞌ ya̱ yɨ́ꞌɨ́ rán nu̱u̱nꞌ Cristo. Chi Cristo ví ya̱ kúñáꞌnú nu̱u̱nꞌ nta̱ká ya̱ nísotíñú ráa jín ya̱ kúñáꞌnú ráa, ˻va̱ni nu̱u̱nꞌ ñɨvɨ, va̱ni nu̱u̱nꞌ ta̱chi̱ꞌ, va̱ni nu̱u̱nꞌ najiáꞌáꞌ ííꞌ Ndiosíꞌ, ya̱ kúvi rá ángel re̱ꞌ˼, ne̱ nɨꞌɨ ya̱ íyó Ndiosíꞌ kukánáa ánímaꞌ rán ne̱ natɨɨn rán iniꞌ maáréꞌ íyó chitú nɨ́ɨ́nkáꞌnú nu̱u̱nꞌ nɨꞌɨ ya̱ íyó.
koto sáꞌá úꞌvi iniꞌ rán, ya̱ nuún kúvi-i jín ya̱ néñu̱ꞌun rán ya̱ nsú Ndiosíꞌ ví.
Jee sáá nákuetu rán nu̱u̱nꞌ Ndiosíꞌ jee suni ka̱ka̱nꞌ táꞌvíꞌ rán jie̱ꞌe̱ꞌ ránuꞌuꞌ, sáva kune Ndiosíꞌ ichi sáva stekútu̱ꞌún ránꞌ tu̱ꞌun váꞌa jie̱ꞌe̱ꞌ Cristo, ya̱ nyɨse̱ꞌí-i tiempúꞌ ya̱ta̱ꞌ. Jee jie̱ꞌe̱ꞌ nste̱kútu̱ꞌún ni̱ꞌ maa yɨ́ꞌɨ́ ni̱ꞌ veka̱a.<sup>a</sup>
Saájee suꞌva nkenta kúvi ránoꞌó ɨɨn ichi na̱sa kúneí iniꞌ ñɨvɨ Cristo, nu̱u̱nꞌ ntáká rá ñɨvɨ rá ñuunꞌ tɨ́ɨn Macedonia jín Acaya, ya̱ jínúꞌ iniꞌ ráa tu̱ꞌun Cristo.
Saáva, sáá ntu nkúvi kuneí ka̱ꞌ iniꞌ ránꞌ kunetu ránꞌ ne̱ ni̱ꞌi̱nꞌ ránꞌ tu̱ꞌun jie̱ꞌe̱ꞌ na̱sa íyó ránoꞌó, jee ñani iniꞌ ránꞌ ya̱ níyo va̱ꞌa ya̱ kino̱o ránuꞌuꞌ ñuunꞌ Atenas.
Chi tu̱ꞌun káchíꞌ ránꞌ nu̱u̱nꞌ ránoꞌó ví tu̱ꞌun I̱toꞌoꞌ-ó: Rá yó tékúꞌ ka̱ꞌ sáá kanta I̱toꞌoꞌ-ó, nsú xíꞌna-ó ka̱ꞌ naa-ó súkún nsú ka̱ꞌ rá níꞌiꞌ.
Koto kúníichiꞌ rán tu̱ꞌun Ndiosíꞌ ya̱ njia̱ꞌa re̱ꞌ nu̱u̱nꞌ ɨɨn te̱e sáva nákani re̱ꞌ maa nu̱u̱nꞌ ránoꞌó.
Te̱e vá ví ya̱ nakui̱ñɨ̱ꞌ si̱kɨ̱ꞌ nta̱ká ya̱ káchíꞌ ñɨvɨ ya̱ kúvi ndiosíꞌ, jín si̱kɨ̱ꞌ nta̱ká ya̱ néñu̱ꞌun ñɨvɨ. Jee káchíꞌ re̱ꞌ ya̱ kúñáꞌnú re̱ꞌ ka̱ꞌ nsú ka̱ꞌ nta̱ká rává. Saáva kuneeꞌ re̱ꞌ iniꞌ veñu̱ꞌun káꞌnú Ndiosíꞌ, jee sanáaꞌ re̱ꞌ ya̱ ndiosíꞌ ví re̱ꞌ.
Soo ránoꞌó ñanitáꞌán, koto núun iniꞌ rán saꞌá rán ya̱ váꞌa.
jín nu̱u̱nꞌ ñɨvɨ túꞌún;
Soo nanitáꞌvíꞌ rá ñaꞌan, retú kuni̱ꞌin ráña kuneí iniꞌ ráña Cristo, jee kunuun ráña ñɨvɨ, jee sásɨ́ɨ́n ráña maáráña nu̱u̱nꞌ níváꞌa, jee kaka ñáꞌnú ráña. Jee saꞌá ráña suꞌva sáá xtaꞌvíꞌ ráña se̱ꞌya.
jín ya̱ ntu jíni ráña;
kaka na̱a̱ꞌ,
Jee suni jíjia ráa tu̱nkúxí, jee jíkanuun ráa veꞌi ta veꞌi. Jee nsá kua̱chi kukúxí ráa, chi násátúꞌún ráa, jee chítéñú ráa maáráa tiñu inka ñɨvɨ, jee káchíꞌ ráa tu̱ꞌun nsú tu̱ꞌun kachiꞌ ráa ví.
Soo retú íyó ya̱ yájíꞌ-ó jín saꞌma ñúꞌún-ó, jee jín rá yaꞌá kuva̱ꞌa iniꞌ-ó.
Íyó sava ñɨvɨ jiáꞌa yuꞌú ráa nu̱u̱nꞌ rá tu̱ꞌun vá, jee nku̱sɨ́ɨ́n ráa nu̱u̱nꞌ ichi Cristo, ya̱ kúneí iniꞌ-ó.
Jee suni sukuán súníka ɨɨn te̱e síkɨ́ nsá ni̱ꞌi̱nꞌ-i ta̱ꞌvi̱ꞌ, retú ntu̱ví síkɨ́ re̱ꞌ sánikua̱ꞌ íyótúníꞌ sáá síkɨ́ ráa.
Jee ɨɨn musúꞌ ya̱ jiátíñú maá I̱toꞌoꞌ-ó ntu̱ví íyó saꞌá tuntíxí;
chi kasɨꞌ ráa ya̱ sama fuerza i̱i̱ꞌ níso re̱ꞌ iniꞌ ánímaꞌ ráa.
jee nasáneí nú iniꞌ ráa;
Maáníꞌ, Pablo, ya̱ kúvi ni̱ꞌ musúꞌ ya̱ jiátíñú Ndiosíꞌ. Jee suni nísotíñú ni̱ꞌ ya̱ kúvi ni̱ꞌ apóstol Jesucristo, ya̱ nchu̱ichí re̱ꞌ nuꞌuꞌ, sáva ku̱ꞌva ni̱ꞌ tu̱ꞌun re̱ꞌ nu̱u̱nꞌ rá ñɨvɨ, sáva rá ñɨvɨ ya̱ nka̱ji Ndiosíꞌ ráa, kuneí iniꞌ ráa maa; jee sáva kuniꞌ noo ráa tu̱ꞌun na̱a̱ꞌ, jee sáva kunikɨnꞌ ráa ichi na̱a̱ꞌ nu̱u̱nꞌ Ndiosíꞌ, sáni kuíni re̱ꞌ;
Jee néꞌí nasɨ́kuitɨꞌ sáꞌá ráa;
jín ya̱ sáꞌá va̱ꞌa ráa nta̱ká tiñu ya̱ sáni táꞌán iniꞌ rá i̱toꞌo ráa;
Ta̱chi̱ꞌ i̱i̱ꞌ vá ví ya̱ nta̱ji Ndiosíꞌ nu̱u̱nꞌ-ó, jie̱ꞌe̱ꞌ Jesucristo, ya̱ sáꞌá ya̱ nanitáꞌvíꞌ-ó, jee ntu nñu̱ku̱ꞌvá iniꞌ re̱ꞌ nta̱ji re̱ꞌ maá.
jee maáréꞌ kuvi re̱ꞌ se̱ꞌya nu̱u̱nꞌ ni̱ꞌ.
Kunenu̱u̱nꞌ-ó ka̱ꞌ jie̱ꞌe̱ꞌ tu̱ꞌun se̱ꞌya Ndiosíꞌ yó
Jee saáva niniñúꞌún re̱ꞌ nkenta nkuvi re̱ꞌ kuéntáꞌ mákua íyó kuitɨꞌ rá ñaniꞌ re̱ꞌ, sáva nkenta nkuvi re̱ꞌ ɨɨn su̱tu̱ꞌ kúñáꞌnú nasɨ́kuitɨꞌ, ya̱ náꞌví iniꞌ re̱ꞌ néꞌyá re̱ꞌ ráa, jee síkúnkuvi na̱a̱ꞌ re̱ꞌ tiñu Ndiosíꞌ, sáva nso̱ko̱ꞌ re̱ꞌ maáréꞌ sáva siíyo re̱ꞌ kua̱chi rá ñɨvɨ.
Jee, ¿né ɨɨn kúvi rá ñɨvɨ ya̱ nteso̱ꞌo tu̱ꞌun Ndiosíꞌ jee nku̱jiááꞌ iniꞌ ráa nu̱u̱nꞌ Ndiosíꞌ, rúja? ¿Á nsú suviráa kúvi ntáká rá ñɨvɨ Israel ya̱ nkene ráa xi̱ntíín ñuunꞌ Egipto sáá yósóꞌ Moisés nu̱u̱nꞌ ráa, rúja?
Chi ta ɨɨn rá su̱tu̱ꞌ kúñáꞌnú, jee nka̱ji Ndiosíꞌ re̱ꞌ nteñu rá ñɨvɨ, jee ñani Ndiosíꞌ re̱ꞌ sáva sikúnkuvi re̱ꞌ rá tiñu nu̱u̱nꞌ Ndiosíꞌ jie̱ꞌe̱ꞌ ya̱ váꞌa rá ñɨvɨ, sáva so̱ko̱ꞌ re̱ꞌ nu̱u̱nꞌ Ndiosíꞌ rá nantíñú jín rá sa̱na̱ꞌ jie̱ꞌe̱ꞌ rá kua̱chi rá ñɨvɨ.
jín ya̱ ni̱ꞌi̱nꞌ ráa sátíñú ta̱chi̱ꞌ ííꞌ Ndiosíꞌ iniꞌ ráa,
Chi nu̱u̱nꞌ tataꞌ Leví nkiji su̱tu̱ꞌ Aarón, jee nu̱u̱nꞌ tataꞌ Aarón nkiji ntáká ka̱ꞌ rá su̱tu̱ꞌ. Jee nni̱ꞌi̱nꞌ rá ñɨvɨ nación Israel ley Ndiosíꞌ ya̱ nkene xi̱ntíín rá su̱tu̱ꞌ. Jee ntu nkúvi saꞌá rá su̱tu̱ꞌ Leví kino̱o na̱a̱ꞌ rá ñɨvɨ ya̱ níkɨ́nꞌ ley vá. Chi retánꞌ nkuvi sáꞌá-a vá jee, ¿na̱kui chi íyó nakui̱ñɨ̱ꞌ inka ka̱ꞌ su̱tu̱ꞌ kua̱ꞌ nkuvi su̱tu̱ꞌ Melquisedec, nsú káꞌ kua̱ꞌ kúvi su̱tu̱ꞌ tataꞌ Aarón?
Soo vitan jee su̱tu̱ꞌ-ó ya̱ kúvi Cristo nni̱ꞌi̱nꞌ re̱ꞌ tiñu máá ñáꞌnú nasɨ́kuitɨꞌ ka̱ꞌ nsú káꞌ rá tiñu nsa̱ꞌá rá su̱tu̱ꞌ vá. Jee suni sukuán níso re̱ꞌ tiñu ñujiínꞌ jie̱ꞌe̱ꞌ tratúꞌ jiáá ya̱ kúvi va̱ꞌa nasɨ́kuitɨꞌ ka̱ꞌ nsú ka̱ꞌ tratúꞌ túꞌú. Jee suni ñakɨnꞌ Ndiosíꞌ tratúꞌ jiáá vá jie̱ꞌe̱ꞌ rá tiñu váꞌa nasɨ́kuitɨꞌ ka̱ꞌ nchi̱sóyuꞌú re̱ꞌ ya̱ sáꞌá re̱ꞌ maa.
Jee sáá ya̱ íyó stákoo ntáká rá nantíñú vá, jee yɨ́táꞌán yɨ́táꞌán kívɨ rá su̱tu̱ꞌ iniꞌ nu̱u̱nꞌ xíꞌnañúꞌún iniꞌ veꞌi i̱i̱ꞌ saꞌma, sáva sikúnkuvi ráa rá tiñu íyó saꞌá ráa nu̱u̱nꞌ Ndiosíꞌ.
Ntu kuíni nú rá sa̱na̱ꞌ jín rá nantíñú ya̱ so̱ko̱ꞌ rá ñɨvɨ nu̱u̱nꞌ nú.
Jee íyó kani iniꞌ-ó na̱ja nachuneí-ó iniꞌ ɨɨn inka-ó ya̱ kunu̱u̱nꞌ-ó ka̱ꞌ ñɨvɨ, jín ya̱ saꞌá-ó ka̱ꞌ tiñu váꞌa.
Jee Noé ni̱nu̱ꞌ iniꞌ re̱ꞌ nku̱neí iniꞌ re̱ꞌ Ndiosíꞌ, sáá nstúꞌva Ndiosíꞌ re̱ꞌ jie̱ꞌe̱ꞌ rá tu̱nóꞌó xéénꞌ koo ya̱ ni ntiáꞌan kuniꞌ maa. Jee ñúyúꞌví iniꞌ re̱ꞌ Ndiosíꞌ jee nsa̱ꞌá re̱ꞌ ɨɨn barkúꞌ maá káꞌnú nasɨ́kuitɨꞌ ya̱ naní “arca”, sáva ka̱ku re̱ꞌ jín ntáká rá ñɨvɨ táꞌán veꞌi re̱ꞌ. Jee jie̱ꞌe̱ꞌ nku̱neí iniꞌ Noé Ndiosíꞌ, jee nsi̱jíta re̱ꞌ kua̱íyó rá ñɨvɨ ñɨ̱vɨ́ vá nu̱u̱nꞌ kua̱chi ráa. Jee ni̱ꞌi̱nꞌ re̱ꞌ ta̱ꞌvi̱ꞌ ninima̱ni̱ꞌ Ndiosíꞌ ya̱ nsa̱náaꞌ-a ya̱ kúvi re̱ꞌ te̱e na̱a̱ꞌ jie̱ꞌe̱ꞌ nku̱neí iniꞌ re̱ꞌ Ndiosíꞌ.
jee ñasɨꞌ Ndiosíꞌ yuꞌú rá nikaꞌa sáva nka̱jíꞌ rátíꞌ ráa,
¿Á íchí ya nnaanꞌ iniꞌ rán tu̱ꞌun ya̱ nééꞌ nu̱u̱nꞌ tutuꞌ ííꞌ ya nna̱kutíñú Ndiosíꞌ nu̱u̱nꞌ rán? Jee káꞌánꞌ re̱ꞌ jín rán ya̱ kúvi rán se̱ꞌya re̱ꞌ:
Na̱ja kueꞌnu-ó sáni kuva̱ꞌa iniꞌ Ndiosíꞌ kune̱ꞌyá re̱ꞌ yó
Ku̱ꞌva rán tu̱ꞌun káva̱ꞌa nu̱u̱nꞌ ntáká rá te̱e yósóꞌ nu̱u̱nꞌ rán, jín nu̱u̱nꞌ ntáká rá ñɨvɨ yɨ́ꞌɨ́ nu̱u̱nꞌ Ndiosíꞌ. Jee rá ñanitáꞌán Italia suni chúichí ráa tu̱ꞌun káva̱ꞌa nu̱u̱nꞌ ránoꞌó.
Chi retú ɨɨn ñɨvɨ tésóꞌo tu̱ꞌun vá, jee ntu sáꞌá-a ya̱ káchíꞌ tu̱ꞌun vá, jee kúvi-i kuéntáꞌ ɨɨn te̱e ya̱ néꞌyá re̱ꞌ ñɨɨnúúnꞌ nkaku re̱ꞌ nu̱u̱nꞌ ɨɨn “espejo”,
Jee suꞌva nkuvi ya̱ nkachiꞌ tu̱ꞌun Ndiosíꞌ níso nu̱u̱nꞌ tutuꞌ ya̱ káchíꞌ:
jee jiáku̱ꞌun iniꞌ ráa íyó mániꞌ ráa ya̱ káchíꞌ inka ñɨvɨ,
Rá oro rán jín rá plata rán kujia su̱jieyóó maa. Jee su̱jieyóó vá stúvi ya̱ naáꞌ si̱kɨ̱ꞌ ránoꞌó, jee jie̱ꞌe̱ꞌ vá xináánꞌ Ndiosíꞌ rá yɨkɨkúñu rán kuéntáꞌ téñuꞌunꞌ ñuꞌunꞌ. Chi nsa̱ꞌá tútú rán nantíñú yɨ́yáꞌvi tiempúꞌ yaꞌá ya̱ kuánɨꞌɨ.
Jee ré kachiꞌ-ó ya̱ ntu̱ví íyó kua̱chi-ó, jee xínáꞌví-ó maáó, chi ntu̱ví ñúꞌún tu̱ꞌun na̱a̱ꞌ iniꞌ-ó.
jee nku̱neí rán jín kui̱ꞌna̱ꞌ kúñáꞌnú.
Chi yaꞌá kúvi tu̱ꞌun ya̱ nteso̱ꞌo rán ne̱ nki̱jiéꞌé nku̱neí iniꞌ rán Jesús ne̱ xíꞌnañúꞌún, ya̱ kunu̱u̱nꞌ-ó ɨɨn inka táꞌán-ó.
Jee jín yaꞌá jíníꞌ-ó ya̱ kínóo kutú-ó yɨ́ꞌɨ́-ó nu̱u̱nꞌ re̱ꞌ, jín ya̱ maáréꞌ chi kínóo kutú re̱ꞌ yɨ́ꞌɨ́ re̱ꞌ iniꞌ-ó, chi ntaji re̱ꞌ Ta̱chi̱ꞌ ííꞌ re̱ꞌ yɨ́ꞌɨ́-ɨ iniꞌ-ó.
Jee jíníꞌ-ó ya̱ nta̱ká rá ñɨvɨ ya̱ nsa̱ꞌá Ndiosíꞌ ya̱ nna̱kaku ráa kúvi ráa se̱ꞌya re̱ꞌ, ntu̱ví jíka ráa jín kua̱chi. Jee Jesús ya̱ nkaku re̱ꞌ va̱ji re̱ꞌ ne̱ nu̱u̱nꞌ Ndiosíꞌ jee kúvi re̱ꞌ máá se̱ꞌya Ndiosíꞌ, jee suvire̱ꞌ chi náma re̱ꞌ ráa, jee ntu kúvi tɨɨn niva̱ꞌa kui̱ꞌna̱ꞌ kúñáꞌnú ráa.
Chi nkene ráa jíka ráa sáva saꞌá ráa tiñu Cristo, jee ni ntu̱náꞌ tɨ́ɨn ráa ré na kúvi ya̱ chineí rá ñɨvɨ ya̱ ntu kúneí iniꞌ Jesús.
