Pwek nhenh Mark-henh angketj mwerr Jesu Christ-penh anem, Altjerr-henh ler-penh-akert.
Inang Capernaum town-warn alhek. Kwereng Saturday arlta angerrel Jesu rang tjatj-warnem irrpek. Rang tjerrtj map kaltj-anthek.
Jesu-el artwang renh lanthemel ilek,
Jesu-elem inenh ilek, “Thang angketj nhenh ilem. Artwel anew inemeng, kwer-penh rang tjenkerr mpwarem. Kwereng rang peltj kwerenh map ngwem, mern arlkwetjeh. Peltj inem yarn merneng alharlkwelhem. Inang kwerel-ayeng nyerrkemel mern arlkwem.
Tjerrtj kwerrern anetj-akert mapel inang Jesu renh aremarleng, inang ahelh-warn inyetjam. Kwerrern anetj inangem arlkemel iletjam, “Ntwang kwenh Altjerr-henh lerekw anem!”
Jesu-kenh amwek tjeyekw kwerenh map inang petjek, warl kethel akarelhek. Inangem tjerrtj nyent lanthek, Jesu iletjeh, rang ineh-warn arratetjeh keth-warn.
Lakenh Altjerr-henh angketjel ilem.”
Jesu-el tjerrtj map Altjerr-henh angketj kaltj-anthek, inenh angketj arrpenhek-arrpenh ilemel. Inarl kwek war kaltj-irrekarl, rarl inenh lakenhek-atwetj kaltj-anthek.
Kel Jesu-el inenh twernek, “Kel pekepek map-warn irrperrerray!” Kel inang pekepek ineh-warn irrpek. Pekepek inangem ahert-irremel arrtjanemel kwatj-warn anyerl-alhek, inangem ilwek.
Jesu rang marl kwer-warn angkemarleng, artwang urrpetj petjek angketj anetj-akert twernk Jairus-kenh mereng. Inang Jairus renh ilek, “Twernkay! Kwer marl ngkwengenh kel ilwek. Inangkal renh mentjem impay, rarrp alhetjek.”
Arrantherr town-warn irrpenhemeng, tjerrtj inang apek arrehantherr ahentj-kweny anem, inang itja ahentj-anem arrehantherr-henh angketjeh awetjeh, kel town kwereng arratay. Ahelh ulpmernt ingkang arrehantherr-henheng lernemel, kel alhay. Lakenh mpwaremel, arrantherr inenh mernem, Altjerr itja nyerrkentj ineh anem.” Lakenh Jesu-el inenh twernek.
Tjerrtj mapel pel inenh arekarl, boat-eh antjekarl. Inang pel mer renh kel iterl-arek, inangem mer kwer-warn arrengker ingketjel ingkerneng alhek. Tjerrtj inek-amparr mer kwer parrp alhek, arrwekel irrek, arrernelhetj-alhek. Boat-akertem inangem ingkern irretj-alhek mer kwer-warn.
Inartek angwerrekarl, inang itja mern nheng-penh iterl-arek, Jesu-arl rang twer anthwerr anek.
Lakenheng arrantherr Altjerr-henh mpwareng-areng kweteth mentj impem, arrantherr tjerrtj-henh mpwareng-areng kaltj-anthetjenheng. Lakenhan anetjam! Iterrentj arrehantherr-henh ahelh nhenh-areny war!”
Jesu rangem alker-warn-athek aremel artwang renh ahey-angkemel ilek, “Ephphatha!” Nhenh angketj Anmatjerrel angart-wem “Altjwer-irray!”
Panth nthakentjam arrantherr arlwelek mern ngkweltj-akert, nheng tharl tjerrtj 5000 wantekarl mern 5-el?”
Tjerrtj arrpenh map lyet Altjerreh itja nyerrkem, inang tjerrtj anetj anem. Tjerrtj rarl nyerr-irrem, tjerrtj anetj inenh angketj tjengenh iletjeh apek. Tjerrtj rarl tjeng nyerr-irrem, rang kelant nthakenh irretjenh? Kelant tjerrtj-henh ler rang petj-alpemeng, rang tjerrtj nhenh kweretj nyerrerretjenh-antim. Lakenh-arteh rang petj-alpetjenh: rang angel alker-areny kwerenh map-akert twer arrpenh anthwerr petj-alpetjenh.”
Nywek rang angkek, “Kwer rrwey nhenh rang kwer kwekeng lakenh kwet rang anentjek.
43-44 Iltjang ngkwengenhel ntwang apek anetj mpwarem. Kel iltjang renh rlweth-akayantay! Nhenh mwerr anem: ntwang Altjerr-henh mer-warn irrpetjeh iltjang nyent-akert, kwetant anetjenheng. Altjerrel ngwenh iltjang atherr-akert rwang atatherr-warn wehetjeng. Atatherr anganentj kwerel rwang itja kwet ilwernelhem.
Rem kwer nyentam-nyent inemel anwarteh arrernek. Rang iltjang kapert inehenheh arrernek, rang nyentam-nyent Altjerr pawenhek kwer mapeh, Altjerrel inenh twer-iletjeh.
Ratherr renh ilek, “Nwengkerr alkerelem anemeng, ilern ahentj-irrem, ntwang ilernenh itepelant atherr arrernetjeh, ilern twernk tjerrtj mapeh anetjeh ntwarteh.”
Mpwelenh apek arrpenhel pawenhemeng, ‘Wenheharl mpwel tangkey renh angem?’, mpwel renh iletjeh, ‘Ingkart kwenh kwer ahentj. Ingkartel renh parrp angkep lanthetj-alpetjenh ngkweng-warn.’”
Lakenheng thang arrantherrenh ilem, arrantherr Altjerr pawenhemeng, arrantherr renh nakemeng, rang arrantherrenh kel awetjenh, lakenh mpwaretjenh.
Ingkartel lakenh mpwarek, nwern anwerlkemelant arem.’”
Twernentj arrpenh nhenh angerr anem. ‘Ntwarl ngkweng-areny nyerrkem, lakenh-arteh ntwang tjerrtj arrpenh mapeh nyerrketjeh.’ Twernentj nhenh atherr anem tjeperr anthwerr.”
Kelant arrantherr awemarleng, tjerrtj arrpenh map atwerremeng, tjerrtj arrpenh mapeh atwerretjeh irremeng, arrantherr itja ater-irretjeh. Nhenh kwenh kel lakenh anetjenharrp. Ahelh rang pel itjarl ywerretjenh, mpank-antey.
inang alkereng anyetjenh.’
Thang arrantherrenh arratj ilem, mer arrpenenhel apek inang tjerrtj map angketj mwerr renh kaltj-anthetjenh, inang angketj marl nhenh-penh iletjenh, marl kwer irlpangkemel.
Peter rangem angkek, “Inang apek ngkwengeng ampakelhetjenh, yeng pel itja kwetarl ngkwengeng ampakelhetjenh! Yeng ngkwengel-ayeng kwet anetjenh.”
Artwang anthetj nyent itjarl ater arrtjanek, Jesu-el-ayeng artwang atwenh-atwenh mapel-ayeng ingkern-angkwerr alhetjam. Inangem renh aremel, kwer ingkernant antwerrkewarrek, mantarr kwerenhant antwerrkewarrek,
Arrpenh mapel Jesu kwerarleh pelh-wek. Inang inngerr kwerenh rltwemel atwek. Inangem renh pawenhek, “Ngwenhelam ngwenh atwek?” Priest twernk angerr-henh urrkapenh-apenh mapelem renh angemel atwerrerrek.
Pilate rang inenh weth pawenhek, “Wenhengay? Rang itjam pal mernelhek apek!” Tjerrtj inang pel arnterram-arnterr arlkemel ilek, “Renh kel ntwerlkehant arlpar-arrernang!”
Artwang nyentem wine-ek arrtjanek. Rang rnwanentj kwek wine anetj-anetj-warn arwek-arrernek. Kwereng rnwanentj kwek wine-akert renh rang arnang alkeyarl arrernek. Rang arnang alkeyel rnwanentj-akertel Jesu-warn angek. Rang Jesu kwer mernek, Jesu-el antjwetjeh apek. Rang angkek, “Nwern karelheyay aretjeh. Elijah apek petjehetj, renh ntwerlkeng anarnpelh-iletjeh, itja apek.”
Mary rangem alhemel, angketj nhenh Jesu-henh peltj map inang ltarrp arrangketjameh iletj-alpek.
Altjerr-henh angel alker-areny Zechariah kwer mernelhek, arnang npwang mwerr-henh altar-eng ayerrerel angel rang irnetj-alhek.
Rang Jacob-kenh peltj mapeh twernk kwet anetjenh, rarrp kweteth Ngkart angerr anetjenh.’
Yeng arrken awelhem kwer, rang yengenh urrarek.
Rrwey rang arltang 8 anekarleng, peltj map petjek Zechariah Elizabeth kwer-atherrel-ayeng anetjeh, inang kwer rrwey renh artwang-iletjeh-anngernt. Moses-henh mpwareng-areng-angkwerr kwer rrwey renh arltang 8-eng artwang mpwaretjeh-anngernt. Peltj inang ahentj-anek, kwer rrwey Zechariah anewetjeh, arreny angey kwerenh-arteh.
Rang nwerneh kweteth iterrerl-anem, rarl ngkwey alhelekarl wart.
Rang nwernenh kaltj-anthetjenh, tjey mwerrel alhetjeh,
Tjerrtj mapel angketj nhenh awekarleng, inang anwerlkek.
Lakenh tjerrtj-henh iterrentj keth-irrem. Mary, kelant ntwang ltarrp angerr arnetjenh kwer ngkwengenheh.’ Lakenh Simeon-el Mary ateng-ilemel ilek arrwekel-antey.
‘Artwang nyentel mer rrkwalel arlkerl-anek,
Rang tjerrtj ingkerrek ngaketjenh, tjerrtjelarl mern anngang mwerr map mern anngang anetjeng ngakem-arteh. Rang tjerrtj mwerr map mer kwerenh-warn angetjenh. Tjerrtj anetj map rang rwang ngampekarl-warn taly-wetjenh.’
Kenan rang Enosh-kenh ler anek. Enosh rang Seth-kenh ler anek. Seth rang Adam-kenh ler anek. Adam rang Altjerr-kenh ler anek.
“Ntwang itja Altjerr arrkernetjeh.”’
Artwang kwerrern anetj-akert nyent anek. Artwang rang arlkemel ilek,
Inang boat kwatj iter-warn tjarr-angek ngkernemel. Kwereng Simon Peter James John thwen rnwanentj ingkerrek inehenh imperl-alhek, Jesu-eng anharrel-ayeng alhek.
Arrantherr apek iterrem, yengarl petjekarl, nheng tjerrtj mwerr map ngwetjeh. Itja, yeng petjek tjerrtj anetj mapek-arlk, inenh angkep twepelh-iletjek Altjerr-warn, inang arratj Altjerreng ularr anetjenheng.’
Kwer-penh artwang Pharisee map kaltj-anthenh-anthenh map thwen inang Jesu-eh ahel anthwerr irrek. Inang lakenh pawenherrek, ‘Nthakenham nwern irrey artwang nhenhehan?’
arramp-wetjenh apek,
‘Arrantherr peltj arrehantherr-henhehant kangkem key? Altjerr itja arrehantherr lakenheh ahentj-anem. Tjerrtj anetj-anetj inang kwenh peltj inehenhehant kangkem lakenh. Wenheham Altjerrel arrantherrenh kwart-wetjeh? Arrantherr peltj-kwenh lwereny mapeh kangketjeh-arlk.
6-8 Kel Jesu inehel-arleng antelherl-alhek.
Rang ngkweng tjey angerr mpwaretjenh.”
Simon-el renh ilek, ‘Artwang rang kwenh, rang maney angerr inekarl.’ Jesu angkek, ‘Ntwang kel arratj angkek.’
inang angketj itja alhengk-aretjenheng.”
Jesu-el renh arek, rang arrentj renh iltek, ‘Kwereng arratay!’ Artwang rang Jesu kwereng ularr kelkertel-ayeng arrernelhek. Rang arnterr arlkemel ilelhek, ‘Jesu-ay! Altjerr angerr-henh Leray! Wenheh ntwang nhenh-warn petjek? Ntwang yengenh itja atwetjeh!’
Jesu-el renh ilek, ‘Marlay, ntwang yengenh nakek, yeng twer angerr anem. Lakenheng Altjerrel ngwenh mwerr-ilekarl. Kel arrkenel alpay!’
Jesu-el kwertengerl inenh ilek, ‘Kel arrantherr ineh mern antherrerrang.’
Peter map-artek kel ankwa irretjam, kwereng inang karr-irremel Jesu renh arek, parrtj anthwerr-akert irnerleh, artwang atherr nhengel-ayel.
Rang tjerrtj urrpetj lanthek arrwekel, town kwek nyent-warn Samaria-warn, inang mer renh aretjeh, inang intetjeh-anngernt.
Arrantherr apek town arrpenh-warn alhemeng, tjerrtj inang tjweker-irremeng apek arrehantherr, arrantherr tjerrtj inenh anngetherr iletjehant,
Kwer-penh ngkart priest nyent tjey kwerel petjek. Rang artwang renh arek, tjwen-akert irlkert interl-anerleh. Rang kweretj anper alhek.
‘Mantjel awerrerray! Arrantherr Altjerr renh pawenherrerrang. Kwereng rang arrantherrenh anthetjenh. Altjerr kwer palenthwerrerray. Kwereng rang arrehantherr mernelhetjenh. Altjerr-henh arrew rltar-atwerrerray! Kwereng rang arrehantherr altjwer-iletjenh, arrantherr irrpetjenheng.
Tjerrtj inang arrawerrek Jesu kwer-warn. Jesu-el inenh ilek, ‘Arrantherr tjerrtj lyet anemarl map-artek anetj anthwerr. Arrantherr aretjeh ahentj-anem, thang arrehantherr mernetjeh twer angerr alker-arenyek. Thang arrehantherr itja kwet lakenh mernetjenh. Thang arrantherrenh irlpangkelh-ilemel ilem war, artwang Altjerr-henh angketj angenh-angenh nheng Jonah-akert war. Altjerrel ngkwey twer kwerenh mernekarl Jonah-el-arleng.
‘Artwang kaltj-anthenh-anthenh mapay, arrehantherr rwekenth-kenth angerr anetjenh! Arrantherr angketj Altjerr-henh arratj kaltj-anthetjeh, arrpenh map kaltj-irretjeh, Altjerr kwer kangkwerretjenheng. Itja kwet! Inang kaltj-irretj-kwenh-antey, arrehantherr-arteh!’ Lakenh Jesu-el inenh iltek.
Kwer-penh rarrp kwewaleny nakelhemel ilelhek, “Mern-arlk angerr anthwerr tjeyenh intem. Kel yeng ltjwerrerl-anetjeh, arlkwerl-anetjeh, antjwerl-anetjeh, arrken war anerl-anetjeh.”
Ngkartel renh tjernek, ‘Thang angketj arrantherrenh warl arntarnt-arenh-arenh-akert ilem. Twernk nyentel artwang irlpareth ngkernem, warl arntarnt-arenh-arenh anetjeh, rrkwapenh-apenh kwerenh map arntarnt-aretjeh, mern inehenh arratj kwet antherl-anetjeh.
Arrantherr angketj arrpenhek key irlpangkemam, tjerrtj 18 nheng inarl mer Siloam-el ilwekarl, warl arlpentj angerr ineh-warn takelhemel anyekarl? Arrantherr key iterrewarrem, inang kwel Jerusalem-areny arrpenh mapeng anetj-lkwer anekarl? Lakenheng key, inang ilwek? Altjerr ineh iterretj-kweny key anek, inenh arntarnt-aretj-kweny anek apek?
Jesu-el inenh ilek,
Kwer-penh Jesu rang inenh pawenhek, ‘Angketj nhenh iterl-arerrerrang. Ler rrwey ngkwengenh apek, pwelek ngkwengenh apek ipertek anyem arltang Saturday-el. Ntwang kwenh renh arltang Saturday kwerel kwet parrp tjarr-inetjenh.’
‘Tjerrtj ngwenh apek rarl tjengel-ayel ingkern petjetjeh ahentj, rang kel tjeng angerr kangketjeh. Rang iteth kwerenh mentj anthelhetjeh. Tjerrtj ngwenh apek rang arlaltj kwerenhehant kangkem, angey kwerenheh apek mwek kwerenheh apek, anew kwerenheh apek, kwer kwerenheh apek, kek kwerenheh apek, angkwerek kwerenheh apek, tjeyekw kwerenheh apek inehant kangkem, itja lakenh. Altjerreng ularr arlaltj kwerenh mapeh rang kwek war kangketjeh. Itjeng rang itja nakenh-nakenh tjengenh anem.
Kel arltang arrpenhel ler ingkerneny rang rnwanentj maney thwen kwerenh-akert alethek-irrek. Rang ntwarr alhek mer arrpenh-warn. Mer kwerel rang maney kwerenh intjarlkwek, ngkwarl angerr antjwemel marl map-arlk alwernerl-apemel.
Jesu-el kwertengerl kwerenh mapeh angketj ilek, ‘Artwang nyent maney angerr-akertel artwang arrpenh anyenek, arntarnt-aretjeh maney-arlk rnwanentj-arlk rrkwapenh-apenh-arlk kwerenh ingkerrek. Artwang alenharl rang itja arratj anek. Kelant tjerrtj arrpenh mapel artwang maney angerr-akert nheng angketj ilek, “Arntarnt-arentj ngkwengenh mantarr-arlk mer-arlk maney-arlk ngkwengenh ingkerreny intjwarlkek.”
‘Artwang Lazarus rang kel ilwek. Kwer-penh angel alker-areny map petjek, renh Altjerr-henh mer kern-warn anginek, rang Abraham-kenh mapel-ayeng iteth anetjeh. Artwang rnwanentj arwenth-akert rangemeh ilwek. Arrpenh inang artwang renh kel awenng-warn arrernek.
Inang renh ntwarreng-antey arlkemel pawenhek, ‘Twernk Jesu-ay, nwerneh lharrp-irrang!’
Jesu-el ilek, ‘Tjerrtj ngwenh apek inarl athek-irrem iteth anetjehant, inang itja Altjerrek iterrem, wenh-wenh ahelh-arenyekant iterrem, anetj kwenh lakenh! Inang itja Altjerrel-ayeng kwet anetjenh. Tjerrtj arrpenh inarl alker-areny-arlkeh iterrerl-anem, kweteth arratj mernelhemel Altjerreng ularr, inang kel iteth ngampekarl anetjenharl.
Mantjel awang! Arrantherr apek Ngkart alhengk-aretj-kweny anem, kwer nhenh mapelarl alhengk-arem-arteh, arrantherr kel Ngkart kwereng ntjwem-irrem, arrantherr itja kwet kwerenh anetjenheng.’
Artwang rang renh arlkemel pawenhek, ‘Jesu-ay! David-henh peltjay! Tjeng lharrp-irrang!’
‘Urrkapenh-apenh nyentel renh ilek, “Twernkay, thang maney ngkwengenh angerr-ilek. Ntwang tjeng ngkweltj 10 antherl-alhek, thang 10 arrpenhemeh ngkweng angerr-ilek. Ma, nhenh kel ngkweng 20 intem.”
Jesu rang tangkeyel-ayeng mpank petjetjam, tjerrtj mapel mantarr inehenh tjeyeh antjam-wek kwereng arrwekel.
Ngwenhelam John renh lanthek, tjerrtj map kwatjeh irrpelh-ilemel baptise-em-iletjeh? Altjerrel apek? Tjerrtjel apek? Arrantherr-amparr yengenh tjernang!’
Keth-ilentj: Jesu-el angketj nhenh inenh ilek warl artenh-artenh map-penh, inarl pwert renh mentj taly-wekarl-penh, lyet pwert rang tjeperr anthwerr anem, pwert mapeng mpwepel intemeng, pwert arrpenh map anyenemeng. Angketj nhenh rang kwewaleny ilelhek, pwert nhengarl warl artenh-artenh mapel wekarl-penh.
Arrantherr angketj arnang ampetjamarl-penh iterl-arem key? Moses-el mernek, Altjerrel kwenh tjerrtj irrernng map kemelh-iletjenh. Rang kwenh Ngkart renh anpernemel ilek, Abraham-henh Isaac-henh Jacob-henh Altjerr.
Kwertengerl inang renh pawenhek, ‘Kaltj-anthenh-anthenhay, nwernenh ilang. Ilwengaram inang ataketjenh? Nthakenham nwern kaltj anetjeh, tjerrtj inang apek anyenng-anyenng petjetjenh, warl inenh ataketjeh-anngernt?’
Inang anteth-akert irrem apek, arrantherr kaltj anetjeh, ngwenth war twern-irretjenh.
Kel Peter John ratherr alherrek. Inang arek, ingkerrek anek, Jesu-elarl arrwekel ilekarl-artek. Ratherr tjenkerr renh mpwarek.
Jesu-el renh ilek, ‘Peter-ay, arratj ngwentheh-atwetj ntwang tjeng-hetj urrpetj-ingar anyenngel ilelhetjenh, ntwang tjeng kaltj-kwenh anemeng, tjwek-tjwek rrwey rang arlketj-kwenyel-antey mpank.’
Yeng kwenh arltang mapel church-warn alhetjart, arrantherr yengenh itjarl antwerrkewarrek. Lyet Altjerrel arrantherrenh impem, yengenh antwerrketjeh, arrentj ahentj-anemeng wart.’
Inang pawenherrek, ‘Nwern kel angketj kwerenh awek! Nwern itja artwang arrpenheh palenthwetjeh.’
Inang arlkemel angkek, ‘Renh kel ntwerlkeh arrernewarrang! Renh kel ntwerlkeh arrernewarrang!’
Jesu-el renh tjernemel ilek, ‘Thang ngwenh alhelem, lyet ntwang tjengel-ayel anetjenh mer mwerrel.’
Inang angkep alpek. Inang angketj nhenh kwertengerl inenh iletj-alpek, nakenh-nakenh arrpenh map-arlk thwen.
Inang kel mer Emmaus kwer itwek-irrek. Jesu anper alhetjeh irrek.
Angey tjengenhel kwenh ngkwey alhelek, Kwerrern Alngaltar renh kwerenh map-warn lanthetjeh. Thang renh kel arrehantherr-warn lanthetj-alpetjenh. Arrantherr-antem Jerusalem-el karelhetjeh, Kwerrern rang alkereng petjetjenheng, arrantherrenh twer-iletjeh.’ Lakenh Jesu-el kwertengerl kwerenh map ilek.
Tjerrtj Judea-areny-kenh twernk map inarl town Jerusalem-el anetjam, inang priest urrpetj thwen tjatj angerretj-henh urrkapenh-apenh urrpetj thwen John-warn lanthek. Inang renh pawenhek, “Ngwenham ntwang? Nthenh-arenyam ntwang?”
Ratherrem kwerel-ayeng alhek mer kwerenh-warn. Ratherrem kwerel-ayeng antarl-irrek angway-angwayek-atwetj.
Tjerrtj Judea-areny map kweteth iltjang inngerr-arlk lhewelhetjart, mpwareng-areng inehenh-angkwerr. Warl kwerel drum kwatj-kenh 6 irnek, nheng inarl tjerrtj lhewelhetjenheng. Drum nyentel kwatj 100 litres antwerrkem. Drum nhenh inang pwertengarl mpwarekarl.
Rang Jesu-warn kwenyel petjek. Rang renh pawenhek, “Inangkalay! Nwern-artek kaltj, Altjerrelant kwenh tjerrtj twer-ilem, twer kwerenh-akertel urrkapetjeh, ntwang kwenh lakenh urrkapekarl-arteh. Nwern kwenh kaltj, nwern ngwenh arek Altjerr-henh twer-akertel urrkaperleh. Lakenheng nwern kaltj, ngwenh Altjerrel nwerneh-warn lanthekarl, nwernenh kaltj-anthetjeh.”
23-24 King Herod-el-artek itja-antey John renh tjayel-warn kwernek, mpank-antey. Tjerrtj map John-warn petjetjart mer Aenon-warn, rang inenh kwatjeh irrpelh-ilemel baptise-iletjeh. Mer Aenon mer Salim-eng rtwang war, kwatj rwew-akert.
Ntwang arrwekeleny angerrepat nwern-henh nheng Jacob-eh kaltj key? Jacob rang kwenh kwatj angentj nhenh nwerneh angernemel antherl-alhek. Ngkwey ler kwerenh map inang kwatj angentj nhenheng antjwetjart, yep-yep-arlk kwerenh mapel thwen. Nthakenham ntwang Jacob-eng inangkal-lkwer?”
Kwertengerl map inarrpem pawenherrek, “Arrpenhel key renh mern anthek, arlkwetjeh?”
Nwern angkep-atheh arem. Arrwekel Jesu rang Judea-ampenyeng Galilee-ampeny-warn alpek. Twer anthwerr kwerenh rang Galilee-ek-amparr mernek, nheng kwatjek-amparr wine ilemel mer Cana-el. Kwer-penh rang kweremeh mwerr-ilek, mer nyent kwerel-antim. Lakenh rang mernelhek, ngwenh rang anemeng.
Angeyel tjerrtj irrernng map kemelh-ilemel iteth-ilem. Lakenh-arteh ler rang tjerrtj inenh iteth-ilem, rarl ahentj-anemeng wart.
Yeng arrehantherr-warn petjek, Angey rarrp yengenh lanthekarl. Arrantherr yengenh itja peltj-ilek. Kenh tjerrtj arrpenh petjemel ilelhemeng, rang tjerrtj angerr anemeng kwel, arrantherr renh kel peltj-ilemantarl.
Kweny mpwepel irlkang twerelem kwatj angelh-iletjeh mpwarek. Kwatj rangem angerr-irrek.
Nthakenham yeng kwer kangkwerrem? Thang tjerrtj rarl urrarekarl ingkerrek arratj arntarnt-arem. Itja nyent apek parlp-iletjeh. Thang inenh arltang ingkernel kemelh-iletjenh.
Nakenh-nakenh arrpenh map anharrel-ayeng petjekarl. Ineheng arrpenh mapel angketj nhenh awemel, inarrpem arrawerremel angkerrek, “Angketj nhenh arnpwer! Tjerrtj map yarn kangkwerrem!”
12-13 Tjerrtj inem twernk map ineheng ater-irrek-arleng wart, inem itja Jesu kwer-penh anngetherr angkerrek. Arrpenh map arretjemel war kwer-penh angketjam, “Rang artwang mwerram anem!” Kenh arrpenh map arretjemel war angketjam, “Rang tjerrtj mapeh rrtjwerremel ilelhem.”
Tjerrtj Judea-areny inem patemel pawenherrek, “Nthenh-warnam artwang nhenh alhetjeh angkem? Wenheng nwern kwer yarn palenthwetjenh? Peltj nwern-henh map-warn apek rang alhetjenh, inarl mer Greece-el anemeng, inenhem rang kaltj-anthetjenh?
3-6 Artwang inangkal map artwang Pharisee map thwen inang ahentj-anek, Jesu renh arrkernetjek. Lakenheng inang marl nyent Jesu-warn angetjek. Marl nhenh renh-artek arrpenh mapel arekarl, artwang arrpenhel-arleng intek-arleng, itja anew kwerenhel-arleng. Artwang inangkalel artwang Pharisee mapel thwen marl renh tjerrtj mapeng mpwepel inang ngkernek, inang renh ilpernek. Inartek Jesu renh arrkernemel pawenhek, “Inangkalay! Inartek marl nhenh arek, rang anetj mpwaremeng. Mpwareng-areng nwehengkerr-henhel-ayeng Moses-el nwengkerrenh twernek, nwern tjerrtj nhenh-artek irntel iltewetjeh, irrernng atwetjeh. Nthakenham ntwang iterl-arem? Nhenh apekam arratj anem? Nwern renh irrernng atwemer?”
Thang nheng arrantherrenh ilek, arrantherr anetj-akert ilwetjenh, anetj arrehantherrel-ayel anemarl-antey. Arrantherr itja yengenh nakemeng, yeng Angey-kenh ler anemeng, Altjerrel anetj arrehantherr-henh itja urrparemel wetjenh. Arrantherr anetj-akert kwet ilwetjenh.”
Jesu-el inenh weth ilek, ‘Yeng kwenh Angeyeng petjek, rarrp yengenh arrehantherr-warn lanthek. Yeng itja nyent iterrek, petjetjeh. Arrantherr tjeng itja nyerrkem, lakenheng Altjerr itja angey arrehantherr-henh anem.
Altjerrel kwenh yengenh ahelh nhenh-warn lanthek, kwer urrkapetjeh. Lyet arltang angerremeh anem, nwengkerr urrkapetjeh ingkerrenyek-antey. Kel kweny-irremel tjerrtj yarn urrkapem.
Inem artwang pweng kwekeng-ntjel anekarl kwer weth-antey intangkelhek, inang renh pawenhetjeh. Inang angkek, “Altjerrel ngwenh arem, arratj anthwerr ilelhang! Nwern kwenh kaltj, artwang rarl ngwenh mwerr-ilekarl, rartek artwang anetj anem!”
Kwereng rang inenh arratelh-ilekarl-penh, arntarnt-arenh-arenh rang ineheng arrwekel irrem. Kwereng yep-yep inang kwereng ingkern-angkwerr alhem, inang angketj kwerenheh kaltjeng wart.
Arrantherr itja yep-yep tjengenh anem, lakenheng arrantherr itja yengenh nakem.
Kwer-penh Jesu rang atherr-ingar antarl-irrek.
Martha lakenh angkekarl-penh, rang warl kwerenh-warn angkep alpek. Rang tjey kwerenh Mary renh menyamel war ilek, “Kaltj-anthenh-anthenh rang kel petjek. Rang ngkweng intangkelhek.”
Kenh urrpetj arrpenh artwang Pharisee map-warn angketj-akert alhek.
Tjerrtj mapel awek, Jesu rang Bethany-el anetj-alhek. Inang petjek, Lazarus-arlk aretjek. Lazarus nheng Jesu-el renh iteth-ilek arrwetj-penh.
Angeyay, ntwem tjerrtj ingkerrekeh mernelhay, ntwang alker-alker anemarl.”
inang arratj iterl-arehetj.
Jesu-el renh ilek, “Thang apek ngwenh lhewetj-kweny, ntwang kwenh itja peltj tjengenh anetjenh!”
Kwertengerl map inang Jesu-henh angketj itja alhengk-arek.
Angey rang tjengel-ayeng kwet anem, yeng kwerel-arleng kwet anem, Angey ilernakemeh pwert anem, arrantherrem angketj nhenh naketjehant. Itjeng apek, arrantherr urrkapentj tjengenh-penh irlpangkemel yengenh naketjeh.
“Yeng anem arnang grapes rang. Angey tjengenh arnang arntarnt-arenh-arenh anem.
Yeng kel petjek, ineh-warn angkek. Inang anetj kwet anem. Lakenheng Altjerrel inenh anetj iletjenh.
Angey rang ingkerrekeh-artwey anem, rang ingkerrek twer kwerenhel rrkwem. Yeng Angey tjengenh-arteh anem, wenh-wenh ingkerrekeh-artwey. Ilernak anem ingkerrekeh-artwey. Lakenheng thang arrantherrenh ilek, Kwerrern rang arrantherrenh angketj tjengenh iletjenh, arrantherr kaltj anetjenheng.
Tjerrtj inarl kaltj anem angketj ngkwengenhek, inang kweteth ngkwengel-ayel iteth anem. Ntwang Altjerr nyentant arratj anem. Ngkweng inang kaltj anem, tjeng thwen, Jesu Christ rang, ntwang ahelh nhenh-warn lanthekarl.
“Angeyay, ntwang tjeng nakenh-nakenh map anthek. Yeng ahentj-anem, inang ingkerrek tjengel-ayeng anetjeh, mer kwerel yengarl anetjenharl. Inang aretjenharl, yeng alker-alker anemeng. Angeyay, ntwang kwenh tjeng nyerrkek ahelh nhenh-kwenyel-amparr. Ngkwey nheng-antey ntwarrp yengenh ilek, yeng alker-alker anemeng.
Marl rang Peter renh alhengk-aremel pawenhek, “Ntwang key artwang nheng-henh kwertengerl anem?”
Pilate rang renh ilek, “Yeng itjam Judea-areny anem! Tjerrtj ngkwengenh mapel priest twernk ngkwengenh mapel thwen inang ngwenh tjeng anthekarl. Wenheng inang ngwenh ilpernem?”
Kwereng Pilate rang Jesu renh weth warl angerr kwereng arratelh-ilek. Rang tjeperrewenh-wenh-henh chair-eh arrernelhek. Chair kwerel-ayeng arrwekel tjerrtj inang ahernel arrernelhek. Mer rang arreny Irntangerr. Angketj Hebrew-el inang mer nhenh iletjart Gabbatha.
Nhenh kel arltang rang tjerrtj Judea-areny mapeh anek, tjenkerr renh inang mpwaretjart arrwekel-arrwekel arlkwetjeh-anngernt. Tjerrtj inang ilerrek, “Ngwenth kwenh Saturday arltang rang anetjenh, arltang tjeperr anthwerr. Nhenh itja arratj anem, artwang inehenh mpwerrk ntwerlkel arlpar-irnetjeh. Arrwekel-arrwekel artwang inehenh mpwerrk anarnpelh-iletjeh!” Lakenh kwereng tjerrtj inang Pilate pawenhek, “Artwang nhak map ngkwern lyweper rltwakang, inang parrp ilwetjeh. Mpwerrk inehenh ntwerlkeng anarnpelh-iletjeh-anngernt.” Pilate rang ineh kangkwerrek.
Ratherr mer-warn angkep alperrek.
Thomas-elem renh ilek, “Ntwang Ngkart tjengenh anem, Altjerr tjengenh thwen!”
Jesu-elem renh ilek, “Yep-yep tjengenh kwek map anhelkw-ilemel wantang.”
Jesu-elemeh inenh ilek, ‘Angeyant arrwekel kwet iterrek, nthakenh irretjenharl. Rang nwengkerrenh itja nhenh ilem.
Kwereng Pentecost arltangemeh anek. (Jew mapel arltang irlpangkentj renh anyenetjart arltang Pentecost-el.) Jesu nakenh-nakenh map ingkerreny anek warl nyentel.
inang anengkerr aretjenh.
Lakenheng yeng itja ater-irrem.
Tjerrtj ahel-irrenh map thang atwemel arratj-iletjenh,
Peter-elemeh renh iltjang antwerrkemel kemelh-ilemel ngkernek. Artwang arlamarr kwerenh ingkang nwererrk thwen twer-irrek-amparr alhetjeh-anngernt.
Kel angwerr-angwerr irrekarleng inang renh-atherrenh antwerrkemel tjayel-warn kwernek, kweny-rtwehemeh kwer-atherrel-ayeng angkerretjeh-anngernt.
Nakenh-nakenh inang nhenh awemel, inang Altjerr-warn angkek, ‘Ngkartay! Ntwang kwenh alker ahelh alay thwen arrmernekarl. Ntwang alker-areny ahelh-areny kwatj-areny ingkerrek arrmernek.
Ananias rang maney kert arrpenh anyenek kwer-atherrarrp, rang iterrek maney kert arrpenh werlamparenyek anthetjek. Anew kwerenh kaltj anek nhenhek. Ratherr urrtjerrek, maney ingkerrek anthetjeh kwel werlamparenyek. Ananias rang maney kert arrpenh kaltj-anthenh-anthenh tjeperr map-warn angek. Rang maney ineh anthek.
Priest twernk angerr rang artwang kwerenh mapel-arlk angerrepat map-arlk arrawelh-ilek, angkerretjeh. Inang Council-areny map anek. Inang rrkwentj lanthek, kaltj-anthenh-anthenh tjeperr inenh tjayeleng arratelh-iletjeh. Inang iterrek, kaltj-anthenh-anthenh inang kwel tjayelel kwet anemarleh-athen.
Kel town Jerusalem-el tjerrtj aningk nakenh-nakenh irrekarl. Arrpenh map angketj Greek angkenh-angkenh anek, arrpenh map angketj Hebrew angkenh-angkenh map anek. Kwereng tjerrtj Greek angkenh-angkenh map tjerrtj Hebrew angkenh-angkenh mapeh merneng-arlk inang kwerl-angketjart, ‘Inang inpert nwern-henh itja mernel wantek!’
Ingkern thang tjerrtj mer kwer-areny inenh arrwengkelthel atwetjenh. Kwereng peltj ingkerneny ngkwengenh map mer alethang kwereng anam-irretjenh, inang mer nhenh-warn alpetjenh, inang nhenhel kelkertel-ayel tjengeng ularr arrernelhemel naketjenh.”
Ntwang key ahentj-anem, ntwang yengenh irrernng atwetjeh, ntwarl artwang arrpenh nheng angwerreh irrernng atwekarl-arteh?”
Altjerr-arrpantey arrpenh arreny Rephan thwen renh kwerraly-arteh mpwarekarl.
Stephen renh Kwerrern Alngaltarel twer-ilek. Rang kern-antep alker arek, rang Altjerr renh arek, Jesu kwerel-ayel irnemeng. Ratherr amparrkek anthwerr.
Peter ratherr iltjang kwer-atherr-henh kapert inehenh-warn arrernek, kwereng Kwerrern Alngaltar rang ineh-warn irrpek.
inang yep-yep kwek renh altang kemarleng,
Rang renh tjernek, ‘Wenhekay Ngkart?’
Peltj nakenh-nakenh mapel angketj kwereng awekarl, inang renh Caesarea town-warnemeh angerrerrek. Kwereng inang Saul renh town Tarsus-warnemeh lanthek, rang kwerelemeh kwet anetj-alpek.
Kwereng angel rang alpekemeh.
Peter rang warl kwen-warn-anem irrpenhek. Rang tjerrtj aningkemeh arek.
Peter rang kwerenh map ilek, inang inenh Jesu Christ-henh arrenyel-arleng kwatj-warn irrpelh-ilemel baptise-iletjeh. Kel inang inenh kwatj-warn irrpelh-ilemel baptise-em-ilek. Kwereng Cornelius inang Peter renh-arlk kwerenh map thwen inenh arnpakek, inehel-arleng arltang urrpetj-ingar anetjeh.
Ngkartel angketj inehenh twer-ilek. Mapelemeh Ngkart renh nakek, rang inenh kwer-warn twepelh-ilek.
Peter-elemeh door renh kwet rltar-rltar-atwetjam, inang kwer altjwer-iletjeh-atwetj. Inang door renh altjwer-ilemelemeh arek, Peter arratj irnerleh. Inang anwerlkek renh aremel.
Paul inang boat angerr-warn ntjek. Inang boat-el Paphos town-eng kwatj alay-angkwerr ayerrer-atheh alhek, town Perga-warn. Town Perga rang Pamphylia-ampenyel artelhek. Inang town Perga-el irretj-alhemel, inang boat-eng anarnpek. John Mark-elemeh renh-atherrenh mer kwerel imperl-alhek. Rang nyent Jerusalem-warn angkep alpek.
Altjerrel kel Christ nwehengkerr-warn lanthek. Christ rang kwenh Jesu anem. Nheng pip Psalm 2-el-ayeng nwern angketj Jesu-akert ilem,
Saturday arrpenhelemeh town-areny ingkerrek anthwerremeh arrawerrek, Ngkart-henh angketj awetjeh.
Warl angerretj altjerr-arrpantey nheng Zeus-kenh rang town-eng kethel artelhek, ntwarr-kwenh. Zeus kwerenh warlek-artwey rang pwelek rrwey-akert waly-akert thwen town gate-warn petjek. Warlek-artwey town-areny map thwen inang ahentj-anek, Paul Barnabas kwer-atherr ker tjenkerr-arlk anthetjeh.
Kaltj-anthenh-anthenh tjeperr map angerrepat arntarnt-arentj map thwen inang arrawerrek, angketj nhenh-penh angkerretjeh.
“Ngkweyeng-ntjel thang arrantherrenh nhenh alhelekarl.”
Paul rang itja ahentj-anek, renh angetjeh. Paul angkek, ‘Mark rang nheng itja ahentj-anekarl, ilernehel-arleng kwet urrkapetjeh. Rang nheng ilernenh imperl-alhek mer Pamphylia-el. Lakenh yeng itja ahentj-anem, ilern renh weth angetjeh.’
Marl awenk rang nwernenh kwet alwernerl-apetjam anharr-angkwerrel, arltang urrpetjeh-atwetj. Rang angketj nyent kwet arlkemel ilerl-apetjam. Paul rang ahentj-kweny-irrek, renh awetjeh. Paul-elemeh alngarelhemel kwerrern anetj ilek, ‘Thang ngwenh ilem Jesu Christ-henh arreny anewemel, marl kwereng arratemel alhang!’ Kwereng kwerrern anetj marl kwereng arratek.
Inang tjayel-warn alhemel renh-atherrenh angketj mwerrelemeh iletj-alpek. Kwereng inang renh-atherrenh tjayeleng arratelh-ilek. Inang renh-atherrenh ilek, mer arrpenh-warnemeh alhetjeh.
Nwern kwenh lyet nwerlkekan, angketj ngkwengenh renh lyetant awemel. Ntwang angketj ngkwengenh nwerneh keth-ilang.’
Paul rang inenh imperl-alhemel church kwereng arratemel alhek. Rang warl arrpenh-warn alhek, Titius Justus-kenh warl-warn. Artwang Titius Justus Altjerr kwer kangkwerremel naketjart. Warl rang church-eng angath artelhek. Warl kwerel-anem Paul rang anetjam.
Apollos rang tjerrtj Jew mapel-ayeng ilterrek, tjerrtj arrpenh mapeng anngetherr. Rang inenh Altjerr-henh angketj keth-ilemel ilek, Jesu rang kwenh Christ anekarl, Altjerrel ngkwey alhelekarl. Rang inenh ntertelh-ilek.
Tjerrtj urrpetj ilelhek, inang arrwengkelth mpwarenh-arenh anetjart. Inang pip inehenh angetjek, arrwengkelth-henh arreny map-akert. Inang pip inenh rwel itek tjerrtj mapeng ularr. Pip inenh inarl arrwekel maney angerrel payem-ilekarl, 50000 ngkweltj silver-el.
Roman government-el awehetj imampwerl nhenh-akert, nwengkerr ingkerreny nhenh-penh anketj-warn irrehetjeng, Roman government-el nwernenh ilpernehetjeng.’
Tjerrtj Jew map angketjam, yengenh atwetjeh. Map-ingar yeng arnek ltarrp awelhemel. Thang arrantherrenh angketj Ngkart-akert kwenpel kwet kaltj-antherl-apek. Yeng itja nakelhek.
Patara kwerel nwern boat-eng anarnpek. Nwern boat arrpenh angerretj arek, mer Phoenicia-ampeny-warn alhetjeh-anngernt. Nwern antjekemeh boat kwer-warn, kwereng nwern alethemeh alhek.
Ntwang nwerneh kangkwerretjeh. Artwang 4 pel lyet nwernehel-arleng anem, inang Altjerr renh alhelekarl.
‘Yeng kwenh artwang Jew. Yeng kwer ngwerrm-irrek Tarsus town-el mer Cilicia-ampenyel. Kwereng yeng Jerusalem nhenhel mangkek. Yeng kaltj-anthenh-anthenh arreny Gamaliel-el-ayeng kaltj-irrek Moses-henh mpwareng-arengeh. Rang yengenh mpwareng-areng ingkerrek kaltj-anthek. Yeng athek-irrek, Altjerreh kangkwerretjeh, arrantherr lyet Altjerreh kangkwerretjeh athek-irrem-arteh.
Tjerrtj inang Paul renh ntertel awetjam, kwereng rang tjerrtj lwereny map-warn alhetjeh angkek. Kwereng tjerrtj inang arlkemel ilek, ‘Renh kel irrernngant atwerrerray! Rang kwenh artwang anetj!’
Kweny arrpenhel Ngkart rang Paul-el-ayeng iterel irnek. Rang renh ilek, ‘Anew-anew kwet anang! Ntwang kel Jerusalem-areny map angketj tjeng-penh ilek. Lakenh-antim ntwang Rome-warn alhetjeh, kel ntwang Rome-areny map angketj tjeng-penh iletjeh.’
Atwenh-atwenh inang twernk inehenheh kangkwerrek. Kwenyel inang Paul renh Antipatris town-warn angerrerrek.
Yeng Altjerr-henh church angerretj-henh yard-warn irrpek, kwatjel-arlk lhewelhetjeh Moses-henh mpwareng-areng-angkwerr. Tjerrtj urrpetjelemeh yengenh yard kwerel arek. Yeng itja aningkel-ayeng anek. Thang itja tjerrtj nyent rrwampey-ilek apek.
Festus-el lakenh awemel rang artwang arrpenh mapel-ayeng-amparr angkerrek. Artwang nhenh inartek Rome-henh mpwareng-arengeh kaltj anek. Kwereng rang Paul renh ilek, ‘Ntwang wart ahentj-anekarleng, twernk angerr Caesar-el ngwenh pawenhetjeh, thang ngwenh kel Caesar kwer-warn lanthetjenh.’
Inang tjeng kaltj anentjekarl ngkweyeng-ntjel. Inang ngwenh arratj ilemer, yeng Pharisee anentjekarl, lakenheng yeng kweteth Moses-henh mpwareng-arengek mantj kangkwerrentjek.
Paul-el renh ilek, ‘Festus twernk angerray, yeng itja ahert. Angketj nhenh yeng angkemarleng arratj anem.
Kwereng irlkang angerrelemeh boat renh ayerrer ingerreng atwentj-alhek, mer island kwereng atwentj-alhek.
Kwereng Paul rang mern inek. Rang ineheng alngetherr Altjerr-warn yatey angkek. ‘Ntwang kwenh nwerneh kangkentj mernelhek, mern nhenh nwerneh anthemel.’ Paul-el mern kwek rltwakekarl-penh rang arlkwekemeh.
Nwern Syracuse town kwerel irretj-alhek, nwern boat-eng anarnpemel arltang urrpetjeh mer kwerel interl-alhek.
Tjerrtj mapel itja iterl-arem,
Nwern nheng arrantherrenh angketj mwerreh kaltj-anthekarleng, Kwerrern Alngaltarel angketj nwern-henh renh twer-ilek, arrantherrem angketj renh naketjenheng. Arrantherrem kaltj, nwern arratj mernelhek, nwern arrehantherrel-ayeng anetjam-lwer.
Peltj mapay, irlpangkewarray, Judea-areny atwenh-atwenh mapel nwernenh alharlkwek mer Thessalonica-eng. Inang nwernenh kwek war arnpakek, arrehantherr-warn alhehetjeng. Nwern itja arrehantherr angwerrek. Nwern yarn iterremel kwet irrar-irrek, arrantherrenh weth aretjek.
Altjerrel arrantherrenh kel kaltj-anthek, ularrek ularr nyerrkentj mernelhetjeh. Arrantherr kwer kangkwerrek. Lakenheng nwerneh-athek itja anem, nhenh-penh arrehantherr pip-warn weth arrernetjeh.
Kweteth arrken anerrerrang.
Altjerrel arrantherrenh urrarek. Nwernem kweteth renh tjang-pawenhem arrehantherr, rang arrantherrenh arntarnt-aretjeh, arrantherr ntjwem-irrehetj. Nwern renh tjang-pawenhem, rang arrantherrenh twer-iletjeh, arrantherr wenh-wenh mwerr mpwaretjenheng.
Arrantherr kel kaltj, arrantherr nwerneh-arteh mernelhetjeh, nheng nwern urrkapekarl-arteh, nwern arrehantherrel-ayel anekarleng.
Nwern iterl-aretjeh, mpwareng-areng rang itja tjerrtj arratj mapehant anem. Mpwareng-areng nhenh tjerrtj anetj mapeh thwen anem, inenh arratj-iletjeh. Mpwareng-areng nhenh Ngkarteng ntjwem-irrekarl mapeh anem; Altjerreh kangkwerretj-kweny mapeh thwen; kwet anetj mpwaremarl mapeh; Altjerreh pwer anenh-anenh mapeh; tjerrtj arlaltj atwenh-atwenh mapeh; merrentj mapeh thwen;
Nwengkerr itja Altjerr iterl-arek, nwengkerr ntjwem kwet Altjerreng anek.
Artwang rang lyet-atheh war nakenh-nakenh anem, rang itja werlamparentj-henh arntarnt-arenh-arenh anetjeh. Rang weth-amparr kaltj-irretjeh. Arrantherr renh arntarnt-arenh-arenh parrp ngkernehetj, arrwekel arrantherr aretjeh-amparr, rang tjwenelhehetj. Kwereng Altjerrel renh alharlkwehetj, rarl arrentj renh alharlkwekarl-arteh.
Lakenhemeh inang tjerrtj inenh urrtjerremel ilem. Inem tjerrtj map perremel ilem, “Arrantherr anew inetjal anerrerray! Altjerr kwerant urrkapewarray!” Inem tjerrtj map lakenh perrem-antim, “Arrantherr ker arrpenh itja arlkwetjeh! Mern ker thwen arrpenhant arlkwerrerrang!” Nthakenharl? Altjerrel mern ker ingkerrek arrmernekarl! Lakenheng tjerrtj nakenh-nakenh inang angketj arratj alhengk-aremarl, kwenpel arlkwem mern ker wenh-wenh apek. Inang Altjerreh lakenh angkem-amparr, “Angeyay, nwern ngkweng nyerrkem, ntwarl mern ker nhenh nwerneh anthekarleng.”
11-12 Yeng ahentj-anem arrantherrenh iletjeh inpert awenk map-penh. Inang inpert irrekarl-penh, inang lakenh apek ilelhetjenh, “Thang itja weth anew inetjenh, arlwekerel kwet yeng anetjenh, Ngkartekant kwet urrkapetjenh.” Kelant inang apek ahentj-irrem, weth marrert irretjeh. Inang apek angwerrem, inang nheng Christ-eh alhelekarl, itja anew inetjenharl. Inem alhelentj inehenh mentj impemel anketj-warn irrem apek. Altjerr ahentj-kweny irrehetj, inarl alhelentj inehenheh angwerremeng. Lakenh-hetj arrantherr inehenh arreny itjarl pip-warn arrernetjeh, nheng werlamparenyel inenh arntarnt-aretjeh.
Tjerrtj ngwenh apek inarl maney angerreh athek-irrem, arrentjel inenh antwerrkemel angetjenh. Lakenh-arteh anetjenh. Arrentjel-artek inenh arrkernem, kwereng inang awelhentj anetj inehenheh kangkwerrem. Kwereng inang anetjemeh mernelhem. Kelant Altjerrel inenh atwetjenhemeh.
Lakenh-arteh inang apek mwerr mernelhemeng tjerrtj arrpenh mapek, ilwekarl-penhel inang Ngkart kwerel-ayeng kwetant anetjenharl, Altjerrel inenh kweteth kwart-wetjenh.
Ntwang kel kaltj anem Onesiphorus kwer, nheng yeng mer Ephesus kwerel anetjam-lwer. Rang nheng tjeng tangetjel anekarl, angerr urrkapemel. Thang Ngkart renh tjang-pawenhem, rang Onesiphorus kwer iterretjeh, rang arltang kwerel tjerrtj ingkerrek angakemarleng-lwer.
Nwengkerr apek Christ kwereng ntjwem-irrem,
Inang ilelhetjenh, inang kwel nakenh-nakenh anemeng. Kenh inang itja arratj Kwerrern Alngaltar iterl-arem, Kwerrern Alngaltar rang lterrk angerr anemeng. Inang itja kwer kangkwerrem. Tjerrtj lakenh-lkwereng ntwang tjenelhetjehant.
Ntwang apek petjemarleng, coat tjengenh-arlk tjeng angetjang. Thang coat renh Troas town-ek impetj-alhekarl, artwang Carpus-el-arleng. Carpus renh pawenhang coat tjengenheh. Pip tjengenh map-arlk angetjang, pip nheng nanikwet yenp-penh mpwarekarl inenh-arlk.
Inartek lakenh kaltj-anthem ngkweltjeh war. Lakenh inang tjerrtj aningk ntjwemelh-ilem Ngkart Jesu-eng, arlaltj inehenh map-arlk. Titus-ay, ntwang pal kaltj-anthenh-anthenh inenh arnpakemel iletjeh, inang angketj-kwenh anetjenheng!
Rang nwengkerrenh kaltj-anthem, alherrentj anetj nwehengkerr-henheh itja kangkwerretjeh. Nwengkerr arratjemeh kwet mernelhetjeh ahelh nhenhel, angketj anetj angketjal anetjeh, iterrentj mwerr-akert anetjeh, Altjerr kwer kwet iterremel.
4-5 Thang awek, ntwang Ngkart Jesu renh kwenpel kwet nakemeng. Thang awekarl, ntwang nakenh-nakenh ingkerrekeh nyerrkentj mernelhemeng. Yeng arrken anthwerr awelhem! Yeng apek Altjerr-warn angkemeng, thang renh ilem, ntwang mwerr anthwerr mernelhemeng. Thang Altjerr renh kweteth ngkweng tjang-pawenhem.
Peltj mapay, arrentjel arrantherrenh arrkernemel arrtjelh-ilemeng apek, alherrentj anetjel apek; tjerrtjel-arlk apek arrantherrenh nakepakel-ilemeng, arrantherr irlkert apek irremeng, arrantherr rwekenth-kenth apek anemeng, arrantherr mernek iltjelay-irremeng apek, arrantherr-artek arrken anetjeh.
Tjerrtj ngwenh apek ilelhem, “Yeng nakenh-nakenh irlpareth anem!” Rang apek tjerrtj arrpenheh lhwerrkert kwet angkem, arrpenh iltem apek, rang war kwaleny anetj-ilelhem. Tjerrtj nhenh rang anem irlpareth-kweny.
Tjerrtj nheng rarl ilelhem, rang Altjerr renh nakemarl war kwel, thang tjerrtj renh ilem, “Ntwang pal iterrem! Ntwang itja arratj nakem, ntwang war perrpert-ilelhem! Thang ngwenh mernetjenhem, tjerrtj rarl iterreperremarl, rang kwel Altjerr renh nakem, rangem itja Altjerreh kangkwerrem, rartek itja arratj iterrem.
Altjerrel arrantherrenh kaltj-anthem, iterrentj alker-areny-akert anetjeh. Lakenh arrantherr Altjerreng ularr arratj anthwerr mernelhetjenh. Arrantherr nyerrkentj, mantj-mantj mernelhetjenh. Arrantherr tjerrtj ingkerrekeh arratj kwet mernelhetjeh, tjerrtj mwerreh apek, anetj-anetjeh apek.
Ngkweltj gold silver thwen arrehantherr-henh arlkeny ywerretjenh, rnwanentj-arlk, arrantherr ingkerrek anyenekarl-penh. Ngkweltj ineh-penh Altjerrel arrantherrenh ilpernetjenh.
