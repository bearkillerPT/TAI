Könakönahiŋe Anutunöŋ Suep aka gölme miwikŋaim etkiyök.
Asuhuiga Anutunöŋ yuai pakpak miwikŋaiyöhi, mi ehiga mönö ölöp kötökŋi aiga urusösöŋgai mörök. Wehön 6:ŋi teköiga miri kunbuk söŋauba giaŋiyök. Mewö.
Mewö meleŋda jiiga mokoleŋnöŋ ambigöra kewö jiyök: “Mi saumbaŋ! Iŋiri kude kömumahot.
Mewö meleŋniga Kembunöŋ jiyök: “Gi wani yuaia akzan? Mötnöŋ, mungahö sepŋan mönö gölmenöhök qeriga mötzal.
Öŋgögetka Enosnöŋ mala mala öŋgöba yambuŋi mindiriba 905 meköba kömuyök.
9-10 Noagö gwölönarökurupŋi mieŋgö kösohotŋini mi kewö: Nahönurupŋi karöbut qetŋini Sem, Ham aka Jafet mi asuhuget. Noanöŋ ambazip sutŋine azi solanŋi köpösihitkö keuŋi qahö mala uruŋi Anutubuk jöhöba anda kaba malök.
Öŋgöiga o yeŋön gölme qakŋe qariba qariba öŋgögetka waŋgenöŋ o qakŋe nanŋök öne laŋ anda kaba ahöyök.
Mewö aketka gölmegö sömbupŋi pakpak, könakembagö neiŋi pakpak, yuai pakpak bapŋinan gölme köla ölölöŋgömakzei aka köwetkö söraŋi pakpak mi mönö eŋgö böröŋine al eŋgibi eŋön mi galöm köl eŋgiba malgetka yeŋön eŋgöra keŋgöt mötmöt aketka jönömŋini unduiga malme.
Göulu ketaŋan teköiga Noanöŋ toroqeba (yara) yambu 350:gö dop mal öŋgöyök.
Ofir, Hawila aka Jobab. Azi pakpak mi Joktangö nahönurupŋa.
Teragö gwölönarökurup yeŋgö qet areŋini ki. Teragö nahönurupŋi Abram, Nahor aka Haran asuhuget. Harangö nahönŋi Lot asuhuyök.
Mewö mala Negew distrik uruŋe tata mosöta kusukŋanök rowoŋqeqeŋine ahöba wahöta anda mala Betel mire kaŋgotket. Opo seri koumŋi mutuk Betel aka Ai miri mietkö sutŋire kuŋgui kinöhi, mönö miaŋgöreŋ kaŋgotket.
Abramnöŋ aziurupŋi mendeŋ eŋgiiga yeŋön suŋgem miaŋgöreŋ közöla kerök kambu qeraköm eŋgimemba luhut al eŋgiget. Luhut al eŋgiba eŋguataŋgöba anda mala Damaskusgö Not likepŋe miri qetŋi Hoba miaŋgöreŋ aŋgotket.
Abramgö anömŋi Sarainöŋ köpin mala morö qahö meyökmö, Saraigö welen ambi qetŋi Hagar malök. Mi Ijipt ambia.
Anutunöŋ toroqeba Abrahamgöra kewö jiyök: “Gi anömgahö qetŋi Sarai mi kude toroqeba qeta malmanmö, yaŋgö qetŋi mönö Sara (jembon ambi) qeta malman.
Kewögöra mi asambötmamgö osizal: Abrahamnöŋ nöŋgö alani qainŋi kun aka ahumsehip aiga könagesö ketaŋi kukösumŋinambuk aka malme. Nöŋgö kötumötuetnan mönö yaŋgöra aka gölmegö könagesö kambuŋi pakpak yeŋgö qakŋine öŋgöiga oyaeŋkoyaeŋ akŋe.
Miri waŋgaraŋ suruiga Suep garata yahöt yetkön Lot öröm kuŋgum waŋgiba kewö jiyohot: “Anutunöŋ Sodom yeŋgö siŋgisöndokŋinaŋgö likepŋi meleŋda taonŋini köndeŋmöndeŋma. Göŋön yembuk mohotŋe ayuhubanbuköra mönö zilaŋ wahöta anömgi aka böratyahötki göbuk tatzahori, mi eŋguaŋgita taon ki mosötket.”
Mewögöra ambi mi mönö kunbuk meleŋda apŋaŋgöreŋ waŋgiman. Azi mi kezapqetok azia aka ölöp göhöra köuluköiga qahö kömuman. I kunbuk qahö waŋgiman ewö, keu ki mönö ölŋa mötman: Gi aka tinitosolomurupki iŋini mönö körek kömume.”
Anutunöŋ Ismaelbuk kiniga qariba gölme qararaŋkölkölŋe mala erim nembi azia ahök.
“Kembu nöŋön kewö jizal: Nanak nani qetni qeta jöjöpaŋ keu kewö jiba jim köhöizal: Göŋön silik ki aka nahöngi mohotsirik mia nöŋgöra qahö aŋgön köljani,
Mewö ahiga nalö kunöŋ miriŋaŋgö welenqeqe jembonŋi bohonŋi, miriŋi uruŋe öröyuai ahöm waŋgiyöhi, miaŋgö galömŋi yaŋgöra keu kewö jiyök, “Gi mönö keugi jim köhöimangöra börögi nöŋgö tambuni bapŋe alman.
Mewö jiiga welenqeqe jembonöŋ mire kaiga kamel qakŋine sukinap taröhi, mi Labanöŋ musula mei eri jiiga kamel yeŋgöra luplup aip aka gwözözak nene memba kaba eŋgiget. Welenqeqe jembon aka yaŋgö aziurupŋan könaŋini saŋgoŋmeaŋgö oŋi mi tok mohotŋe uba kaba eŋgiget.
Yeŋön mönö köhöiba kerökurupŋini eŋguba luhut ala siti gölmeŋini eŋguaŋgita aŋgön köla malme.”
Qesim waŋgiiga kewö jii mörök:
Andöqeqe keu jiba iwiŋi Abrahamgö welenqeqeurupŋan o löm yaŋgö nalöŋe esigeri, mi pakpak gölmenöŋ qem turum teköget.
Ohoba mözözömgöbiga memba anda iwigi waŋginöŋga nemba kötumötuet gihibawak. Miaŋgö andöŋe ölöp kömuma.”
“Mötnöŋ, göŋön mönö gölme töhötmöriamŋambuk mosöta köröwen anda malman.
Jeikobnöŋ gölme miaŋgö qetŋi dölökŋi Betel qeta keu kewö jim jöhöba jöjöpaŋ keunöŋ jim köhöiyök: “O Anutu, göŋön nömbuk mala köna ki anda malmami, miaŋgöreŋ nek galöm ak niŋgiba numbu neneŋamni aka silenaŋgö esuŋi miwikŋaim niŋginöŋga
Mewö jiiga urumohot aka Leabuk maren sösöŋgai nalö mi sonda mohotkö dop mali teköiga Labanöŋ böratŋi Reizöl mewöyök anömŋi akŋapköra waŋgiyök.
Bauköm waŋgiiga gölöm ala morö nahön kun memba keu kewö jiyök: “Anutunöŋ gamuni meköza.”
“Sömbup aziŋan ambiŋi eŋgualöŋda malgeri, nalö kun miaŋgöreŋ gaun kunöŋ jeni uba wahöta ekiga meme (noniŋ) aziŋan ambiŋi eŋgualöŋda kingeri, yeŋgö sileŋini mi jiŋjalalaŋ, tiktokŋinambuk aka diriweŋ, soŋo me koromboŋgi pakpak aket.
“Silimnöŋ miri könöpŋan nohotiriiga suŋgemnöŋ amötŋan nuŋguiga saŋgenŋi möta malal. Nalö gwötpuk gaun guli mem niŋgiiga malal.
kamel 30 moröurupŋini juzunöŋ, bulmakau ambiŋi 40, aziŋi 10, doŋki ambiŋi 20, aziŋi 10.
Mewö jiyökmö, Jeikobnöŋ kewö jiyök: “Azi kembuni, mötnöŋ. Nahönböraturupni yeŋön ösumŋini eretŋi akze aka lama namŋi aka bulmakau namŋi moröŋini juzu eŋgimakzei, nöŋön mi köyan köl eŋgimakzal. Mewö aiga i köna anmegöra wehön mohotkö dop könöpuk eŋguataŋgöbinak ewö, yeŋön mönö ösumŋini eriga kambu körek pakpak kömumbeak.
“Mewö ahinga yeŋgöreŋ mirigö sömbup kambuŋini aka sukinap yuaiŋini pakpak mi mönö nanini buŋaya akŋe. Miaŋgöra keu jigeri, mi ölöp möta imbi kölinga yeŋön neŋgö sutnine tatat dundumŋini miwikŋaiba malme.”
Jeikobkö saiwaurupŋi yeŋön gölme miaŋgöreŋ tata mala nahönŋi mutukŋi Ruben yaŋön iwiŋaŋgö anömŋi bohonŋi qahö memeŋi Bilha yaŋgöreŋ anda mohotŋe ahöyohotka iwiŋi Israelnöŋ miaŋgö buzupŋi mörök.
Zibeon yaŋgö nahönyahötŋi yahöt qetŋiri Aia aka Ana. Anagö kösohotŋi kewö: Yaŋön iwiŋi Zibeongö doŋkiŋi gölme qararaŋkölkölŋe galöm köl eŋgii nene jaruba negetka miaŋgöreŋ o jeŋi jeŋi könöpŋinambuk miwikŋaiyök.
Mewö asuhuiga darumunurupŋan uruŋinan mututqutut (jelös) möt waŋgiba malgetmö, iwiŋan keu mi uru könömŋe ali ahöiga mötmöriba malök. Mewö.
Miaŋgö bapŋe dumŋe kunbuk morö nahön kun memba yaŋgö qetŋi Sela qerök. Morö nahön mi Kezib mire mala miaŋgöreŋ meyök.
Miriŋaŋgö yuaiŋi aka sukinap buŋaŋi mi pakpak Josefnöŋ galöm kölmapköra böröŋe ala malöhi, Kembunöŋ nalö miaŋgöreŋök könahiba Ijipt azi miaŋgö miri yuaiŋi mi Josefköra aka kötuetköba malök. Potifargö miriŋe aka nupŋe öröyuaiŋi pakpak ahöyöhi, mi mönö kötumötuet qakŋe ahöyök.
Mewö jii möta Josefnöŋ kewö jii mörök: “Gaungahö könaŋi mi kewö: Ip böröŋi karöbut mi wehön karöbutkö söpsöpŋi akza.
Mieŋgö andöŋine bulmakau tosatŋi 7 sihitqarambuŋinanök kaisoŋgolomŋini piromŋi kötökŋi mi o töwatŋi miaŋgöreŋök kotze. Nöŋön bulmakau bölöŋi kötökŋi mewöŋi mi nalö kunöŋ Ijipt gölme pakpak kiaŋgöreŋ qahö eŋgehal.
Josefnöŋ jiiga wit padiŋi padiŋi mi qenjarök köwe miriŋine önöŋi qahö tokoba alget. Mi sakösiŋ köwet jitŋe ahözawaŋgö dop öŋgöba kinök. Nene möriam sesegilgil asuhuba toroqeba ahöyöhaŋgöra nene toruŋini mi toroqeba oyoŋ bibihigetka lömböriiga osiba mosötket.
Mewö eraum-mötketka Rubenöŋ kewö jiyök: “Nöŋön kewö jibi mötket: ‘Iŋini azi gwabö mi silik bölöŋi kude ak waŋgime.’ Mewö jialmö, iŋini nöŋgö keuni mi möta silekmalek aket. Mötket, nalö kewöŋe yaŋgö sepŋaŋgö keugö likepŋan mönö qaknine öŋgöiga kahasililiŋ mötzin.”
Anutu kukösum pakpakö Toŋan mönö azi miaŋgö jeŋe ak-kömukömuŋi eŋgiiga yaŋön darumunŋini kun aka Benjamin mi embuk mire liliŋgöba kamegöra imbi kölma. Nöŋgö moröurupnan tönbirin akŋe ewö, nöŋön mönö öne töhön malmam.”
Mewö meleŋ waŋgigetka kewö jiyök: “Mewö miaŋön ölöp. Jizeaŋgö dop mi ölöp akin. Kungö toru gösönöhök silwö qambi mi miwikŋaimami, yaŋön mönö nöŋgö welenqeqeni omaŋi akŋapmö, tosatŋi eŋgö sileŋine keu qahö ahöiga ölöp nanŋinök miriŋine anme.”
Bödi kiaŋön lök yambu yahötkö dop gölme dop köla ahöza. Mi toroqeba kunbuk yambu 5:gö dop ahöiga nalö miaŋgö uruŋe gölme qem kömöt qahö aka nene ölŋi qahö miwikŋaiba tokoba malbin.
Israel qetŋi alaŋi Jeikob aka yaŋgö gwölönarökurupŋi Ijipt angeri, yeŋgö qetŋini kewö: Jeikobkö nahönŋi mutukŋi Ruben.
Mewö jiba toroqeba kewö jiget: “Keinan gölmenöŋ bödi lömbötŋambuk ahözawaŋgöra welenqeqeurupki neŋön lama bulmakau kambunini yeŋgöra nene qahö miwikŋainin. Miaŋgöra neŋön gölme kiaŋgöreŋ kusuk malbingöra kain. Mewö aiga welenqeqeurupki ölöp oŋ jiba jim teköm neŋginöŋga nini Gosen prowins miaŋgöreŋ tatat dumdumnini möhamgöbin.”
Wahöta tata Josefköra kewö jiyök: “Anutu kukösum pakpakö Toŋi yaŋön Keinan gölmegö Luz miri miaŋgöreŋ nöŋgöreŋ asuhuba kötuetköm niŋgiba
Göŋön iwigi nöŋgö ahöahö dumne öŋgöba qömböŋne qeba anömnambuk ahönöŋga dum miaŋön mönö aŋgöjörakŋambuk aka tölohoyök.
Isakar mi doŋki sihitŋi kotkotŋi miaŋgö dop akza.
Söŋan dop böröjaŋ suhuba sömbup eŋguba nem gwahöt eŋgimakza.
Josefnöŋ isi amböurupŋi Efraimgöreŋök asuhugetka mi eŋgehök. Mewöyök Manasegö nahönŋi Makir yaŋgö nahönböraturupŋi asuhugetka Josefkö tambuŋe al eŋgigetka dohongöm eŋgiyök.
Mewö qetketka Boaznöŋ nup galimŋi muewö qesiyök: “Anbi mihi dahön?”
Ni göhö tinitosolomgi hala galim köl gihimamaŋgö söp halzal. Keu miŋgi hölŋapnöŋ, aiwi kunöŋ nöŋgö isiknaŋgö sohopŋi meme aiwi bohonŋi halza. Nöŋgön yaŋgö qerembeŋi miyök malzal.
“Asiria kantrigöt siti ketauŋi Niniwe mi wehön kotkotŋe ahöza. Yeŋön bau jegömöl aka bölöŋamŋini memba malakze. Miaŋgöt keu mi nöŋgöt jemesoholne öŋgöiga mötzal. Miaŋgörap göŋön möp wahöta eu anda nöŋgöt buŋa keuni jiba miaŋön uruŋini kuŋguman.”
Nöŋgöt malmalnan qahöwakŋamgöt aiga nöŋön nalö miaŋgöreŋ Kembu, gi mötmörim gihibiga köuluknan öŋgöba göhöt Suep jike kömbukŋe euyaŋgöreŋ öŋgöba göhöreŋ aŋgotmap.
Judagö nahönyahötŋi Perez aka Zera, namŋiri Tamar. Perezgö nahönŋi Hezron. Hezrongö nahönŋi Ram.
Miaŋgö keuŋi möta melaiba kewö jim kutum eŋgiyök, “Iŋini mönö Betlehem anda morö mi törörök qesiba miwikŋaiba miaŋgöreŋök buzup keu algetka nöŋgöreŋ kama. Nöŋön mi möta mewöŋanök anda i waikŋi memba möpöseim waŋgimam.”
Mewö jiiga Jisösnöŋ kewö meleŋnök, “Nalö kewöŋe mi ölöp akŋan. Mewö akziga miaŋön Anutunöŋ ahakmeme diŋdiŋi wuataŋgöbingö keu jiyöhi, miaŋgö ölŋi asuhuiga dop kölma.” Mewö jiiga Jonöŋ möri dop köliga urumohot ahök.
Liliköm waŋgigetka könahiba ambazip kambuŋi kambuŋi kusum eŋgiba kewö jiyök.
Mewö jiget ahözapmö, nöŋön kewö jibi mötme: Kunŋan anömŋi qesabulum aiga mosötpawakmö, könaŋi kungöra anömŋi mosöt-mawi, mewö miaŋön mönö anömŋan qesabulum akŋapkö kondota siŋgisöndokö keuŋambuk akŋa. Mewö aiga azi kunbuk meiga azi dölökŋi miaŋön mönö mewöyök qesabulum akŋa.” Mewö.
Tosatŋi yeŋgöreŋ tosa neŋgöreŋ ahözawi, nini mi mosöt eŋgizin ewö, gi mönö miaŋgö dop neŋgö tosanini saŋgoŋman.
Kunŋan Anutu köulukömakzawi, yaŋön mönö likepŋi buŋa qem aŋguma. Yuaigö jarumakzawaŋön mönö mi miwikŋaima. Naŋgunöŋ qemakzawaŋgöra mönö naŋgu öröm waŋgima.
“Mi kewögöra: Ni nanak mewöyök galömnaŋgö kukösum bapŋe al niŋgigetka maljal. Nöŋgö bapne yarö azi malgetka mi jim kutum eŋgimakzal. Yeŋgöreŋök kungöra ‘Anman,’ jim kutubi yaŋön anma. Kungöra ‘Kanöŋ,’ jim kutubi yaŋön kama aka welen azini kungöra ‘Nup ki meman,’ jibiga yaŋön mi mema.”
Nöŋön ‘Siŋgisöndoki mosötzal,’ jizali, keu miaŋön mönö awamŋanök jijiŋa. Kunŋan mewö jiiga tosatŋan keu miaŋgö ölŋi qahö ekŋe. Miaŋgöra mi keu awamŋaŋgö dop. Nöŋön keu kun kewö jimamgö mötzal, ‘Mönö wahöta anöŋ.’ Keu mi mönö lömbötŋambuk jijiŋa akza. Mewö jibiga ölŋi ahuma me qahöwi, miaŋön mönö aukŋe asuhui ekŋe.
Jisösnöŋ anda miri aka taon dop liliköba ambazip köuluk miriŋine kusum eŋgiba bemtohoŋgö Ölöwak Buŋa jim asariba miaŋön uruŋini kuŋguba uzi kawöl aka jepajerepe könaŋi könaŋi mem ölöwak eŋgiba malök.
Nöŋön keu söŋaupnöŋ ölöŋ jimami, mi mönö asakŋe jime. Keu saŋep algetka kezapŋine gei mötmei, mi mönö sombemnöŋ aukŋe jime. Miaŋgöra mönö keuŋinaŋgö galöm memba malme.”
Kunŋan urukezapŋambuk maljawi, yaŋön mönö keu mi kezap ala möt kutuma.
Jisösnöŋ keuŋini mi ek kutuba miaŋgöreŋök miri mi mosöta kungen anök. Aniga gwötpukŋan yaŋgö andöŋe wuataŋgöba angetka yeŋgö sutŋine kawöl ambazip pakpak mem ölöwak eŋgiyök.
Mi qahö miwikŋaiba osiba kewö jima, ‘Mirini mosöta kazali, miaŋgöreŋ mönö kunbuk liliŋgömam.’ Mewö jiba liliŋgöba miriŋi usuŋda meŋölöi ahöyöhi, mi gwamönŋi ahöi miwikŋaima.
Jisösnöŋ söpsöp keu kun kewö jii mötket, “Suepkö bemtohoŋaŋgö könaŋi mi azi kewöŋaŋgö dop ala jimam. Yaŋön nupŋe anda nene kötŋi ölöpŋi qesiŋ gilök.
Anda malqarip taonŋe aŋgota köuluk miriŋine öŋgöba Buŋa keu kusum eŋgiyök. Kusum eŋgiiga auruba welipköba kewö jiget, “Yei! Kezapjupjup! Yaŋön mötkutukutu ki aka aŋgöletot kukösumŋinambuk mi mönö denikeyök meza?
Kaba o aŋgö qakŋe tiba tiba kaiga gwarekurupŋan mi eka keŋgötporiŋ aka “Köwet Soŋgoriŋnöŋ kaza,” jiba sömbuŋini möta qeta silatket.
Yuai mewöŋan mönö ambazip tölohom eŋgimakzapmö, böröŋini qahö saŋgoŋda nene nemakzei, miaŋön azi kun qahö tölohomakza.” Mewö.
Ni beretköra keu qahö jizali, mi denöwö aka qahö möt kutuze? Nöŋön beretköra qahöpmö, Farisi aka Sadyusi pati yeŋgö wösökömbukŋini aka gipŋi kakŋi kewöta andö qemegöra jizal.”
Elaijagöra mewö jiba ölŋa Jon O-melun azigöra keu jii mötkeri, gwarek yeŋön mi mewö möt asariget. Mewö.
Mewö aknöŋga keugi möta miaŋgö bapŋe qahö anma ewö, göŋön mönö toroqeba ala mohot me yahöt etkuaŋgita yaŋgöreŋ anme. Mewö Buŋa Kimbigö keu kiaŋgö dop akŋan, ‘Keu pakpak mi ambazip yahöt karöbutŋan naŋgöba jigetka köhöima.’
Mewö jigetmö, Jisösnöŋ kewö meleŋnök, “Miaŋgö keuŋi kusum eŋgizali, ambazip körekŋan mi nanŋinaŋgöra aŋgön köla miaŋgö dop ölöp qahö akŋemö, Anutunöŋ keu mi ambazip tosatŋi yeŋgöra eŋgiyöhi, yeŋönök mönö miaŋgö dop akŋe.
Töwa mohot miyök memba könahiba gölme toŋaŋgöra uruŋinan ihururuk möta jimoŋgot ak waŋgiba kewö jiget,
Yetkön doŋki ambiŋi moröŋambuk etkömemba kayohot. Kayohotka malukuŋini qeköba doŋki qakŋire algetka Jisösnöŋ moröŋaŋgö qakŋe öŋgöba tarök.
“Mewö aketka wain nup toŋan keu jaruba jiyök, ‘Nani nahöni mönö göda qem waŋgime me denöwö?’ Mewö jiba qöndökŋi mi nahönŋa melaiiga yeŋgöreŋ anök.
“O mi sisa-kiŋgöreŋ,” mewö meleŋda jiget. Jigetka kewö jii mötket, “Mewö aiga yuai sisa-kiŋgö imutŋambuk buŋaŋi akzawi, mi mönö yaŋgöra al waŋgime. Yuai kun Anutugö buŋaya akzawi, mi mönö Anutugö buŋa qeme.”
“Yeŋön ahakmemeŋini pakpak ambazipnöŋ eŋgekŋegöra aka memakze. Baiböl keu köt (memori wös) irimuŋga bokisŋini mem qariba aukŋe kondela Buŋa mötmötŋinaŋgöra aiweliköm aŋgumakze. Malukuŋinaŋgö suŋe aködamungö biretŋi ketaŋi ketaŋi memba möndömakze.
“Azi solanŋi Abelgö sepŋan eriga miaŋgöreŋök könahiba eŋguba kota mala Zekaraia jöwöwöl jike kömbukŋi aka jöwöwöl alta mietkö sutŋire qeget sepŋi eri miaŋgöreŋ teköyök. Ambazip solanŋi yeŋgö sepŋini gölmenöŋ mokomalgeri, sep pakpak miaŋgö kitipŋan mönö eŋgö qakŋine öŋgöma.
“Miaŋgöra ‘Amötqeqe Toŋan mönö gölme apopamkölkölŋe malja,’ mewö jiget mötme ewö, miaŋgöreŋ mönö kude anme. Me ‘Mötket! Kraistnöŋ mönö miri miaŋgö uruŋe asuhuba tatzawi,’ mewö jiget möta mi kude möt narime.
Angetka azi buŋanöŋ zilaŋ qahö kaiga mambötketka nalö köriyöhaŋgöra körek yeŋgö jeŋini böŋböŋ meiga nöröpŋini eri sipköba gaun ahöget.
‘Mi kewögöra jizal: Nöŋön yakanaŋgö kömumba malbiga iŋini nene niŋgiba malget. Nöŋön ogöra qemjeŋ qeba malbiga iŋini o niŋgiba malget. Nöŋön kian aka malbiga iŋini köl öröm niŋgigetka miriŋine öŋgöba malal.
Gwarek yetkön Jisösnöŋ jim kutum etkiyöhi, miaŋgö dop aka Pasowa lama mözözömgöyohot.
Mamalolo memamgö ahöhi, yaŋön mutuk yembuk aiwesök keu kewö jöhöba jii mötket, “Nöŋön azi numbuŋi yöhötim nemami, yaŋön mönö mia akza. Mönö i memba jöhöme.”
Jisös qeget kömumawaŋgö keuŋi jim tekögetka Judas mamalolo waŋgiyöhaŋön mi möta möt bölim aŋguba silwö moneŋ köt 30 waŋgigeri, mi memba jike nup galöm aka kantrigö jitŋememe yeŋgöreŋ anda meleŋda eŋgiba kewö jiyök,
Jisös mewö waŋgita gölme kun qetŋi Golgota mi nanine keunöŋ Nöröpsihit, miaŋgöreŋ anda aŋgotket.
“Ketaŋamnini, eŋololoŋgö urukuŋgukuŋgu azi miaŋön jebuk malöhi, nalö miaŋgöreŋ kewö jii mörin, ‘Nöŋön wehön karöbut teköiga kunbuk guliba wahötmam.’ Neŋön keu mi mötmörizin.
Jongöreŋ silepöke mi kamel jupŋan memeŋi aiga kembaŋe örigit sömbup sileŋan memeŋi mi jöhöba malök. Neneŋamŋi mi gawöt jinam aka arökŋaŋgö moroŋ oŋi, mia nemba malök. Mi pakpak kezapqetok azi Elaija (Elia) yaŋgö dowa.
Köuluköiga Saimon aka alaurupŋi yambuk malgeri, yeŋön zilaŋ könaŋe anget.
(Iŋini malmal walŋi aka sösöŋgai Buŋa dölökŋi mi mindirim etkibingö osime. Miaŋgö keu pasetŋi mi kewö jibi mötket:) Löŋgölöŋgöt walŋi jurariga kunŋan opo dölökŋi qahö saŋgoŋsaŋgoŋi mitiba miaŋön opo su jöhanŋi qahö uhum memba umgöreŋgömakza. Mewö akawak ewö, opo su jöhanŋi dölökŋan mönö waziba löŋgölöŋgöt walŋi öröiga kunbuk tiŋgiriga kinimŋan qariba böliqölibapuk.
Mewö jigeraŋgöra Jisösnöŋ eŋgoholi kagetka dopkeunöŋ kewö jii mötket, “Satanöŋ mönö denöwö alaŋi Satan kun wuataŋgöbawak?
Nene kötŋi köna jitŋe geba kölgeri, mi kewö: Buŋa keu qesiŋ gilgetka ambazip uruŋine gezapmö, mi mötketka Satanöŋ miaŋgöreŋök kaba keu uruŋine qesiŋget geyöhi, mi qeköba eŋguaŋgirakza.
Indimŋi gwötpuk könaŋi tapep kösönöŋ jöhöba börötakŋi qeba malgetmö, börö takŋi kusula köna kösöŋi titikutuba maliga körekŋan i galöm köl osiget.
Jiiga Jisösnöŋ keu miaŋgö nönöŋgan aka köuluk mirigö keu galömŋi kewö jii mörök, “Keŋgötki kude mötnöŋ! Mönö ni möt narim niŋginöŋ.”
Mewö jiba keu mi jöjöpaŋ keunöŋ jim köhöiba kewö jii mörök, “Wani yuaigöra qesim niŋgimani, mi mönö ölöp gihimam. Yuai mi me mi me prowins galöm kölakzali, mi tok ölöp endeŋda likepŋi kun gihibiga galömŋi akŋan.”
Mewö jiba yeŋgöreŋ waŋgenöŋ öŋgöiga luhutnöŋ nöŋ qeba göröŋ alök. Göröŋ aliga jönömŋini undui önöŋi qahö auruget.
Yuai bölöŋi pakpak miaŋön mönö ambazip uru könömŋineyök kota ambazip tölohom eŋgimakza.” Mewö.
Jiiga keu pasetŋi mi qahö möt asariba sutŋine kewö eraum mötket. “Beretnini qahöpköra jiza me denöwö?”
Keu jaruba kiniga unuŋunuŋ tuat lalamŋi asakmararaŋambuk kunöŋ eta aumŋan esuhum eŋgiiga miaŋgö uruŋeyök qet kun kewö eriga mötket, “Azi ki nani wölböt nahöna akza. Mönö yaŋgö keuŋi möta malme.”
“Kunŋan namande kewöŋi kun nöŋgö qetne miriŋe köl öröba köyan kölmawi, yaŋön mönö ni köl öröm niŋgima. Kunŋan mewö ak niŋgizawi, yaŋön niyök qahöpmö, daŋön melaim niŋgiyöhi, mönö i mewöyök köl öröm waŋgima.” Mewö.
Jisösnöŋ könahiba köna anmamgö ahiga azi kunöŋ ösumŋan yaŋgöreŋ kayök. Kaba wösöŋe geba simin köla kewö qesim waŋgiyök, “Böhi ölöpŋi, nöŋön mönö denöwö aka malmal köhöikŋaŋgö buŋa qem aŋgubileŋak?”
Suep gölmegö azi ölŋan mönö mewöyök silik mewöŋi kondela nanŋi welen qem waŋgimegöra aka qahö kayök. Qahöpmö, welen qem eŋgiba ambazip sehisehiŋi yeŋgö sohopŋini memamgöra aka eta malmalŋi köleŋda mosötma.
Jii möta Jisösnöŋ kewö meleŋnök, “Anutugö mötnarip mönö töp memba malme.”
Jigetka kewö jii mötket, “Mewö ahiga yuai sisa-kiŋgö imutŋambuk buŋaŋi ahözawi, mi mönö yaŋgöra al waŋgime. Yuai kun Anutugö buŋaya ahözawi, mi mönö Anutugö buŋa qeme.” Mewö jii möta yaŋgöra gwötpuk welipköget. Mewö.
Jisösnöŋ jöwöwöl jikenöŋ naluk dundum andöŋe tariga ambazipnöŋ moneŋ miaŋgöreŋ alget geiga uba eŋgehök. Ambazip pomŋi sukinapŋinambuk gwötpuk yeŋön kaŋgota kina moneŋ lömbötŋambuk alget geyök.
Kaŋgota Suep garataurupŋi melaim eŋgiiga yeŋön ambazip Anutunöŋ nanŋaŋgöra möwölöhöm eŋgiyöhi, i gölme göraŋi likeplikep, euke emuke miaŋgöreŋök kölolohoba eŋguaŋgitme. Mewö.
Qesim waŋgigetka kewö jii mötket, “12 eŋgöreŋök kun nömbuk beret kuluŋnöŋ kunduŋgözawi, yaŋön.
Jisös jöhögetka keu kewö jii mötket, “Ni kegwek-kahasililiŋ azia qahöpmö, töndup nöŋgöra mewö möta bimgö sou ketaŋi aka liŋgip memba nömemba jöhöbingöra kaŋgotze.
Yambu (yara) dop pasowa sösöŋgai nalöŋe premiönöŋ kösö mireyök azi kun qetŋi qeta qesigeri, mi pösat eŋgizapma.
Mewö qeriga azi kösutŋe kingeri, yeŋgöreŋök tosatŋan mi möta jiget, “Mötket! Mönö Elaijagöra qetza.”
Mokoleŋ böröŋinan memba wahötme. Möröm warabe o yuai negetka miaŋön mönö qahö mem bölim eŋgima. Böröŋini kawöl ambazip qakŋine algetka ölöwakŋe.” Mewö.
Garatanöŋ Mariagöreŋ anda kewö jiyök, “O Maria, silimgi ölöpŋi. Kembunöŋ kalem möriam gihiba göbuk kinma.”
köl eŋgiba malgeri, yaŋön i miaŋgöreŋök qeköba utal eŋgiiga etket.
Denike yeŋön kazik ak eŋgimei, nöŋön mönö körek yeŋgö böröŋineyök meköba sel jöhöm eŋgimam.’
Garatanöŋ mewö jiiga miaŋgöreŋök garata kambu ketaŋan Suepnöhök kaŋgota yambuk aitoŋgöba Anutugö möpömöpösei liŋet köla kewö jiget,
Tuaköpek jim waŋgigetka urumötmötŋini asa-asambötŋan mewö aukŋe asuhuma.
Anutunöŋ oyaeŋkoyaeŋ Toŋi melaii kaiga gölmeŋi gölmeŋi pakpak
amböŋi Serug, sukumŋi Reu. Reu iwiŋi Peleg, asaŋi Eber, amböŋi Sela,
Jigetka kewö jii mötket, “Iŋini nalöŋi nalöŋi keu kötŋi ki jimakze, ‘Mem ölöwak azi gi mönö nangi mem ölöwak aŋguman.’ Iŋini keu kötŋi mi dölki nöŋgöra jibingö mötze, mi mötzal. Mi jiba kewö jibeak, ‘Gi Kaperneam taonöŋ anda aŋgöletot öŋgöŋgöŋi menöŋga buzupŋi mörini, miaŋgö dop mönö nangi miri kiaŋgöreŋ mewöyök meman.’”
8-9 Söra öŋgöŋgöŋi mewö memba eka miaŋgöra körekŋan welipköget. Welipköba Saimon Pitönöŋ mi eka Jisösgö wösöŋe geba simin köla jiyök, “O Kembu, ni siŋgisöndok azia akzalaŋgöra mönö nömosöta anöŋ.”
Kunŋan wain o walŋi möpöseiba nemba malakzawi, yaŋön wain o dölökŋi nemamgö sihimŋi qahö möta ölan alakza.” Mewö.
siyoŋsayoŋi qahö maljei, mi teköma. Miaŋgöra nöŋön eŋgöra wölziköba ‘Yei!’ jizal.
Miaŋgöra Jisösgö buzupŋi möta Juda yeŋgö jitŋememe tosatŋi melaim eŋgiiga Jisösgöreŋ anda kewö qesiget, “Mönö kaba welen aziŋi mem ölöwakŋan.”
Miaŋgö könaŋi kewö: Jon O-melun azinöŋ kaba nene siŋgi mala wain o qahö neiga iŋini yaŋgöra jimakze, ‘Öme kunöŋ uruŋe geiga malja.’
Nene kötŋi köna jitŋe geba kölgeri, mi kewö: Ambazip tosatŋan Buŋa keu mötzemö, mi mötketka Bölöŋi Toŋan kaba uruŋini meleŋda Suepkö buŋa akepuköra keu kötŋi mi uruŋineyök qeköba eŋguaŋgirakza.
Utal waŋgiba angetka miaŋgöreŋ sutŋine ambi kun malök. Yaŋön yambu (yara) 12 miaŋgö dop köiŋnöŋ ehiga nalö dop kawöl yöhöiga malök. Yaŋön sile galöm yeŋgö töwaŋini moneŋ inapŋi pakpak gil maliga sile galöm körekŋan mem ölöwakingö osiget.
Sutŋine algetka körekmakörek nemba nem timbireŋ aket. Nene kitipŋi kitipŋi mosötkeri, mi gwarek yeŋön qezakögetka sakap 12 miaŋgöreŋ geba kokolak qeyök. Mewö.
Gwarek neŋgöreŋök ‘Daŋön öŋgöŋgöŋi akza?’ jiba keu mi mötmöriget.
“Sahötpeakmö, Anutunöŋ könaŋgep Korazin aka Betsaida yeŋgö keuŋini jim teköba likepŋi meleŋni sihimbölö mötmei, nalö ketaŋi miaŋgöreŋ mi mönö Taiö aka Saidon yeŋgö sihimbölö dopŋi oŋgita mötme.
Jiiga Jisösnöŋ kewö jii mötket, “Iŋini köuluköbin jiba kewö jime:
Keu miaŋgö könaŋi kewö: Anutunöŋ mönöwök Jona melaiiga Niniwe yeŋgö sutŋine anda Anutugö aiwesökŋi ahök. Miaŋgö dop Suep gölmegö azi ölŋan mewöyök ambazip kambu kiaŋgö sutŋine asuhuba uruŋini meleŋmegöra kuŋgum eŋgiba aiwesökŋina akŋa.
“Alaurupni nöŋön eŋgöra kewö jibi mötme: Tosatŋan sileŋini qem kömumba miaŋgö andöŋe yuai kun toroqeba akingö osimei, yeŋgöra mönö keŋgötŋini kude möta malme.
“Yuaigöra aködamunŋi memba mötnöŋ öŋgözawi, miaŋön miri kungen ahöiga göŋön mönö urugi mewöyök miaŋgöreŋ qekötahöba malman.” Mewö.
Qahöpmö, nöŋön kewö jibi mötket: Iŋini uruŋini qahö meleŋme ewö, iŋini körekŋan mönö mewöyök ayuhum teköme.” Mewö.
Mötket! ‘Anutunöŋ mönö jike miriŋini andö qeiga sahopŋanök ahöma.’ Mewö ahömapmö, nöŋön kewö jibi mötket, iŋini ni kunbuk qahö nekŋemö, könaŋgep nalö kun kam kuŋgui miaŋgöreŋ neka kewö jime, ‘Kembugö qetŋe kam neŋgizawi, Anutunöŋ mönö i kötuetköm waŋgima.’ Mewö.”
Mewö ak waŋgiba kewö jibepuk, ‘Azi mi könahiba miriŋi meyökmö, mi mem tekömamgö qahö köhöiyök.’ Miaŋgö dop Jisös wuataŋgöman me qahö, mi törörök kewöta möt kutuman.” Mewö
“Sösöŋgai algetmö, datŋan nupnöŋ mala liliŋgöba miri dopdowiba miaŋgöreŋ liŋet gwawet köla unduba söŋgaigeri, miaŋgö kourukŋi mörök.
Löm kölgetka kömupkö senjom mire geiga jem sölöŋgöi sihimbölö ketaŋi möta ui öŋgöiga Lazarus Abrahamgö qöhöröŋe köröwen endu tari etkehök.
Jisösnöŋ gwarekurupŋi kewö jii mötket, “Könaŋgep nalö kun kam kuŋgumawi, miaŋgöreŋ Suep gölmegö azi ölŋaŋgö nup meme wehönŋi mieŋgöreŋök kun ekingö ak eŋgimapmö, mi kunbuk ekingö osime.
Ambazip tosatŋan nahönbörat morömorö mewöyök eŋguaŋgita Jisösnöŋ böröŋan eŋgimisirimapköra yaŋgöreŋ kaget. Kagetmö, gwarek yeŋön mi eka jim qetal ak eŋgiget.
Miaŋgöreŋ azi kun qetŋi Zakius malök. Yaŋön azi pomŋi aka takis meme yeŋgö jitŋememeŋina malök.
Mewö melaim etkiiga anda jiyöhaŋgö dop miwikŋaiyohot.
Mewö jiba nahönŋi melaiiga anökmö, wain nup galöm yeŋön i eka sutŋine kewö eraum möta jiget, ‘Yaŋön mönö börösamotŋaŋgö toŋi akŋa. Ayop, i mönö qein kömuiga wain kösö nup kiaŋön mönö nanine buŋanina akŋa.’
Deiwidnöŋ nanŋak keu kewö jiiga Sumbara (Buŋa liŋet, sam) Kimbinöŋ ahöza,
Anutunöŋ Israel könagesö siŋgisöndokŋinaŋgöra irimŋi seholiiga kazikŋi kondel eŋgiiga gölmenöŋ kahasililiŋ keta bölökŋi asuhuma. Ambi gölömbuk aka morö juzunöŋ yeŋön mönö nalö miaŋgöreŋ denöwö ösumŋinan anbeak? Miaŋgöra Yei! jizal.
Mi törizawaŋgöra kewö jibi mötket: Nöŋön Pasowa lama kiaŋgöreŋ kun toroqeba qahö nemam. Könaŋgep nene semön kiaŋgö ölŋan aukŋe asuhumawi, mi Anutugöreŋ bemtohoŋ uruŋe euyaŋgöreŋ nemam.”
Ahögetka jiyök, “Mönö wuanöŋgöra gaunök ahöze? Mönö wahöta esapesapnöŋ et eŋgubapuköra köuluköget.” Mewö.
Mewö jii möta kunbuk kapaŋ köla kuŋguba jiget, “Yaŋön mönö ambazip kambu kuŋgum eŋgiba Buŋaŋi Galili prowinsnöŋ könahiba kusum eŋgiba gölme dop köla kaba Judia prowins kiaŋgöreŋ mewöyök mi jim sehimakza.”
Qeget kiniga Jisösgö sile esuŋaŋgöra kiawen megetka qötöŋi ahui miaŋgö dop mendeŋda meget.
Mewö mötmöriba qaksirinöhök liliŋgöba kaba yuai pakpak asuhuyöhi, miaŋgö buzup keuŋi mi gwarek 11 aka tosatŋi pakpak yeŋgöra jiget mötket.
Ni nanak ki maljal. Mi nanŋinak köna böröni uba eka mötme. Öme imut mi bususihitŋini qahö. Ni bususihitnambuk kinbi nekze. Mönö nömisiriba nek kömume.”
Mosesnöŋ Köna keunini nam köli asuhuyökmö, Jisös Kraistnöŋ keu ölŋi indel teköba Anutugö kalem möriamŋi nam köli aukŋe asuhuyök.
Filipnöŋ azi qetŋi Natanael miwikŋaiba kewö jii mörök, “Mosesnöŋ azi kungöra Köna keunöŋ ohoba kezapqetok yeŋön toroqeba ohoget ahözawi, nini mönö azi mia miwikŋaizin. Azi mi qetŋi Jisös, iwiŋi qetŋi Josef, miriŋi qetŋi Nazaret.”
Lapingögetmö, Jisösnöŋ ambazip pakpak yeŋgö könaŋamŋini möt kutum teköyök. Mewögöra ambazip pakpak qahö möt narim teköm eŋgiba keuŋinaŋgö bapŋe qahö anda malök.
Miaŋgö keuŋi dop ala kewö jimam: Azi kunŋan ambi buŋaŋambuk aka ambi memamgöra sösöŋgai keu jim sehiba malja. Mewö maliga azi alaŋan kösutŋe kinda sösöŋgai keuŋaŋgö jölŋi möta yaŋgöra önöŋi qahö söŋgaimakza. Miaŋgö dop nöŋön Jisösgö alaŋi aka yaŋgöra söŋgaibiga sösöŋgai miaŋön dölki uruni kokolak qeiga maljal.
“Töndup nalö kun kewö asuhuma: Nalö miaŋgöreŋ Uŋa Töröŋan ambazip sölölöhöba inahöm eŋgiiga keu ölŋi wuataŋgöba Iwi waikŋi memba ölŋa möpöseiba malme. Iwininan ambazip mewöŋi jarum eŋgiba asuhumegöra sihimŋi möta malja. Nalö murutŋi miaŋön mönö lök kam kuŋguba dölki ahöza.
Mi möta mötmötŋi kewö ahuba asariyök: Aha! Jisösnöŋ “Nahöngan mönö ölöwaka malma,” jiyöhi, mönö aua miaŋgöreŋök ölöwahök. Keu mi möt asariba i aka saiwaurupŋi pakpak yeŋön uruŋini meleŋda Jisös möt narim waŋgiget.
Qetŋi mi möta wahöta aukŋe asuhugetka ahakmeme ölöpŋi aka malgeraŋön malmal köhöikŋe öŋgömemö, ahakmeme bölöŋi aka malgeri, nöŋön yeŋgö keuŋini jim teköbiga kömup köhöikŋaŋgö buŋaya akŋe.
Mendeŋda eŋgiiga nemba nem timbireŋ aketka Jisösnöŋ gwarekurupŋi kewö jii mötket, “Nene kitipŋi ayuhubapuköra mi mönö qezaköget.”
Jim waŋgiba jiget, “Azi ki Jisös, Josefkö nahönŋa. Yaŋgö iwinamŋi mi ölöp möt etkizinmö, mönö denöwögöra ‘Suepnöhök eta asuhuyal,’ jiza?”
Mi teköiga Juda yeŋgöreŋ kendon kun qetŋi koumkoum miaŋgö nalöŋan töriyök.
Ambazip kambu yeŋön Jisösgöra mewö goranora jiba jitnakölik akeri, mi Farisi (Köna keugö kapaŋkölköl) yeŋön mötket. Mi möta jike nup galöm yembuk kinda naŋgu galöm (sikiriti) tosatŋi melaim eŋgigetka memba jöhöbingö kaget.
Jisösnöŋ keu jiyöhi, miaŋön eŋgömemba jöhöiga nanŋini siŋgisöndokŋini gamuŋambuk akeri, mi Anutunöŋ kondeliga nanŋini uruŋinan naŋgöba jiiga isikusukŋini qahöwahök. Miaŋön qahöwahiga keu göröŋ kingetka bohonŋinan mutuk eŋgömosöta aniga yaŋgö nemböŋan andöŋe aniga tosatŋi mohot mohot yeŋön mömölaköba körek an teköget. Qöndökŋan aniga Jisösnöŋ zoŋ kuŋguba tari ambinöŋ nanŋök yambuk kinök.
Jisösnöŋ mewö meleŋ eŋgiiga kewö jiget mörök, “Abrahamnöŋ mönö nanine iwiambönini akza.” Mewö jiget möta jiyök, “Iŋini Abrahamgö gwölönarökurupŋi akeak ewö, mönö yaŋgö ahakmemeŋi wuataŋgögetka dop kölbawak.
Mewö jiiga kewö qesiget, “Jegi mönö denöwö aknöŋga tohoza?”
Mewö jiiga Farisi tosatŋan kösutŋe miaŋgöreŋ kinda keu mi möta kewö qesiget, “Wae! Nini tok jegömöl azia akzin me? Neŋgöra jizan me?”
Ni aka Iwi netkön mönö mohot aka maljit.”
Betani taon mi Jerusalem siti mosöta 3 kilomita anangö dop dowe ahöyök.
Wakosoraŋ aka yuai kun qahö ak waŋgiinga toroqeba mewö aka malma ewö, mönö ambazip körek pakpak i möt narim waŋgibeak. Mewö aketka Rom gawman yeŋgö irimŋini seholiiga kaba nanini jöwöwöl jikenini aka ambazip kambu ki nenguaŋgitketka öne töhön malbinbuk.”
Mewö angetka Farisi (Köna keugö kapaŋkölköl) yeŋön nanŋinök eraum möta kewö jiget, “Mötket. Gölmeŋi gölmeŋi ambazip yeŋön mönö luluŋda öröba yaŋgö andöŋe anakze aka nini keu nup miyök mem bibihiinga ölŋi kun qahö asuhuza.” Mewö.
Ambazip kun ni möt narim niŋgizawaŋön mönö söŋaupnöŋ qekötahöba malbapuk. Miaŋgöra nöŋön eta asuhuba gölmeŋi gölmeŋi eŋgö asakŋina aka maljal.
Mewö qesiiga meleŋ waŋgiyök, “Beret kitipŋi kuluŋnöŋ kundumgöba kun waŋgimami, yaŋön mönö mi.” Meleŋ waŋgiba beret kitipŋi memba kuluŋnöŋ kundumgöba Judas waŋgiyök. Judasgö iwiŋi qetŋi Saimon Iskariot.
“Nöŋön eŋgömosötpiga gwani morö ewö qahö aka malme. Ni mönö eŋgöreŋ liliŋgöba kamam.
Iŋini mönö sutŋine jöpaköm aŋguba malme. Nöŋön jöjöpaŋ keuni mewö jim kutum eŋgizal.” Mewö.
“Nöŋön keu öl töhönŋi kun kewö jibi mötket: Nöŋön anbiga iŋini jiŋgeŋ köla sahötmemö, uruŋini qahö meleŋget yeŋön laŋ börum memba sösöŋgai aka malme. Iŋini wösöbirik aka malmemö, wösöbirikŋini miaŋön mönö nöŋgöra aka meleŋda sösöŋgai aka malme.
Göŋön melaim niŋginöŋga gölme ambazip sutŋine anda nup memba malali, nöŋön mewöŋanök i melaim eŋgibiga gölme ambazip yeŋgö sutŋine deŋda anme.
Mewö meleŋ waŋgiyökmö, jikegö kiripo galöm (sikiriti) kunöŋ kösutŋe kinda Jisös nuŋgulumŋe qekötahöba jiyök, “Jike nup galöm bohonŋan qesim gihiiga gi keu silik mewöŋi mönö wuanöŋgöra meleŋ waŋgizan? Gödaqeqegi qahö.”
Mewö meleŋ waŋgiyöhaŋgöra aka Pailötnöŋ Jisös pösari etmapkö kapaŋ kölök. Mewö kapaŋ kölökmö, Juda yeŋön qet gigilahöba kewö jiget, “Pösatnöŋga etma ewö, mönö sisa kiŋgö alaŋi qahö toroqeba aka malman. Kunöŋ nanŋaŋgö möri öŋgöiga ‘Kiŋ kembuya akzal’ jizawi, yaŋön mönö sisa kiŋ tuarenjoŋ ak waŋgiza.”
Iŋini keu yahöt miaŋgöra aka mi möt narime. Mewö.
Tomasnöŋ kaiga gwarek tosatŋan “Mönö Kembu ekzin,” jiget möta kewö jiyök, “Jenan biriŋ löpötŋi böröŋe eka kesötnan marömŋe misirimam ewö, mönö ölöp möt narimam. Ni nanak mi qahö eka misiriba oseimam ewö, mönö keuyök jiget möta ölŋa mi qahö möt narimam.”
Gwarek miaŋön yuai mi jeŋan eka mala miaŋgö dop mi naŋgöba jim asariba Ölöwak Buŋa ki ohoyök. Körek pakpak eŋön gwarek miaŋgö könaŋi mötzeaŋgöra aka ölöp tönguba kewö jiba malme, “Yaŋön keu naŋgöba jiyöhi, miaŋön mönö keu öl töhönŋi akza.”
Mewö jiba yetkö kiawen (kas, lot) algetka Matias asuhuyök. Asuhuiga aposol 11 yeŋgö sutŋine dum kun waŋgigetka kambuŋine toroqeyök. Mewö.
Keu miaŋgö dop Anutunöŋ Jisös qahö aŋgön köli eŋgö böröŋine erök. Mewö eriga iŋini kömumapkö qetketka kian kantri gawman yeŋön Mosesgöreŋ Köna keu qahö möta töndup jim kutugetka böröŋinan Jisös memba maripomnöŋ qeget kömuyök. Kömuyökmö, sepŋan mönö eŋgö qakŋine öŋgöyöha ahöza.
Uruŋini meleŋgeri, yeŋön urumohok aka urunöŋ jöhöm aŋguba nalö dop aŋgeka tokogetka aposol yeŋön Buŋa keu kusum eŋgigetka beret mindipköba nemba köuluk nup memba malget. Pöndaŋ malmal mewöŋi malget.
‘Kembu Anutunöŋ Juda kambu eŋgö sutŋineyök kezapqetok azi kun mem guliiga wahöta Moses ni ewö akŋa.
Mewö jim kutum etkigetmö, Pitö Jon yetkön meleŋda kewö jiyohot, “Netkön eŋgö jimkutukutuŋini tem kölbitköra Anutugöreŋ keu memba et aljiga omaŋi akapuk. Mi Anutugö jemesoholŋe dop kölja me qahöwi, mi mönö nanŋinak kewöta jiba jöhöme!
Qesim waŋgiiga kewö meleŋnök, “Moneŋ mi ölŋa miaŋgö dop kayök.”
Mewö aiga nöŋön kewö jibi mötket: Iŋini mönö azi kieŋgö sileŋine yuai laŋ kude akŋe. Yeŋön nup ki megetka qeburuŋ ahuzawi, mi gölme ambazipkö mötmöt areŋineyök ahuza ewö, mi mönö sohoba pömsöm qeba qahöwakŋa. Miaŋgöra i mönö eŋgömosötketka etme.
Mewö jiba toroqeba jiyök,
Israel mekömekö aziŋina aka ambazipurupŋi mi aiwesök aŋgöletot könaŋi könaŋi memba Ijipt kantrinöhök meköba eŋguaŋgiriga mosöta Köwet Pisikŋi miaŋgöreŋ kaget. Emu kagetka miaŋgöreŋ aka gölme qararaŋkölkölŋe mewöŋanök toroqeba aiwesök aŋgöletot murutŋi murutŋi mi (yara) yambu 40 miaŋgö uruŋe memba kondeli eka malget.
Stiwen qeget kömuyöhi, mi Solnöŋ mewöyök möri dop kölök. Nalö miaŋgöreŋök sesewerowero ketaŋi ahuiga Jerusalem sitigö urumeleŋ kambu kazik ak eŋgiget. Miaŋgöra yeŋön körekŋanök siti mosöta deŋda Judia aka Samaria prowins yahöt mi dop köla angetka aposol yeŋönök kapaŋ köla sitinöŋ malget.
Qesim waŋgiiga jiyök, “Kunŋan qahö jim asariiga nanak mi denöwö möt asaribileŋak?” Mewö jiiga hos karenöŋ öŋgöiga mohotŋe tarohot.
Mewö jiiga miaŋgöreŋök yuai sönuetŋambuk tandök miaŋön jeŋeyök tala et teköi jeŋi tohoyök. Jeŋi tohoiga ui asariiga wahörök. Wahöta jiiga o melun mem waŋgiyök.
Miaŋgöra mönö dölki kolek alnöŋga Jopa taonöŋ aniga azi qetŋi Saimon, qetŋi kun Pitö qetzei, ia waŋgita kame.
“Mewö qahöpmö, ambazip kambuŋi kambuŋi körek yeŋgö sutŋine denike yeŋgöreŋök kunŋan Anutu waikŋi memba möpöseiba aiakaŋan köna diŋdiŋi wuataŋgözawi, yaŋön mönö Anutugö jeŋe dop kölja.
Neŋön Kembu Jisös Kraist möt narim waŋgiinga Anutunöŋ kalemŋi neŋgiyöhi aka yeŋön möt narigetka Anutunöŋ kalemŋi miyök eŋgö uruŋine mewöyök alök. Miaŋgöra aka ni ewöŋan mönö denöwö Anutu kukösum Toŋi esapköba qetal waŋgibileŋak? Yaŋön mewö ak eŋgiiga nöŋön aŋgön köl waŋgimamgö osial.”
Aurugetka böröŋan söpsöp ala ölöŋ almegö jiyök. Jiba Kembunöŋ kösö mireyök waŋgiri yaigepŋe eröhi, kösohot mi jiyök, “Iŋini buzup ki mönö bisop Jeims aka urumeleŋ alaurup tosatŋi yeŋgöra jigetka mötme.” Mewö jiba eŋgömosöta miri kungen anök. Mewö.
Mi malökmö, Anutunöŋ Sol uteköba salupŋe azi qetŋi Deiwid kiŋ azi kembuŋini akŋapköra möwölöhöba kuŋguyök. Kuŋguba könaŋamŋi jim asariba kewö jiyök, ‘Nöŋön Jesigö nahönŋi Deiwid miwikŋaizal. Yaŋgö uruŋi kewöta mötpi ölöp dop köl niŋgiza. Yaŋön mönö ahakmemeŋi pakpak miaŋgöreŋ nöŋgö jitni tem köla malma.’
Mewö ak etkigetka Pol Barnabas yetkön awösamkakak kinda köhöiba keu kewö jiyohot, “Anutunöŋ nup netkiiga Buŋaŋi mutuk Juda ambazip eŋgöra jiinga dop kölbawakmö, iŋini mi andö qeba laŋ kewö jize, ‘Nini malmal köhöikŋe aŋgotpingö dop qahö.’ Miaŋgöra mötket, netkön mönö eŋgömosöta kian kantriŋi kantriŋi yeŋgöreŋ eleŋda anbit.
Urumeleŋ könagesö dop jitŋememeurupŋini möwölöhöba galöm malmegö könaŋi kusum eŋgiba kuŋgum eŋgiyohot. Kuŋgum eŋgiba Anutugöra nene siŋgi mala gwarek kambu yeŋgöra köuluköba Kembu möt narigeri, yaŋgö böröŋe al eŋgiyohot.
Jeimsnöŋ mewö jiiga aposol aka jitŋememe yeŋön könagesö pakpak yembuk keu mi mötket dop kölök. Mötket dop köliga sutŋineyök azi tosatŋi möwölöhöm eŋgiba Pol Barnabas yetpuk mohotŋe Antiokia sitinöŋ melaim eŋgibingöra jiget. Mewö jiba azi qetŋi Judas qetŋi alaŋi Barsabas aka Sailas möwölöhöm etkiget. Azi yahöt mi urumeleŋ kambugö jitŋememe azia ahot.
Polnöŋ jemeleŋ imut mi ehiga nini miaŋgö könaŋi kewö möt kutuba jiin, “Anutunöŋ mönö neŋgohola köwet kutuba Yurop uruŋe anda Ölöwak Buŋa Masedonia prowinsnöŋ jim asarim eŋgibingöra jiza.” Mewö jiba miaŋgöreŋök mosöta anbingö mötmöriba amqein. Mewö.
Ulet etkigetka Pol Sailas yetkön kösö miri mosöta Lidiagö mire anohot. Miaŋgöreŋ anda urumeleŋ alaurupŋiri eŋgeka urugö naŋgönaŋgö keu jiba eŋgömosöta anohot. Mewö.
‘Ninia kun yaŋgö gwölönarökurupŋi maljin.’
Anda taon kun qetŋi Sisaria miaŋgöreŋ aŋgota waŋge mosöta gölme köna Jerusalem öŋgöyök. Öŋgöba liliŋgöba urumeleŋ könagesö jölöŋini jiyök. Mi jiba tata wahöta geba Antiokia sitinöŋ anök.
Silwö nup meme azi kun qetŋi Demitrius yaŋön silwö ohoiga kolkolgöiga qekötahöba bem ambi qetŋi Artemis yaŋgö jöwöwöl jikegö dop imut morömorö memba malök. Mi meiga bohonŋi memba malgetka moneŋ öŋgöŋgöŋi öröi kölköl-örörö alaurupŋan mendeŋda meget.
Yeŋön angetmö, Polnöŋ nanŋak gölme köna anmamgö möta kewö jim kutum neŋgiyök, “Iŋini mönö qeljiŋe köwet köna miri qetŋi Asos miaŋgöreŋ angetka aitoŋgöba noaŋgitketka waŋgenöŋ öŋgöbin.” Miaŋgöra neŋön mosöta waŋgenöŋ öŋgöinga opo seri öröba möröreŋgögetka luhutnöŋ naŋgöi anda Asos miaŋgöreŋ aŋgorin.
Köuluköba yaizökzöknini jim aŋguinga Jerusalem anbingöra waŋgenöŋ öŋgöinga yeŋön miriŋine liliŋgöget.
Aŋguba kaba yarö azi yeŋgö sel uruŋe öŋgöbingö aketka Polnöŋ suahö galöm bohonŋi kewö qesim waŋgiyök, “Ni göhöra keu kun ölöp jimam me qahö?” Qesim waŋgiiga möta köŋkuŋ aka jiyök, “O, gi Grik keu mötzan me?
Mewö jiiga suahö galöm bohonŋan Polgöreŋ anda qesiba jiyök, “Gi ölŋa Rom gawmangö (jimkutukutu) paspot memba maljan me qahö? Mi jinöŋ mötpi.” Jiiga Polnöŋ meleŋnök, “Ölŋa, nöŋön mi memba maljal.”
“Juda yeŋön azi ki memba jöhöba qein kömumapköra aket. Mewö aketmö, Rom mindimindiri gawmangö (jimkutukutu) paspot memba maljawi, nöŋön mi möta miaŋgöreŋök yarö kambu yembuk kaŋgota sel jöhöm waŋgiba meköba bohonŋi jöhöyal.
Polnöŋ mewö jiiga premiö Filiksnöŋ Jisösgö könaŋi wuataŋgöba maljei, miaŋgö könaŋi ölöp möt soroköba Polgö keuŋi kembaŋe kutuba kewö jiyök, “Suahö galöm bohonŋi Lisiasnöŋ kaŋgoriga nalö miaŋgöreŋ Polgö keuŋi jim tekömam.”
“Mewö qeta malgetmö, nöŋön kewötpiga yuai kun kömupkö buŋa akŋawaŋgö dop mi qahö ahök. Nöŋön könaŋi mewö miwikŋaiba ehalmö, nanŋak Rom Öŋgöŋgöŋamninaŋgö jeŋe ani keuŋi mindiŋgöiga diŋgimapköra kapaŋ köla qesiyök. Miaŋgöra keu jöhöba melaibiga Rom anma.
Polnöŋ mewö jiiga Agripanöŋ meleŋda jiyök, “O Pol, göŋön nalö töröptökŋi kiaŋgöreŋ uruni kuŋgunöŋga nöŋön uruni meleŋda Kraistkö alaŋi akileŋakgö mötzan me? Mewö mötmörizan me?”
Mewö asuhumapmö, luhutnöŋ gila muwutapköm neŋgiiga gölme jöhanŋi kungö jitŋe aŋgotpinaŋgö dop akza.” Mewö.
Anda mala siti qetŋi Sairakyus miaŋgöreŋ aŋgota gölmenöŋ eta wehön karöbut tarin.
Anutunöŋ ambazip Jisös Kraistkö buŋaya aka malmegöra eŋgoholöhi, Rom iŋini mewöyök yeŋgö sutŋine malje.
Anutunöŋ ala ak neŋgiba bölöŋamninaŋgö likepŋi zilaŋ qahö meleŋmapmö, mamböta möta mökösöŋmakzawi, keu miaŋgöra jijiwilit akzan me? Anutunöŋ uruölöpŋi kondela urugi meleŋ-mangöra öröm gihimakzawi, miaŋgöra tönpin malbanbuk.
“Keu jakeŋe ala qesim gihigetka keugahö likepŋi jim asariba miaŋgöreŋ diŋdiŋi aka luhut al eŋgiba kinman. Göhö könaŋamgi mewö miwikŋaiba naŋgöba jime.”
Anutunöŋ mohot akza. Miaŋgöra silenini yandiget maljini, neŋön möt narim waŋgiinga mem solanim neŋgimakza aka sileŋini qahö yandiget maljei, mi mewöyök möt narim waŋgigeraŋgöra aka mem solanim eŋgimakza.
Mewöyök Jisös Kraist möt nariinga nam köl neŋgiiga kalem möriam buŋa qem aŋgubingö könaŋi miwikŋaiba nalö kewöŋe kalem möriam uruŋe maljin. Anutugö asakmararaŋ uruŋe aŋgotpingö jörömqöröm aka söŋgaimakzin.
Kömup kömuyöhi, mewö miaŋön mönö nalö mohot miaŋgöreŋ siŋgisöndokö kukösumŋi köndeŋniga nalö teteköŋi qahö lölöwöröŋi ahöm öŋgöma. Malmal köhöikŋi maljawi, mi mönö Anutugöra mala mal öŋgöma.
Mewö aiga nöŋön nanak mi qahö toroqeba ahakzalmö, siŋgisöndok urune ahözawaŋön mönö kuŋgum niŋgiiga mi ahakzal.
Miaŋgö könaŋi kewö: Anutunöŋ sömbup aka yuai pakpak miwikŋaiyöha ahözei, mieŋön körek pakpak mönö mohotŋe osoŋgom köla morö memegö masö tandök möta ahöba kota nalö kewöŋe mewöyök ahakze. Mi mötzin.
Nanŋi jitsihitŋan ölŋambuk akŋapköra Rebekagöra kewö jiyök, “Datŋan mönö munŋaŋgö welenqeqeŋi aka nembö bapŋe malma.” Anutunöŋ mewö jiba ahakmemeŋiri akahorahi, miaŋgö dopŋe i qahö kewöt etkiyökmö, nanŋi mötmöt sihimŋi miyök wuataŋgöba munŋi oholiga datŋaŋgö ketaŋamŋi ahök.
Keu mewö ahözapmö, urunini meleŋda möt nariinga Anutunöŋ keunini jim teköiga solanimakzini, Mosesnöŋ miaŋgöra keu kewö jii ahöza, “Urugan kewö mötmöriba jibanbuk: Azi daŋön mönö Suep mire öŋgöbawak?” Ambazipnöŋ mi Kraist waŋgita etmapköra laŋ jiget.
Mönö nanŋini dumŋine tötaŋgöba et eŋguiga likepŋi meleŋ eŋginöŋga sihimbölö mötme.
“Gölme ambazip kalem aŋgumakzinmö, yambuk mewö akingö osiba mala korin.
Gawmangö takis aka kötön könaŋi könaŋi dawik eŋgimegö jimakzei, mi mönö körek miaŋgö dop eŋgimakŋe. Gawmangö takis könaŋi könaŋi pakpak mi mönö törörök eŋgimakŋe. Gawmangö nup meme ambazip yeŋgöra mönö ewe ala göda qem eŋgimakŋe. Mewö.
Kösawöraŋ keugö mötnaripŋi mewö me mewö ahöm gihizawi, mi mönö Anutugö jemesoholŋe aŋgön köla malman. Kunŋan keu kungöra “Dop kölja,” jiba miaŋgöreŋ qekötahöba möt köhöiba miaŋgöra nanŋi qahö jim teköm aŋguzawi, yaŋön mönö simbawoŋ akza.
Nup mewöŋan jöhöm niŋgiyöhaŋgöra mönö nalö dop eŋgöreŋ kamamgö osiba malal. Mewö.
Iŋini Ölöwak Buŋa tem köla wuataŋgömakzei, keu mi körek neŋgö kezapnine geiga mötzin. Miaŋgöra nöŋön eŋgöra aka önöŋi qahö söŋgaimakzal. Mewö akzalmö, iŋini kewö aka malmegöra mötzal: Mönö bölöŋi akingö mötkutukutuŋini mosötketka etma. Ölöpŋi akingö mötkutukutuŋini mi mönö pöndaŋ köl guliba mem qarime.
‘Möt asarim yakömakzin,’ jimakzei, yeŋgö mötmötŋini mönö mem sohobiga sörörauba omaŋi akŋa.”
“Kembugö urumötmötŋi mi azi kunŋan kun qahö mörök.
Miaŋgöra iŋini mönö nalö kewöŋe kungö keuŋi kun mi kude jim teköme. Kembunöŋ nalöŋi ali kam kuŋgumapköra mönö mambötme. Mamböta malgetka miaŋgöreŋ kaba keu yuai ömukŋe asambötket ahözawi, mi mönö asakŋan indeliga aukŋe asuhuma. Yaŋön kaba ambazip urunini mem asariiga könaŋamnini ölŋan aukŋe ekŋamgö dop akŋa. Könaŋamnini ölŋi eka mohot mohot kewöt neŋgiiga Anutunöŋ mönö miaŋgö dop nalö miaŋgöreŋ möpöseim neŋgibawak.
Urumeleŋ ambazip sutŋine kunŋan alaŋi keu jakeŋe almamgö mötza ewö, yaŋön Anutugö ambazip sarakŋi eŋgoŋgita ambazip goŋgoŋi yeŋgö jeŋine aniga qahö dop kölja. Qahö! Urumeleŋgö kopa ambazip bauköm waŋgimegöra qesim eŋgiiga gamuŋambuk akza.
Mewö jizapmö, töndup apŋi mosötma ewö, mönö azi kun kude memba öne malma me apŋambuk kunbuk eraum möta urumohot aka malmahot. Mewöyök apŋan anömŋi kude mosötma.
Iŋini nene tandö lopioŋgö naluk alalŋi miaŋgöra ohogetka goro kewö jimam: Urukalemnöŋ mönö bauköm eŋgima. Goranora jigetka tosatŋan kewö jimakze, “Körek neŋön tandö lopioŋgö könaŋini möt yaköinga omaŋi akza.” Keu mi ölbölŋa akza, mi mötzin. Iŋini mötmöt mewöŋi jiba malgetka uruŋinan wahöriga koŋaeŋ ewö terereŋgöba aiwelikömakze. Mewö aka deŋda siksauk malje. Köna bohonŋi mi urukalem. Köna mewö miaŋön mönö nanini urunini möhamgöba mem köhöim aŋgubin.
Mewö aiga wanatnöŋ mönö töwa ak niŋgimakza? Ölöwak Buŋa jim sehiba mi söŋgöröŋi qahö ahakzali, miaŋön mönö töwa ak niŋgimakza. Anutunöŋ nupŋaŋgö likepŋi niŋgimegöra jim kutui Buŋa Kimbinöŋ ahözawi, keu miaŋgö dop töwagöra qahö kapaŋ kölakzal.
Iŋini Kembugö qambinöhök aka ömewöröme yeŋgö qambinöhök öröröŋ nembingö osime. Mewöyök Kembugö nene dum aka ömewöröme yeŋgöreŋ nene dum mi öröröŋ toroqebingö osime.
Keu mutukŋi kun kezapne gei kewö möral, “Iŋini urumeleŋ könagesögö totokonöŋ tokomakzei, miaŋgöreŋ mönö sutŋine aŋgururuk ahakze.” Keu mi jiget möta bahöŋanök ölŋi akzawi, mewö möt narizal.
Sileninan mönö sile kitipŋi mohotkö dop qahö akzapmö, miaŋgö uruŋe kitipurupŋi mi gwötpuk akze.
Keu ki jim köhöizin: Kalem karöbut mötnarip, jörömqöröm aka urukalem mi köhöiba ahöm öŋgömemö, urukalem ahakmeme miaŋön mönö sutŋine öŋgöŋgöŋi akza. Mewö.
Kezapqetok ambazip yeŋgöreŋök yahöt me karöbut yeŋgörök mönö areŋ eŋgigetka keu jigetka tosatŋan mönö keuŋini kewötme.
Nini Kraist jörömqöröm ak waŋgiba gölmenöŋ malbinaŋgö dop galöm köl neŋgii miaŋgöreŋ tekömapköra mambötzin ewö, nini mönö ambazip tosatŋi pakpak eŋgoŋgita bapŋine geba öngöpŋi daböŋi malinga körekŋan wösö mötmöt ak neŋgimakzeaŋgö dop akinak.
Nini gölme azi mutukŋaŋgö kaisoŋgolomŋi memba maljini, miaŋgö dop Suep azigö kaisoŋgolomŋi mi mewöyök memba malbin. Mewö.
Nani yaizökzökni eŋgöreŋ ala qetni nani börönan kewö ohozal: Pol.
Kimbi köhöikŋi mi könaŋi kewögöra ohoba alal: Nöŋön söŋgaibiga körek eŋön mönö nömbuk söŋgaime. Nöŋön iŋini körek mewö uruyahötŋi qahö möt narim eŋgizal. Nöŋön tosatŋi eŋgöra sösöŋgai miwikŋaimamgö mötzalmö, kabiga könaŋamŋini sohoi laŋ malgetka eŋgeka wösöbirik akileŋbuk.
Mewö maljemö, Buŋa Kimbigö keu kun kewö ahöza, “Mosesnöŋ ‘Kembubuk eraum mötpit,’ jiba opo jöhanŋi mesoholŋeyök qeközapma.” Keu mewö ahöiga yeŋgöreŋök kunŋan uruŋi meleŋda Kembubuk toroqezawi, nalö miaŋgöreŋök mönö yuai opo jöhanŋaŋgö dop mi qeköi Anutugö amötqeqeŋaŋgö könaŋi möt asarima.
Miaŋgö könaŋi kewö: Körek neŋön mönö Kraistkö keu jakeŋe asuhubin. Gölmenöŋ silebuk mala Kembugö jitsihitŋi dopŋe tem kölini me qötömötötaŋ ahini me önewat laŋ malini, nanŋak mönö keunini mi kewöta miaŋgö dop töwanini nanŋök nanŋök neŋgii buŋa qem aŋgubin. Mewö.
Anutu nanŋak keuŋi kun kewö jii ahöza,
Urugö yuai könaŋi könaŋi mi keleŋmaleleŋ buŋa qem aŋguba kewö aka malje: Ölöpŋanök Kraist möt nariba Buŋa keu ölŋi jim soroköba Anutugö sihimŋi möt kutuba tosatŋi naŋgöm eŋgibingö pöndaŋ köpösöŋgömakze. Eŋön mönö tosatŋi eŋgoŋgita ölöpŋanök jöpaköm neŋgiba qetpuk akze. Miaŋgö dop naŋgönaŋgö nup ki mewöyök mönö ölöp mem soroköba tosatŋi eŋgoŋgitketka qetpuk akŋa.
Mewö aketka Anutunöŋ mönö malmal pakpak miaŋgöreŋ sehiba kötuetköm eŋgiiga ölöwahakŋe. Mewö ölöp amqeba ambazip nalö dop geŋmoŋi qahö kalem gwötpuk eŋgimakŋe. Mewö aketka mi memba (Jerusalem anda) eŋgiinga ambazip gwötpukŋan kötönŋinaŋgöra aka Anutu möpöseigetka ölŋi eŋgöreŋ asuhumakŋa.
Urumeleŋ könagesö tosatŋe nup qahö membiga töndup nalukŋini öne niŋgigetka membi naŋgöm niŋgiiga iŋini welen qem eŋgiba malal. Tosatŋan miaŋgöra kewö jimakze, “Polnöŋ yoŋgorö nene silik tandök ak eŋgiba malja. Miaŋgöra aposol qahö akzapmö, nanŋi nupŋa memakza.” Nöŋgöra mewö jiba jim sohomakze.
Nanaŋgöra sileni mewöyök memba öŋgömamgö mötpileŋak ewö, keuni mönö keu ölŋaŋgö dop jibileŋak. Mewö keu omaŋi jiji azia qahö akileŋakmö, mi kewögöra köyatim aŋgumakzal: Körek eŋön jemeleŋ mi ehalaŋgöra keu diŋdiŋi oŋgita nöŋgöra mötket öŋgöŋgöŋi akileŋbuk. Ahakmemeni aki eketka keu jibi mötkeri, mönö miaŋgö dowök kewöt niŋgimegöra mötzal.
Neŋakurup pakpak nömbuk kinjei, yeŋön ni kötöngöm niŋgigetka kimbi ki albi Galesia prowinsnöŋ anda urumeleŋ könagesö kambuŋi kambuŋi eŋgöreŋ kaza.
Nupŋi mewö mendeŋda aposol Pitö inahöm waŋgiiga Juda azi sileŋini yandigeri, yeŋgö sutŋine urukuŋgukuŋgu nup memakza aka ni mewöŋanök inahöm niŋgiiga melaimelai azia aka kian kantri sutŋine liliköba nup miyöhök memakzal.
Keu miaŋgö könaŋaŋgöra kewö jizal: Jöhöjöhögö keu miaŋgö ölŋan mönö etmapkö osima. Anutunöŋ mi mutuhök jiba jöhöba yambu (yara) 430 teköiga miaŋgöreŋ Köna keuŋi miwikŋaiba Moses waŋgiyök. Köna keu miaŋön mönö jöhöjöhö keuŋi mutuk jiyöhi, mi qeapkömamgö osima.
Iŋini ahakmeme ölöpŋi akŋegöra urukönöp ahakzei, mi mönö qetpuk. Nöŋön eŋgö sutŋine malbiga nalö miaŋgöreŋök qahöpmö, mönö nalö dop mewö aketka dop kölma.
Köna keu bohonŋi mohot wuataŋgögetka Anutugöreŋ keu pakpak mönö mewöyök ölŋinambuk akŋe. Keu bohonŋi mohok mi kewö, “Nangi jöpaköm aŋgumakzani, miaŋgö dop mönö ambazip pakpak urugan jöpaköm eŋgimakŋan.”
O urumeleŋ alaurupni, Kembunini Jisös Kraistkö kalem möriamŋan mönö embuk ahöba uŋaŋini kötuetkömakŋa. Keu mi ölŋa.
Anutunöŋ kewögöra mewö al neŋgiyök: Anutunöŋ kalem möriamŋaŋgö köweŋi teteköŋi qahö miaŋön aukŋe asuhui möt asaribingöra mörök. Möt asariba könaŋgep nalöŋi nalöŋi qainŋi kun asuhugetka teteköŋi qahö mal öŋgöbini, nalö miaŋgöreŋ mi neŋgim qarimapköra mörök. Anutunöŋ Kraist Jisös melaiiga kaba urukalemŋi mewö kondel neŋgiyök.
Yaŋönök mönö iwinini mutukŋi akza. Yaŋgö dop Suep aka gölmegö könagesö pakpak neŋön iwi qet memba qerakzin.
Urumötmötŋini mem guliget kölöŋaiba malmegöra köna kusum eŋgiget.
Mönö Buŋa keu eraum möta Sumbara (sam), möpömöpösei liŋet (omsa) aka urugö liŋet tosatŋi mi urukönömŋinan köla Kembu möpöseimakŋe.
Anutugö Amötqeqe Toŋi i mönö buŋa qem aŋgume. Buŋa qem aŋguba kunbuk letotmei, dom-amöt miaŋön mönö nöröpŋini ain irikmarik ewö turuba aŋgön köl eŋgimakŋa. Uŋa Töröŋan bimgö sou ketaŋi neŋgizawi, mi Anutugöreŋ Buŋa keu. Mi mewöyök mönö buŋa qem aŋguba urukönömŋine ala bimŋini miaŋön qemakŋe.
Mewö akileŋakmö, gölmenöŋ silebuk malmam ewö, mönö urugö nup membiga toroqeba ölŋambuk ahakŋa. Mi mötmöriba nanaŋgöra malmal me kömuwa möwölöhöbileŋak, mi ölöp qahö mötzal.
Kembu Jisösnöŋ nöŋgöra möri dop kölma ewö, mönö zilaŋ Timoti melaimamgö möta jörömqöröm akzal. Eŋgöreŋ kaba denöwö maljei, mi möta liliŋgöba kaba jii möta nöŋgö imbinan mewöyök ölöwak soroköbawak.
Sileŋinaŋgö sihim kömbönaŋini bölöŋan bemŋini akza. Yuai gamuŋambuk ahakzei, miaŋgöra mötket öŋgöiga aködamunŋina aiga söŋgöröqök akze. Urumötmötŋini gölmegö yuainöŋ jöhögetka gwaröhöm eŋgii laŋ mala teteköŋe könöp sianöŋ geme.
Ölöwak Buŋa keu miaŋön sehiba gölmeŋi gölmeŋi dop köla ölŋambuk aka qarimakza. Miaŋgö dop eŋgöreŋ kaiga iŋini Anutugö kalem möriamŋaŋgö könaŋi ölŋi möta möt asariget. Mi mutuhök möt asarigeri, wehön miaŋgöreŋök könahiba eŋgö sutŋine mewöŋanök ölŋambuk aka kötuetköm eŋgimakza.
Keu kusum eŋgigeri, miaŋgö dop mönö kesötŋini Kraistköreŋ möndömgöba mendawöla yambuk qekötahöba kinda uruŋini naŋgöm aŋguba mötnaripkö köhököhöiŋi toroqeba miwikŋaiba malme. Saiwapŋini mönö o saksaköba erakzawaŋgö dop jiba möpöseiba malme.
Mewö aka urukalemgö malukuŋini mi kölget geiga miaŋgö qakŋe mönö urukalem aka jöpaköm aŋgugetka qetpuk akŋa. Urukalem miaŋön mönö aködamun tosatŋi pakpaköra jizali, mi köyamgöba mindiriba bohonŋina kinja.
Pol, Sailas, Timoti neŋön Tesalonaika urumeleŋ könagesö embuk keu eraum mötpingöra kimbi ki ohozin.
Neŋön eŋgöra aka qetbuŋa miwikŋaininga sösöŋgai ak neŋgimakze. Mewö.
Yeŋön mutuk wahötketkun nini qahö kömumba jebuk malbini, Anutunöŋ mönö neŋguaŋgiri könakemba öŋgöbin. Wahötkeri yembuk öröröŋ kousunöŋ öŋgöba Kembubuk aitoŋgöba yambuk Suep mire sundan dop malbin.
Pol, Sailas aka Timoti neŋön Tesalonaika urumeleŋ könagesö embuk keu eraum mötpingöra kimbi ohozin. Eŋön Iwinini Anutu aka Kembu Jisös Kraist yetpuk qekötahöba kinje.
Sesegilgil yeŋön bölizemö, Kembu keuŋi pöndaŋ wuataŋgömakzawaŋön mönö mem köhöim eŋgiba bölöŋeyök sel jöhöm eŋgima.
Nöŋön ambazip tosatŋi pakpak eŋgoŋgita siŋgisöndokö ambazip yeŋgö sutŋine ketaŋamŋini aka malal. Mewö malalmö, Kraist Jisösnöŋ siŋgisöndok ambazip amöt qem neŋgimamgöra aka gölmenöŋ erök. Keu kötŋi mi nöŋgöreŋ ölŋambuk ahök. Miaŋgöra keu kötŋi miaŋön mönö pöwöwöm köhöikŋi akza. Mi ambazip körekmakörek möt nariba aŋgön kölbinaŋgö dop akza.
I mewöyök mönö mutuk kewöt eŋgigetka keu jizalaŋgö dop köhöiba kingetka dop kölma ewö, mönö ölöp kuŋgum eŋgigetka kinda Buŋa nupkö ambazipŋini aka malme.
Malö kungö isimoröurupŋi malje ewö, yeŋön mönö mutukŋi aka bohon köla i galöm köl waŋgime. Anutunöŋ jim kutum neŋgiyöhi, yeŋön mönö miaŋgö dop nanŋini saiwaurupŋini köyan köl eŋgibingö könaŋi mötme. Iwinamurupŋinan mutuk nalö köröpŋi köyan köl eŋgiba malgetka yeŋön miaŋgö kitipŋi meleŋda tosaŋini meköm eŋgigetka Anutugö jeŋe dop kölma.
Mewö ahakzemö, neŋön Anutu Buŋaŋaŋgö kölguliguli aka moneŋ inap ahöm neŋgizawi, miaŋön uru luai qem aŋgumakzin. Uŋa Töröŋan döpnini aka mem bönjöŋ ak neŋgimakzawaŋgöra mönö ölŋa oyaeŋkoyaeŋ ketaŋi miwikŋaiba simbawoŋ maljin.
Mötnaripkö keu urunini möhamgömapkö köhöizawi, nöŋön keu ölŋi mi kusum gihiba silik ölöpŋi kondel gihiba malal. Mi mönö uru könömge ala wuataŋgöba malman. Nini Kraist Jisösbuk mohot kininga jöpaköm neŋgimakzawi, göŋön mönö urukalem miaŋgö uruŋe malman.
Miaŋgö dop kunŋan keu omaŋi mosöta nanŋi köl könjörat mem aŋguzawi, yaŋön mönö kimbut goulnöŋ memeŋi kun ewö akŋa. Toŋan i memba nup aködamunŋambuknöŋ ali memakŋa. Mi meiga töhötmöriamŋambuk aiga Ketaŋamŋan yaŋgöra söŋgaimakŋa. Anutunöŋ mem sarahim waŋgiiga titiŋgitŋi kinda nup ölöpŋi pakpak memamgö jöjöröba kinma.
Kembunöŋ jimtekötekö Toŋi diŋdiŋi aka malmalni kewöta solanŋi aka malali, miaŋgö ila soromŋi mi jim teköm niŋgiiga nöŋgö mamböt ahöza. Kembunöŋ liliŋgöba kamawi, nalö miaŋgöreŋ mi niŋgiba imbine köli geiga qetbuŋanambuk akŋam. Mi nöŋgörök qahö niŋgimapmö, ambazip jöpaköm waŋgiba kunbuk asuhumapkö al mambörakzei, mi yeŋgö imbiŋine mewöyök köli gem eŋgima. Mewö.
Mötnaripŋinan ölŋambuk aiga Juda neŋgö bem sambanini aka ambazip keu ölŋi siŋgiba jimkutukutu alakzei, keu mewö miaŋgö kezap kude alme.
Köna keugö mötmöt azi (loya) qetŋi Zenas aka Apolos yetkön yuai kungöra osiba mözöqözöröŋ aka Krit miaŋgöreŋ qaköba tatpahotpuk. Miaŋgöra mönö kapaŋ köla öröyuai tosatŋan dopŋire naŋgöm etkinöŋga ölöp toroqeba anmahot.
Anutunöŋ mönö möpŋaŋgö möpŋeyök könahiba köna murutŋi murutŋi wuataŋgöba keuŋi indelmamgö mörök. Mewö möta keuŋi nalö gwötpuk kezapqetok ambazip yeŋgö uruŋine aliga aukŋe jigetka ambösakonurupninan möta mala kotket.
Kunöŋ mem kömum neŋgimamgö kukŋi memba maljawi, Jisösnöŋ mönö i tulumgöi gemapköra aka kömumba miaŋön luhut alök. “Bölöŋaŋgö Toŋi tulumgömam,” jiba ambazip sep busuni-nambuk maljini, miaŋgöra yaŋön mönö mewöyök nembuk tandök mohot miyöhök gölme azia ahök.
Ambazip tosatŋan Anutugö oyaeŋkoyaeŋ miwikŋaiba luhut memba malmei, keu miaŋön mönö pöwöwöm köhöikŋi ahöm neŋgiza. Ölöwak Buŋa mutuk könagesö jim asarim eŋgigeri, yeŋön mönö qeqetalŋinaŋgöra aka oyaeŋkoyaeŋnöŋ qahö aŋgota luhut qahö meget.
Anutu Buŋa keuŋaŋgö nahömŋi mötketka oyaeŋkoyaeŋ nalö könaŋgepŋaŋgö kukösumŋan mönö uruŋine gei mötket.
Miaŋgöra jike nup galöm kun Melkizedekö tandök ewö asuhuzawi, miaŋön mönö keu jizinaŋgö ölŋi mi aukŋeyök kondeliga dopŋe akza.
Jike oleŋi töröŋi kötökŋi miaŋgöreŋ jiniŋ ohohogö altaŋi aka jöhöjöhö areŋgö bokisŋi mi ahöyohot. Altaŋi mi goulnöŋ memeŋi aiga bokis sileŋi mi körek goulnöŋ turuturuŋi ahök. Paura qetŋi mana mi goul kumbutnöŋ ala bokis miaŋgö uruŋe galöm kölget. Mewöyök Arongö öröpŋi sötŋi jujulŋi aka Anutunöŋ jöhöjöhö areŋi kötnöŋ ohoi ilaŋi mi bokis miaŋgö uruŋe galöm kölget. Bokis uruŋe yuai karöbut mi mewö ahöget.
Jöwöwöl ohoba siŋgisöndokŋinaŋgöra aka naluk kalemŋi kalemŋi ala malgeri, mi eka miaŋgöra qahö söŋgaiba malnöŋ.
Anutunöŋ yuai eŋgimapkö keu jöhöi ahözawi, eŋön mi buŋa qem aŋgumegöra kinje. Miaŋgöra Anutugö jitsihitŋi wuataŋgöba lömböt möta mökösöŋda kapaŋ köla malme ewö, Suepkö buŋaŋi miaŋön mönö eŋgö buŋa akŋa.
Mötnaripŋan Moses nam köl waŋgiiga Ijipt kiŋ kembuŋinaŋgö irimŋi seholibapuköra keŋgötŋi qahö möta kantriŋi mosöta kayök. Anutu ehekŋi qahö mi ehekö tandök mötmörim waŋgiba malöhi, miaŋgöra mönö kapaŋ köla kin köhöiyök.
Mewöyök kunöŋ kaisero akapuk me Iso (Esau) ewö aŋgöjörakŋambuk malbapuköra mönö galöm mem aŋguba malme. Isonöŋ morönahön mutukŋi ahöhaŋgö börösamot toŋi ahökmö, keu mi nene indim mohot nemapköra aka qeapköyök. Qeapköiga munŋi Jeikobnöŋ börösamotkö keuŋi mi nene miaŋön bohonŋi memba buŋa qem aŋguyök.
Galömurupŋini mönö tem köl eŋgiba kukösumŋini bapŋe anda malme. Nup megeraŋgö kösohotŋini Anutugö jeŋe almei, yeŋön mönö miaŋgö tandök eŋgeka uruŋini galöm kölakze. Yeŋön nupŋini mi urulömböt qakŋe membepuk. Miaŋön iŋini qahö bauköm eŋgibawak. Miaŋgöra mönö keuŋinaŋgö bapŋe anda malgetka sösöŋgai qakŋe nupŋini megetka dop kölma.
Qewöloŋ könaŋi könaŋi aka ahakmeme töwötŋambuknöŋ qekötahözei, mia mosötme. Mönö yaŋgiseŋini mosöta Anutugö keu bapŋe anda keu kötŋi uruŋine kömörakzawi, mi möt aŋgön köla malme. Mewö aketka keu miaŋön ölöp amöt qem eŋgiiga letota Suepnöŋ öŋgöme.
Solanŋi akingöra mötnaripkö keu jitninanöhök jiinga qahö dop kölja. Silikninan mötnaripkö ahakmeme ölŋi akin ewö, Anutunöŋ mönö keunini jim teköiga solanibin. Kösohotnan mönö miaŋgö könaŋi kondelja.
Mönö dabökokorokŋini möt kutuba jiŋgeŋ köla wösöbirik möta silata sahötme. Gön köisirikŋini mosöta meleŋda amburereŋ akŋe. Sösöŋgaiŋini mosöta wösöbirik möt aŋgume.
Iwi Anutunöŋ qeljiŋe möpŋaŋgö möpŋe mötmöt areŋ ali ahöiga miaŋgö dop Uŋa Töröŋan iŋini mem sarahim eŋgiiga Anutugö buŋaŋi aket. Anutunöŋ iŋini Jisös Kraistkö jitŋi tem kölmegöra möwölöhöm eŋgiiga Kraistkö sepŋan qewösahöi eŋgömiriba saŋgoŋ eŋgimakza.
Kraistköreŋ kaba guliba nanŋinak mewöyök köt jamönjiŋ malmalŋinambuk ewö akŋe. Mewö aka mal köhöigetka Suepkö mitimqeqe yaŋön eŋgömemba uruŋini möhamgöiga köhököhöi miwikŋaiba urugö malmalgö jöwöwöl jike ölŋi akŋe. Uŋa Töröŋan uruŋine mala sölölöhöba mem letot eŋgiiga jöwöwöl jike miaŋgö jike nup galöm sarakŋi aka kinme. Uŋa Töröŋan nam köla inahöm eŋgiiga tem köla Anutugö waikŋi memba möpöseim waŋgiba malme. Mewö malgetka Anutunöŋ eŋgeka Jisös Kraistköra aka ahakmemeŋini mewöŋaŋgö sihimŋi möta malma.
Jinöŋ jibi nuŋgunöŋ guhubi aknöŋ aki mi kude ahakŋe. Uruqeqe keu töhöreŋ jim eŋgigetka kitipŋi kude meköme. Mewö qahöpmö, keu bölöŋaŋgö likepŋi meleŋda mönö kötuetköba uruölöwak eŋgiba malme. Mewö aka malgetka Anutunöŋ likepŋi meleŋniga kötumötuetŋi buŋa qem aŋgumegöra eŋgoholök. Mewö aka mala Kembu asuhumawi, nalö miaŋgöreŋ mönö oyaeŋkoyaeŋ akŋe.
Kunŋan Kraistkö alaŋi akzawaŋgöra aŋgösirip miwikŋaiba sihimbölö mötza ewö, yaŋön mönö miaŋgö gamumamusumŋi kun öne kude mötma. Gamu qahöpmö, Kraistkö qetŋi bisizawaŋgöra mönö Anutu möpöseiba malma.
Mewö aka malgetka Anutunöŋ eŋgehi dop köli köl öröm eŋgiiga Suep miri naŋguŋan lökŋanök taliga ölöpŋanök uruŋe öŋgöme. Kembunini Jisös Kraistnöŋ Amötqeqe aka bemtohoŋ Toŋi akza. Yaŋgö bemtohoŋ uruŋe öŋgögetka nalö teteköŋi qahö galöm köl eŋgiiga oyaeŋkoyaeŋ aka malme.
Yeŋgö könaŋamŋinan kewö goŋgiiga malje: Kembunini Jisös Kraist Amötqeqe Tonini i möt kutuba mewö miaŋön gölmegö ahakmeme aŋgöjörakŋambuk misiŋgöba andö qebagun mönö kunbuk miaŋgö kösönöŋ köpeim aŋguba qaköba tatze. Miaŋgöra könakönahiŋe ölöpölöp malgetmö, teteköŋe böliqölim teköba malje.
“Siŋgisöndok qahö ahin,” mewö jibin ewö, mönö keu Toŋi oŋgiringa Anutunöŋ muneŋ jiji azi tandök aiga keuŋan urunine qahö kinma. Mewö.
Mötket! Suep Iwininan neŋgöra “Nani nahönböraturupni,” mewö neŋgohola miaŋön urukalemŋi ketaŋi kondel neŋgimakza. Nini ölŋa Anutugö nahönböraturupŋi akzin. Mi akzinaŋgöra gölme ambazipnöŋ könaŋamnini qahö möt kutuba malje. Anutugö könaŋi qahö möt kutuzeaŋgöra nanine könaŋamninaŋgöra mewöyök tötöpinpin malje.
O wölböt alaurupni! Anutunöŋ jöpaköm aŋguaŋgugö jalöŋi akza. (Miaŋgöra urukalem mi o jeŋaŋgö tandök ewö ahöba korakza.) Miaŋgöra nini mönö jöpaköm aŋguba malbin. Mewö aka maljini, körek neŋön mönö Anutu möt waŋgiba yaŋgöreŋök ahuahu dölökŋi ahuba maljin.
Kunŋan alaŋi ehi siŋgisöndok ahiga miaŋön kömup köhöikŋaŋgö buŋaya qahö akŋawi, yaŋön mönö alaŋi miaŋgöra Anutu köuluköiga amöt qem waŋgiiga malmal köhöikŋe aŋgotma. Siŋgisöndok Anutunöŋ mosötmawaŋgö dop akeri, keu ki mönö yeŋgöra jizal. Tosatŋan siŋgisöndok aketka miaŋön kömup köhöikŋaŋgö buŋaya akŋei, yeŋgöra köulukömegöra mi qahö jizal. Qahö.
Miaŋ-göra nöŋön eŋgöreŋ kabileŋak ewö, mönö yaŋgö ahakmemeŋi bölöŋi mi aukŋe jibiga kewö mötme: Yaŋön neŋgöra luasö keu muneŋi andönöŋ qeqe jimakza aiga keu jijiyök qahö ahakza. Qahö! Urumeleŋ alaurupnini miri lilik nup memakzei, yaŋön mi qahö köl öröm eŋgimakza aka alaurup tosatŋan köl öröm eŋgibingö mötzei, yaŋön i aŋgön köl eŋgiba mötnarip kambuŋineyök utal eŋgiiga yaigep erakze.
Tosatŋan könöp bölamnöŋ an taköbingö tandök akzei, i gebepuköra mönö wölaŋ öröba bohonŋini jöhöm eŋgigetka letotpeak. Tosatŋan sihim kömbönaŋini bölöŋan galöm köl eŋgiiga qemasolokep maljei, i mönö ak kömumba jöpaköm eŋgiba malme. Mewö malmemö, nanŋini malmalŋinan bölibapuköra mönö keŋgötŋini möta malme. Qemasolokep yeŋön siŋgisöndokŋi siŋgisöndokŋi aketka miaŋön uruŋini sileŋini kokolak qeiga aukŋe töwiba maljei, yeŋgöra mönö galömŋini mem aŋguba malme. Kölköljiŋjiŋ akepuköra mönö opo söröŋini töwötŋinambuk mi tok sisitŋini memba kude misirime. Mewö.
Et guhuyökmö, göhöra kewö mötpi ölöwakza: Göŋön Nikolait yeŋgöreŋ ahakmemeŋini tököba uru önön ahakzan. Nöŋön mewöŋanök mi tököba miaŋgöra uru önön ahakzal.
Jisösnöŋ toroqeba kewö jiyök, “Sardis sitigö zioz kambu yeŋgö pom garataŋinaŋgöra mönö kimbi kewö ohoman,
Mewöŋanök jakömbuak jake wösöŋe yuai gilikbilikŋambuk köwet ewö ehal. Mi kirin jöhanŋi jöhanŋi kölköl-bilikbilikŋinambuk meleŋda asarimakzei, mönö miaŋgö dop asariyök. Jake bibiŋe dum liliköba bem jembon 4 kinget. Andöŋini aka wösöŋini mi jeŋinanök dop köliga kinget.
Mewö jiiga möta miaŋgöreŋök hos tuatŋi kun asuhuiga ehal. Hos miaŋgö qakŋe azi kun timbiŋambuk tari tosatŋan ila jalö waŋgigetka nöröpŋe kölök. Mi köla yarönöŋ luhut ala malöhaŋön mönö kunbuk hos qakŋe yarönöŋ luhut almamgöra anök. Mewö.
Mewö malgeraŋgöra aka Anutugö jakömbuak dumŋi mesohol köla suŋgem silim möpömöpösei jikeŋe (tempöl) mala Anutugö nupŋi memba malme. Mewö malgetka jakömbuak dumŋe tatzawaŋön mönö opo koumŋi möröreŋgöba köl turum eŋgiiga malme.
Anutunöŋ garata 4 mi jöhöm eŋgiba gwarönöŋ tatmegö (yara) yambuŋini, köiŋini, silimŋini aka auaŋini mi törörök areŋgöm eŋgiiga tatket. Yeŋön nalöŋini mi kam kuŋguiga miaŋgöreŋök ambazip kantriŋi kantriŋi mieŋgö bahöŋi karöbutŋi mi eŋgubingö jöjöröba tata nalöŋinaŋgöra mambötket. Miaŋgöra Suep garata 6:ŋan altanöhök kouruk möta miaŋgöreŋök anda garata 4 mi pösat eŋgiyök.
Wölzik yei qet kanjamŋambuk yahötŋan mewö teköyökmö, mötket, wölzik yei qet karöbutŋaŋgö ölŋan mönö zilaŋ asuhuba qakŋine öŋgöma. Mewö.
Miaŋgö andöŋe jemnemba kun ilikŋi 10 aka nöröpŋi 7 mi köwetnöhök koriga ehal. Ilikŋi 10 miaŋgöreŋ ila jalö 10 kölgetka tatket aiga nöröpŋi mohot mohot miaŋgöreŋ qet mepaqepaikŋinambuk ohogetka ahöyök.
Miaŋgö andöŋe Suepnöhök keu kun mötpiga kewö jiyök, “Gi mönö kimbi kewö ohoman: Ambazip Kembubuk qekötahöba kinda nalö kewöŋeyök könahiba kömumei, yeŋön mönö oyaeŋkoyaeŋ akŋe. Uŋa Töröŋan keu kitipŋi mi meköba ‘Keu mi ölŋa,’ jiza. Yeŋön nup köhöikŋi memba qemjem-mamjeŋ möta kaba malget teköiga nupŋinaŋgö ölŋi asuhuiga Suep Toŋan kösohotŋini möri dop köli miaŋgöra sösöŋgai eŋgii tata luhut memba öŋsöŋ malme.” Mewö.
Ambazipnöŋ sihimbölö aka uzi nömböŋinaŋgö sihimbölöŋi ketaŋi möta miaŋgöra Suepkö Anutuŋi mi jim qesuahöm waŋgiba malget. Mewö malgetmö, ahakmemeŋini bölöŋi aka memba malgeri, mi qahö kewöta mosöta uruŋini qahö meleŋget.
Eta köhöikŋanök silata kewö qerök, “Babilon siti ketaŋi mi köndeŋget. Mi ölŋa köndeŋgetka gororoŋgoyök. Ambazip qahöwaketka öme wöröme könaŋi könaŋi yeŋönök mönö tokoba miriŋini miaŋgöreŋ megetka yeŋgö gölmeŋini bohonŋi ahök. Neiŋi neiŋi dönqizinŋinambuk aka imbiloŋloŋinambuk mieŋönök mönö miaŋgöreŋ tokoba aipŋini laŋ ala öŋsöŋ malje.
Iŋini siti miaŋgöreŋ kömam köla gita kulele qeba awölop tömun uba liŋet köla undumalgeri, miaŋgö kourukŋi mönö nalö kunöŋ kunbuk qahö mötme. Babilon eŋgöreŋ ambazip mötmöt nupŋini könaŋi könaŋi memba malgeri, mi mönö teköyök. Dokta didiman, qaqazu klak aka mewöŋi mi miaŋgöreŋ kunbuk qahöpmahöp miwikŋaim eŋgime. Wit padi kötŋi jamönjiŋ yahötkö sutŋire möjöjahögetka (mill) kourukŋi asuhuyöhi, miaŋgö isikusukŋan mönö qahöwahiga sitinöŋ mönö göröŋ qeba ahöma.
(Yara) yambu 1.000 mi teköiga Satan kösö mireyök (kopurumŋeyök) pösatketka etma.
Siti pakpak yeŋön Kembu Anutu kukösum pakpakö Toŋi aka Lama moröŋi törörök etkeka uruŋini lök meleŋda waikŋiri memba möpöseimakze. Miaŋgöra jöwöwöl jike (tempöl) kungöra qahö osimakze. Mi qahö ehal.
