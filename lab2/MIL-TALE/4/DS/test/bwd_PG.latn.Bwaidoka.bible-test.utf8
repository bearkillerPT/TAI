Nago-moena ibuibubuna moyaina adiebavevuvu, Yaubada gabama ke babi gikiveyegemonidi ke gibubudi.
Ada kaduwe Yaubada givona, “Gudana ke ai wawaifeidi inatabo babi wagaine, inaveguwa, aku waifeidi guwadi negenine, ke waifei-dina ina tabolalaga anaita au anafaiweya.” Ada giyegemona anafaiweya givona mamauwe.
Ada leyaga anakevakeva lakaidi gibubudi ada kevakeva moyaidi wayawaidiyavo yaviyavivilidiyavo gufa ivemagana. Ada gaitoma seyana seyana anaita au anafaiweya, ke manuga seyana seyana adiita au anafaiweya. Ada giitana taidei ani iwakana.
Yaubada giitana yana ibubuna matatabuna iwakana velemoena. Lavilavi gielai ada ginau malabutuya, tainei bademowa yadayada anavesikisi.
Gufa seyana gimadumadu Ideni wagaine-deya faina bakula-nai givevebutana, gufa tayuwe Ideni wagaine giyegemo ke muliya giidina ada lagadi laufuli iyegemona wagaine-deya.
Taidei anafaiweya Adama yegana giveleyabudi, kevakeva melamelala matatabuna, mwatugu manugidi, ada kevakeva walawalaa matatabuna wagaidiya.
Ada kaliva ke vavine nodi konekonediyavo, aku adiselu keke ida vevovomumu.
Adama gilufata, givonaga, “Ganogalina agebutubutu ununudadana bakula wagaine, ada gamatauta faina iya wakonekoneku ada gavelusewavuyeku.”
Malinai una vevuvu kamoniya una enotaina
Aku mogane una nuwenuwena ada banae gina veimeyeni.”
kaduwe una vebabi-vagila.”
Ada seyana tova Keni babi guwana tufona gialiyena ke givele-kavovoyedi Yaubada wagaine.
Ada Keni givona Yaubada wagaine, “Taidei matavuloga-nai uveleku ani vitana velemoena ada keke akufaiweya gana avala.
Seyana tova Lemeki vavinenavo adiselu wagaidiya givona,
Gibubudi kaliva ke vavine. Ada yadayada-nai wagaine givonanuwakabubuyedi ada givewagadi kaliva.
Aku Kenani anamalamala 70 wagaine, natuna kaliva gitubuga anayegana Maalaleli.
Metusela gitubuga muline, Inoki Yaubada nodi ivetubuiyana ada kadu malamala 300 gimiya wayawaina. Tova tayuwe wagaine kaduwe tufona natunavo kaliva ke vevine givetubudi.
Aku Nowa anamalamala 500 muline natunavo, Semi, Ami ke Iyafeta givetubudi.
Ada Nowa natunavo aditoto Semi, Ami ke Iyafeta.
Ada taidei anafaiweya unagugai. Manuga seyana seyana wagaidiya iluwei iluwei, ada kevakeva seyana seyana iluwei iluwei, kaduwe anafaiweya gaitoma seyana seyana yagayaganidiyavo wayawaidi babi wagaine ani inaelai wagainiya ke una dododi aki wagaine ada yawaidi una yavana.
Kevakeva yegayegadi ada keke yegayegadi wavavinediyavo, anafaiweya manuga ke kaduwe anafaiweya gaitoma matatabuna yagayaganidiyavo babi wagaine,
Tuwa giveinala-mowa ada au aki gialugelugena gufa tabone.
E ada vaikoi anaveseveni anayadayada 17 wagaine aki givetogana Alalata anaoya wagaine.
E aku vaikoi anavelu anayadayada 27 wagaine au babi matatabuna giayayana!
bakula ke iyala aditova gina miyamiya,
Kai gaito seyana kaliva dayagina gina kivemaduna,
Ada kaduwe Yaubada givona, “Taidei veyavo-nai anaiyaiyaya tauku gabubuna wagaideya, oyeni ke iyayeku ada matatabuna wayawaidi o nodi. Ada veyavo anavonadabadaba-nai ginanau ya tubudelideli matatabuna wagaidiya.
Ada tova-nai Ame Kenani tamana ani giitana tamana wakonekonena gidaudau, au giyegemo wamelaleya tubuiyanavo giifufuyedi.
Ada Kenani gina vetogugai yogoyogona Semi wagaine.
Asikenasi, Laipeti ke Togalima.
Ada Kusa natunavo kaliva ani:
meLudi, meAnami, meLeabi, ke meNafutu,
Avadaiti, Semaiti ada meAme.
Ada Ibeli natunavo adiiselu,
ada Yobabi. Taidei matatabudi Yokitani natunavo.
Wanaelai, kanaobu ke yadi vona kana kivenuwavogavoganina, e ada keke adifaiweya yadi ifufu seyana seyana ina vealaalamana.”
Felegi gitubuga muline, Ibeli gimiya malamala 430, tayuwe malamala-dina wagaidiya kaduwe natunavo tufona kaliva ke vevine givetubudi.
Ada taidei anafaiweya Tila ifuifufuna. Tila givetubudi Ebelamo, Naoli ke Elani. Ada Elani ani Lota givetubuna.
Ada iya aimo unumi gana kiveinalina
Ada oye wagainiya
Ada bademowa ginuyegeyegemona Itipita, au vavinena Selai givonena, “Unaitana, gaalamanena o vavine aiwakafouna.
E ada Ebelamo Itipita-deya gitauya gilaka Negevi, vavinena ke yana gibamomo matatabuna ada kaduwe Lota nodi inau.
Ada Yolidani laubeuna matatabuna Lota tauna faine givenuwadadanena e ada gitauya ginau kauwana ebalakavine waina. Taidei anafaiweya kaliva adiselu ivetutudaka.
Kini anayoo muliya ivagauta ke inau Sidimu ana Laubeu wagaine, tainei malinai 'Leyaga Alialikana',  ada tayuwe kini-dina adinimafafalina nodi ina lugaviya.
Aku kaliva seyana melala-nai wagaine tolugaviya ikiveifana ani giota giela Ebelamo kwanaIbeliu wagaine ada giawatalatalainena gavana giyegemo faine. Tova-nai wagaine Ebelamo givemelala gimiyamiya Mamele kwanaAmon yana ai lakaidi lilivadiya, Mamele bana Esikola ke Anela tubuiyadi. Ani badi matatabudi iveyavo Ebelamo nodi ke ivevonadabadaba ina velemalema gaviya wagaidiya.
Ada Yaubada Togetane-mwane kana awadavadavana,
Aku Ebelamo givona, “O Yaubada, gavana ya nuwakabubu ginagai faikuya? Keke-mowa, faina tova kabisona ganaalika aku keke tamo natuku, ada Eliesa kwanaDamasiko ani banae laoviku matatabu-moena ginavaina.
Ada bademowa kauwana gioluolu, ani au Ebelamo gienowavulu gienoalialika-mowa, aku yuyuvana bakibaki gibwatavuna.
E Ada Ebelamo gimiyamiya fafali Kenani wagaine malamala teni aku vavinena Selai kakalina, ada keke tamo kwamana gida venatune. Aku Selai wayana togugai vavine banae vineItipita, anayegana Ega.
Ada gilufata, “Iya gaotaota akutoveimeya Selai wagaine-deya.”
doniki walawalaa.
Au Ebelamo giiboula-mowa magigina babi wagaine ada Yaubada givonena, givona,
Kai itubuga unumi wagaine, o kai ya maniya ukimonedi ani badi vovodi bubuna bwatana wana tomogoloidi. Tayuwe wagaine yaku veyavo anavonadabadaba anaiyaiyaya vovomiya-deya gina vewala tainei yaku vonadabadaba-nai miyamiyani-vagaina keke ginaavai.
Ada tayuwe yadayada-nai wagaine Yaubada gisegena, au Ebelaamo gigugai anafaiweya giveimeyena. Ada Ebelaamo natuna Isimeli giabina ke kaliva matatabudi itubuga anaunuma wagaine o siliva wagaine gikimonedi, ani vovodi bubuna bwatana gilugoloidi anafaiweya Yaubada giveimeyena mamauwe.
E ada au Ebelaamo gimadu gina giluku yana manuwa sinininileya Sela wagaine ada givonena, “Unamadu, foga toiye falawa iwakana unavila beledi una kabudi.”
Au Sela gimatauta, ada givewa givona, “Iya keke tamo gada veleiga.”
Gavaiyamu, kai totunutunugidi adififiti imiyamiya melala-nai wagaine ani velemoena una luveyawaliyena, o kai keke una luveyaweliye totunutunugidi adififiti faidiya?
Ada Ebelaamo kaduwe givona-vagila, givona, “Bademowa wa yaku asevatu-mowa ganavona Kauveya wagaine. Gavaiyamu e ada kai adiyoo 20 gagana uda nuwagadi wadedeku?”
Ada ivedou wagaine, ivona, “Ei Lota! Badi gadedeku kaliva adiselu lavilaviya uabidi ualiyedi? Una yegemonedi una aliyedi wagaimeya ke vovodi anakiluvaluvadi anafaiweya vevine.”
Ada matabogina aneloseyavo Lota iluimimilina ivona, “Una madumididi! Vavine ke natumomo adiselu idedeku nodi wanaota aenanai o nodi ana luveyawaliye-tamwaini, tova-nai melala anamatavuloga wagaine.”
Tainei anafaiweya tayuwe melala-dina giluveyawaliyedi, ada Iyolidani laubeuna matatabuna ke melala-dina aditomiyayavo ada kaduwe gaitoma matatabuna itabotabo fafali-dina wagaidiya ani gikabuyavuledi.
E ada tamadi waini iveyu-vagilena, ada bogi-nai wagaine kaduwe natuna kwamaneya giluku nodi idau. Aku kaduwe keke maita yana alamana tova-nai natuna giluku nodi idau ada kaduwe giyegemona-vagila.
E aku auwe una imiliyewena kaliva-nai vavinena, faina banae falofita, ke aimo gina veoveola fainiya ada keke unaalika. Aku kai keke unaimili ginayewa, ina velemoena oyeni ke kaliva matatabuna nodi wamiyamiya ani wanaalika.”
Ada Ebelaamo giveola Yaubada wagaine ke Yaubada Abimaleki gikiveiwakanena, vavinena ada kaduwe yana togugaiyavo vevine ke meyameyaganina ina venatuna-vagila.
Ada kanibutu-nai muline, imiyamiya aku seyana tova Sela iitanuwagana Isimeli, banae Ega ivenatunena Ebelaamo wagaine, ani giawaveleigena Aisake. E ada iveumagigi,
E ada Ega matadi Yaubada gikivemalina ke gufa anakavu iitana, ada ina yadi tuwava wagaine gufa ikoi kwamana ivele giyuga.
Ada givonena, “Taidei sifi-dina nuwanuwaku unavaidi ke badi ina veiyaiyaya faikuya vaita taidei gufa kavu-nai iya gayalana akugufa.”
E ada yana togugaiyavo adiselu givonedi, “Imi amiselu idedeku doniki wana miyanena aku iya kwamana nodi ananau tayuwe fafali-nai wagaine ana oduodu ada kaduwe ana yewaelai wagaimiya.”
Ada Anelose givona, “Kwamana keke una luvealika, ada keke tamo gavana unagai wagaine. Malinai-mowa gaalamanena vaita uvemoimoineku ke umatawalewale wagaikuya, faina natu seya-moena aku keke uda nuwalolone wagaikuya.”
Kesedi, Aso, Filidasi Yidilafi ke Betuweli.
Ada givonedi, “Kai waawaegau velemoena wagaikuya yaku toalika ganasedi, aga Soali natuna Efiloni wagaine wanaveola faikuya,
E ada Itaiti yana tubudelideliyavo badi gavega ivagauta ebavagauta-nai wagaine, ani ialamanena vaita bademowa babi-nai Efiloni giatuegena Ebelaamo wagaine.
Aku kai vavine-nai keke gina fasima nodi wanaela aga oyeni aimo yavuyavu vonadabadaba-nai una bubuna wagaikuya faine. Aku natuku ani keke unaabi unanauwe wadedeku.”
Ada Libeka gilufata, givona, “Iwakana yaku kauveya, unayuga,” ke maduga-mowa gufa watuwavina giavalakakili givele giyuga.
Ada yadi ifufu giavaina, akeakedu-nai gimadu giyewana inana yadi manuweya ke badi gavega manuwa-nai wagaine imiyamiya ani giifufu taidei gaitoma-nai faine.
E aku gananau anaunuma ke tauna yana gabu wagaidiya ada natuna Aisake vavinena seyana gana vagaule gana nauwena.
“Ani givona, 'Iya Betuweli natuna, banae Neoli ke vavinena Milika nodi natudi.'
Aku tawagana Lebani ke inana ilufata, ivonaga, “Ime nuwanuwama Libeka nodi anamiyaveyaveyavo yadayada 10 anafaiweya, e muliya-yo unaabi una nauwena.”
e ada adigaviyayavo ina toyogitagonedi.”
Ada badi Ebelaamo natunavo adisikisi ivenatunedi. Taidei adiyegana: Simulani, Yokisani, Medani, Midiani, Isibaki ada Suwa.
Taidei Isimeli natunavo kaliva adiyegana ke yadi tubuga anafaiweya. Ada yana tomoinagona anayegana Nebaioti, kaduwe Kedali, Abideli, Mibisamu,
Ani Yaubada gilufata wagaine, givona,
Ada biyabiyama-dina adiselu itubulakata, ada Iso ani lukevakeva anaedaeda alamanina ada banae tolukevakeva. Aku Iyakobo ani banae miyamiya mwautanina ke tova moyaina gilulumelala.
Ani givonediga, “Wada bana iya novuku,” faina gimatauta. Keke anafaiweya ginavona, ‘Bana iya vavineku,’ faina ginuwanuwa vaita tamo gaito banae gida luvealikana vavinena Libeka faine, faina banae vavine aiwaka founa.
Ada taidei gaitoma-nai muline, kini Abimeleki givonena Aisake, givona, “Fafali taidei una segena aku unanau gava fafali wagaine, faina uvetoyogi-moena wagaimeya.”
Ada gimiyamiya aku seyana tova Gela-deya kini Abimeleki gielai wagaine wa anatokivetuvetunuga anayegana Ausati ke yana tolugaviyayavo aditoveimeya anayegana Fikoli.
Tova-nai Aisake bademowa givesilakai ada kaduwe matana gikoyo, ada natuna tomoinagona Iso gidouwe gielai ke givonena, “Natuku.”
Ada unawai unanauwe tama ginakani, e aku Yaubada gina veole gina awanuwakabubuyeni muliya-yo ginaalika.”
Ani Iyakobo tamana wagaine givona, “Iya Iso, natu ya tomoinagona. Bademowa gagugaiyena uvoneku anafaiweya. Ada unatoga dewadewa maita yaku kevakeva una kanina, ke ya vonanuwakabubu una veleku.”
Ada Iyakobo ginau tamana wagaine ke aiyaina giveyaugina. Tova-nai ananuya magana Aisake giyauna, au givonanuwakabubuyena ada givona,
ke ya gabuyavo ina oduvemoimoina wagainiya.
Ada Iso ginogalina tamana yana vona, au gitagilumaibulu ada tamana givonena, “Iya! Kamakuyo, Iya kaduwe unavona nuwakabubuyeku.”
Aku tova-nai una gadibudibusoyogena yana veimeya
Aku una mididi unanau Padan Alama, ina tamadi Betueli yana melala wagaine ada wadedeku tauni vavine unavaina ina novudi Lebani natunavo wagaidiya-deya.
Ada gidaudau aku giavaita, ada yana avaita-nai wagaine giitana ebalaka ani vuvuna babiya aku bwatana gilaka wagabameya, ada Yaubada yana aneloseyavo ilakalaka ke iobuobu ebalaka-nai wagaine.
Ada kaduwe taidei kabala-nai gavemididina ebanuwaududu idedeku ani ginamiya ke kaliva inaela ina oduodu wagainiya. Kaduwe, gavana matatabuna una veleku aga gana vutugena bou teni wagaidiya, ada bou teni-dina wagaidiya-deya bou seyana gana veleni.”
Ada givonedi, “Wanaitana, ida aimo yadayada lakaina, kevakeva keke yadi tova wana vagauwidi. Gufa wana veyudi ada kaduwe wana yewe-vagiledi laimwagu inakani.”
Ada Leya givematakibo, aku Litiyeli ani vavine aiwakafouna.
Ada kaduwe givonena, “Una atuvefaila aku nagi anakanibutu anawiki gina avaina, muline Litiyeli ana vele-vagileni una nagina. Aku kaduwe una faisewa-vagila faikuya malamala seveni wagaidiya.”
Ada Iyakobo nuwana gikoyo vavinena wagaine ada givona, “Gavaiyamu, iya Yaubada anafaiweya, e ada gaawatani keke una venatuna?”
Ada kaduwe Leya yadi togugai Silifa iveifuga-vagila ke Iyakobo natuna kaliva anavelu ivenatunena.
E ada Sebuloni gitubuga muline, Leya iveifuga-vagila ke natudi vavine ivenatunena, ada anayegana ivelena Daina.
Ada Lebani gitolidadanena, “Gavana nuwanuwa gana veleni?”
Ada ielaela iyuyuga aku ivefofofo tabodiya iwalofu-dina magigidiya, ada natudiyavo itubutubuga vovodi lugologoloidi ada kionaonadi ke vovodi bwaebwaedi.
Ada bademowa imi amiselu waalamanena tamami faine gafaisewa toyogina,
Vona velemoena tamama yana kaikaiwabu matatabuna Yaubada givai giveleni, imeyavo ke natumeyavo nodi faimeya. E ada unagugai gavana Yaubada givoneni mamauwe.”
Yaku toyogineya akufata gada tafini, aku tama yana Yaubada bogi avaiseya givoneku, givona, ‘Unaitaveyabini keke maita Iyakobo una duweduweye.’”
Kai tamo tova kevakeva walawalaa sifi seyana ina luvealikana aga keke gada alialiye wagainiya, aku tauku yaku kevakeva wagaidiya ada galulufata. Ada kai yadayada o bogi gavega kaliva inaela sifi ina kiyafudi aga uveiveimeya galulufata gavaiyei kiyakiyafudi faidiya.
Kaduwe fafali-nai anayegana anavelu Misipa,  faina givona, “Meyameyaganina Yaubada gina itavenanau oyeni ke iyayeku wagaideya, tova-nai yada miyadaka wagaidiya.”
Ada Iyakobo tomatawa giimilidi wai inagona tawagana Iso wagaine gimiyamiya Seila, Idomu anafafali wagaine.
Ada wadedeku fafali-nai wagaine gidau. Ada mala gilavuna yana kevakevayavo wagaidiya yana nuwakabubu givaidi tawagana Iso ananuwaibubuna faina.
Ada yana gabuyavo givedamanidi, muline kaduwe yana giba matatabuna gisedamanedi gufa fafaline.
E ada fafali-nai anayegana Iyakobo givewagana Peniela, faina givona, “Au Yaubada magigina gaita-moena, aku keke gadaalika.”
Anavelu Leya ke natudiyavo nodi iela iiboula, ada anaebalauyabu-mowa Litiyeli natudi Yosefa nodi kaduwe iela iiboula.
Ani Iyakobo givona, “Yaku kauveya, auwe, keke una nuwanuwa. Aku gaitoma seya-moena ani uda nuwakalikaliyeku, tainei-mowa.”
Ada Iyakobo gikaiyanogala vaita natuna Daina bademowa Sekemu gikivebwanenena, aku natunavo aimo fafali kavovona wagaine kevakeva nodi. E ada keke tamo gavana gidavone aku giboda tova-nai natunavo iyewadi manuweya.
Aku ana awaegeni una nagina kai gaitoma seya-moena taidei unagana mamauwe. Tainei kaliva seyana seyana yami melala wagaine ani vovodi bubuna bwatana ina lugoloidi anafaiweya imeyavo.
E ada yadayada toiye giavaidi muline kokoyodiyavo aimo iuloulolo, aku Iyakobo natunavo kaliva adiselu Simiyoni ke Livai, badi Daina novunavo, ani yadi benisi ivaidi ada inukulu iluku melala-nai wagaine ke kaliva matatabu-moedi iluvealikadi.
E ada yadi yaubada ke tagaafola matatabuna ialiyedi Iyakobo wagaine, ada gaitoma-dina matatabuna gitavudi ai lakaina dibune melala Sekemu lilivane.
Ada Iyakobo kabala ogola givemididina ke waini giiwana kabala-nai wagaine yana vele-kavovo faina, ada kaduwe bunama giiwana wagaine.
Leya natudiyavo kaliva adisikisi:
Taidei Iyakobo natunavo kaliva badi itubuga Padan Alama-deya.
Iso ke Iyakobo keke adifata adiselu ina miyaluga faina yadi kevakevamomo ivemoyai-mowa, ada fafali-nai wagaine imiyamiya ani keke anafaiweya.
ivetubuna anayegana Amaleki. Taidei biyavo-dina
Iso natuna tomoinagona Ilaifasi, ani Ilaifasi natunavo kaliva badiyavo:
iyegemona Luweli wagaine-deya, fafali Idomu wagaine.
Ada Lotani natunavo kaliva ani Oli ke Omami.
anayegana Oolibama.
ada Daisani. Taidei badiyavo ani meOlite yadi kaiwabuyavo,
ani bana ginau fafali Mowabi wagaine meMidiani
Ada Akiboli natuna Bealanani gialika, muline Adadi
anafaiweya ivemelala fafali Idomu wagaine.
Ada badi ivonena, “Evona o unavekini ada ime una veimeyema aiyo?” Ada matatabudi au iagouga-mowa banae wagaine anaavaita-nai ke gavana givona faidiya.
Ada kaliva-nai gilufata, givonaga, “Bademowa inau. Ganogalina ivona, ‘Ide kananau Dotani.’”
Ada Yuda tubuiyanavo givonediga, “Gava iwakana kana nuwaga kai taida kana luvealika ke dayagina kana sewavuye?
E aku meMidiyani iyegemo Itipita ada Yosefa ivekimoneyena Potifali wagaine, banae Felo  yana toyavaga aditonagona.
Ada gavana gidewedewena ani koyo-moena Yaubada matane, e ada banae kaduwe giluvealikana.
Ada Yuda gitolidadanena, givona, “Gava yaku giba gana veleni?”
Ada inau ke vavine-nai ikiveyabi ialialiyena, ada bademowa inuyegeyegemona melala wagaine ani Temali yana matawa ke Yuda anaiyaiyaya wayeganina ada yana aiwala ani seyana kaliva givelena giimilina lawana wagaine. Ada matawa-nai wagaine givona, “Kaliva-nai giveifugaku ani taidei yana giba. Ada wana itainanana, gaito yana iyaiyaya ke yana aiwala taidei?”
Tayuwe tova-nai wagaine Potifali Yosefa gisena ke banae givetoveimeya yana manuwa anatomiyayavo ke yana giba matatabuna wagaidiya, ani kwanaItipita-nai yana manuwa anatomiyayavo Yaubada givebutu gilemelemedi faina Yosefa wagaine-deya. Ada Yaubada gilemelemena yana giba matatabuna, manuwa negenine ke bakula wagaidiya.
au givebutu gikwekwekwela. Ada manuwa anatogugaiyavo ivemadumadu ielai wagaine ada nuya-nai gikilakaina aku givonediga, “Waitana! KwanaIbeliu togugai moganeku gialiyena ke ide gina kivevovomumuda. Giluku-elai wagaikuya evona nodi adadau ani gakwekwela.
E, ada seyana tova meItipita adikini yana togugai adiselu, seyana gufa tovelavela aditonagona ada anavelu falawa toakabu aditonagona, ani yadi kauveya meItipita adikini nuwana ikivekoyona.
ani taidei ai-nai wagaine laga toiye, ada laga-dina wagaidiya luku gisedi ada maduga-mowa iveiya ke iveguwa ada guwadi-dina giboyalidi.
E ada yadayada anaveto wagaine Felo yana yadayada tubuga anaebanuwaududu anakanibutu gibubuna, ada yana togugaiyavo matatabuna gidouwe-vagauwidi abutu-nai wagaine. Kadu givona ke yana togugaiyavo adiiselu deli wagaine iabidi ialiyedi yoo matadiya.
Ada witi guwadi seveni kafamidi ke mayewadi ani guwa seveni adiita iwakana ke lakaidi itonoyabudi. Ada Felo kaduwe gienovila-vagilena ada givonaga, “Ida avaita gagana.”
Ada Felo giifufuyena, givona, “Akuavaita ani gamidimididi gufa Naili afaine
Bulumakau-dina adiseveni adiita bagabagana ke alewalewadiyavo, ada kaduwe witi guwana kafamidi ke mayewadi mala ginaginana giiyayadi ani wada adinuwanuwa malamala seveni wagaine loka lakaina gina miyamiya.
Ada Felo ke yana togugai lakaidiyavo nodi Yosefa yana nuwanuwa-nai iawaveiwakanena.
Ada malamala seveni wagaidiya maliya lakaina, aa yadi veguwa iwakana.
Ada fafali moyaina wagaidiya kaliva ielai Itipita ke Yosefa wagaine witi ikimokimone, faina loka gitubuga-mowa babi matatabuna wagaine.
Ada anaavaita-dina faidiya ani nuwana giamutuna ke givonediga, “Imi tofwaya! Imi toitavagivagiya, ada evona waelai ke yama fafali yana kabekabebena wanaitana ada wana awamogatalena amitoveimeyamomo wagaidiya ke inaela ina lugaviyama ada inavaina!”
Kai imi kaliva iwakamiyavo aga tubuiyami seyana yogoyogona ginamiya idedeku, aku matatabumi gana etoyavumi ada witi wanawai wana yewami Kenani yami gabuyavo wamafalavugidiyavo wana vekanidi.
Ada siliva iitadi, au aseasedi giulolo ke imatauta, ada taudiyavo ivonavona, “Gavana taidei Yaubada gigugaiye wagaideya?”
Aku Iyakobo natunavo givonedi, “Keke maita Beniyamina gana awaege imi nodi wanana. Tubuiyana gialika ada banae anakaibe-mowa gitufo inana Litiyeli wagaidiya. Kai aimo yami nau-nai wagaine seyana koyona gina yegemona, aga nuwavita wagaine ganamiya-deya ganaalika ganaobu didikuleya.”
Kai keke tova kada venuwaegege aga bademowa-deya tova luwei adanau ada adayewama.”
“Kauveya, vona velemoena nagona aobuelai idedeku aa kimone faina,
Aku Yosefa nafona tagiya gilubudabudalina taina faine ada giwaiviviye giluku yana tutulagolota wagaine gitagiya.
Ada togugai-nai gitauya ginau ke ginuabidi, ada vona-dina giluvagiledi wagaidiya,
Ada Yuda gilufata, givonaga, “Kauveya, gavana meyameyaganina anavona? Gavaiyamu taumeyavo ana vewaleni vaita ime keke koyona adagai? Yaubada bademowa yama koyona giyavumatatabuyena. Ada malinai ime matatabu-moema ana vetogugai yogoyogona wagainiya, anafaiweya taumeyavo ada banae gaito inuwagana vei-nai givaina nodi.”
aku avonaga, ‘Keke amafaiweya anaobu. Kai taima kwamaneya una awaege nodi ananau, tainei iwakana. Faina kaliva-nai aimo keke meyameyaganina magigina anaita kai taima keke nodi.’
Ada gitagiya bonana lakaina, e ada meItipita inogalina ke badiyavo valeyana inauwe Felo yana manuwa anatomiyayavo wagaidiya iifufuyena.
Ada kaduwe Yosefa tubuiyanavo givonediga, “Bademowa taumiyavo matamiya waitana, ada oye akutubuluga Beniyamina, ani velemoena iya Yosefa gaifuifufu wagaimiya.
Ada tawaganavo seyana seyana adinuya evagudi givelavelau, aku taina Beniyamina ani 300 siliva ke ananuya nimafafalina givelena.
Ada Yaubada givona, “Iya Yaubada, tama yana Yaubada. Keke una matauta ya obu Itipita, faina aimo wadedeku-deya ayoo gana kiveinalina lakaina.
Yemuela, Yemini, Oadi, Yakini, Soali,
Sebuloni natunavo kaliva:
Taidei biyabiyama-dina Iyakobo givetubudi Silifa wagaidiya, badi Lebani natuna Leya giveledi yadi togugai vavine, ani natudiyavo adiyoo matatabuna 16.
Taidei Litiyeli natudiyavo kaliva itubuga Iyakobo wagaine, adiyoo matatabuna 14.
Ada Isileli givona wagaine, “O natuku, bademowa tauku matakuya gaitani taumada wayawai umiyamiya, ada gavemwamwala lakaina. Ada aimo kukuyeya ganaalika.”
ada fafali Itipita matatabuna mataniya. Itipita anafafali iwakana wagaine tama ke atubulugamomo unasedi ina vemelala. Una awaegedi ke Goseni wagaine inamiya. Aku kai ualamanedi wagaidiya gavega kevakeva adiitaveyabina anaalamana lakaina wagaidiya aga unasedi yaku kevakevayavo ina itaveyabidi.”
Ada Yosefa givonediga, “Kai yami mani giavaidi, aga yami kevakevayavo wana aliyedi, e ada gana vedama aa gana velemi aku kevakeva ganavaidi aa fatana.”
Ada tova tayuwe wagaine Yosefa veimeya gibubuna fafali Itipita faine ke gielai tova taidei wagaine, ina bavagu wagaine bou anavenimafafalina Felo faine, aku bou laufuli kaliva taudiyavo faidiya. Aku tovebolavoi gagana yadi babi Felo keke gidavai.
givona, ‘Iya gana ivetubulalagini ke ayoo gana kiveinalina ada yoo moyaidi ina yegemona. E ada babi taidei ya tubudelideli gana veledi yadi giba vagata tova gielaelai wagaidiya.’
Ada gioduodu muline au Yosefa biyabiyama adiselu giabidi, Ifeleimu waiyatagine ginanau Isileli aimauline, aku Manasa waaimauline ginanau aiyatagine faina tomoinagona, ada gialiyedi wagaine.
Ada akuyegana kaliva ina inanana wagaidiya,
E ada Ifeleimu ke Manasa adiawanuwakabubu muline, au Iyakobo natunavo matatabuna gidouwe-vagauwidi ielai wagaine ada givona, “Imi natukuweyavo, wana miyafifiku e aku gana ifufuyemi aimo gavana gina yegemo wagaimiya tova ielaelai wagaidiya faine.
“Simiyoni ke Livai, yami dewa anaita seyana,
gana vebiawawalidi ke ina awala inanau Isileli
analaba toni veimeya velemoena ginaelai.
waini wagaine, ananuya manamanawena
“Isaka, oyeni anafaiweya doniki toyogina,
anafaiweya mota wai lilivane, anafaiweya
“Nefitalai, oyeni anafaiweya diya vavine ietoyavuna.
Totoyogi-vagaina wagaine-deya, kaduwe ivewagana
natudiyavo evagudi moyaidi ivenatunedi.
lavilavi gavana givaina gina vutuvutuga.”
Ada nuwavita ke tagiya aditova bademowa giavaidi, au Yosefa Felo yana togugaiyavo givonedi, “Kai matamiya nuwakalikali ganuwagana aga faikuya Felo wada ifufuyena, wadavona,
Ada Yosefa tamana gitavuna muline banae, anatubulugayavo, ke badi gavega ikwayabu nodi inau ani matatabudi iyewadi Itipita.
Ada Yosefa anatubulugayavo giifufuyedi, givonaga, “Iya tova kabisona ganaalika. Aku velemoena Yaubada gina lememi, ada ginavaimi gina yegemonemi fafali taidei wagaine-deya ke gina lakavemi fafali-nai wagaine givonadabadabayena Ebelaamo ke Aisake ada Iyakobo wagaidiya.”
