<font color=teal>Kejadian Pasal</font>Allah arye aning-aning nirya kwepdeibuk ati nyabuk yupuAning-aning nirya kum wamuk talak ara, Allah arye im ap, tuku ap kwepdeibuk.
Allah arye, kwepdeibuk ning, aning-aning nirya dinmokce, ‘Aning-aning nirya ara, fia telebe,’ tenebuk. Utenebukce, inipmoka ani, berekukba, like tonok ton nakup sum akunum kibuk.
Ura, Allah el kele. Ayo duk dakuka dipminyop ura, anggun kanye tenen ning ap, anggun asing ap, dirina upliba, laipsilyop ura, Allah elda, ‘Malye ning ani, teleb ning ani’ tenen, moubuka kel kibuka ulye touk, anggun babye upnamdume. Adeiyok ati, ‘Dina meme’ nyapsuke,” kwatima arye, akil Hawa ati, nyabuk.
Winitalak ara, na arye supkinye ura, an nong deice ikin ning weik unamkile. An ti supdomgopkine. An taruk arye, an weit koproba oplopmomba, el ining tuku deice sakmokak ara, tuba tamubuka tonap, kum binamlyame.
Mahalalel bira, yupa weik keteng tamun 65 tahun akunum ulamuka ani, el mi Yared deibuk.
Winilamik ati, Allah arye Nuh biti nyabuk. “Winira akunuma, tukwak ninye mutuku-mutuku nirya, fia malye-malye uk wininyaka deice arye, tukwak mutuku nirya walana ap, oldana ap uk unyaka ati ara, tukwak ninye nirya opnirye, sik ap, tukwak mutuku nirya ap, kum daneipnamne,” nyabuk.
Ubukop ura, tukwak mutuku im sirya mutuku sirya nirya wamuk kam un ning nirya, mekwen arye dibukba, nirya dibuk. Ara maka ap, ninye weilamik ning ap, bai tam talya ulamuk ning ap, tukwak yanibuka balamuk ning ap, ayala-ayala nirya dibik. Ninye tukwak ninye nirya babye dibik.
Ninye tukwak nang sik ining babye weik mambul ati, nyapsikiba, sik ining saklyop ura, ninye ona deiyok nang babye ura yuk ning babye na arye wenebuka yupu bokeipnamne. Talya buru balamle kam un ning nirya babye, yuk kam ning obicop ura, na arye yupu bokeipnamne. Talya buru balamle kam un ning nirya ababye, yuk kam ning obicop ura, na arye yupu lipsisikuka bokeipnamne. Aning atonun, tukwak ninye nirya ati ara, sik ap neika unyak ninye ati melibuka kalikilana uk unamake. Ton nang arye, yuk nang obicop ura, na arye wenebuka yupu bokeipnamsine. Ninye kam una ara weik mambul atia.
Ham birye, deiyamuk ninye ati nyabuk yupuNuh el mi Ham birye deiyamuk mapu si ara ani. Kus ap, Misraim ap, Put ap, Kanaan ap ulamik.
Winibikop ura, aminyan ara nyabik. “Amapuo, winira, weik nang asik dopnamabe. Amutuku noutamak ara fia cang weik aik dopnin balamipya ani, im dup welepnamle. Winibuka doptibya deice arye, yuk nang nirya arye, nun ti, ‘Se, anang ara weik mambule,’ nyabuka nun ti ereibsikirye, weik nang unamabe. Winibibyop ura, aminyan talak ara, yuk-yuk wilibuka tukwak mutuku noutam nirya yuk-yukak kum bokdanamabe. Asukum uk neika unamabe,” nyabuka yupu talipdanamikce, afil deiyok koubuka dolamik.
Nyabukce, anyalin yupu tonap dukdongopbuka nyabuk. Allah arye, Abram biti nyabuk yupu ara ani. “Na arye an ti fia teleb kipkinirye, na arye melilamkiniba, ance deipminyeba, dadeipdanin balamica ani, deipnamak nang, fia weik upnin banamake. Aninye nirya ati, sik apu koproba kibuka unalame. Na mikip deice arye, an si weik arye, ereipkiniba, ninye nirya arye, an ti kekepnamake. Na arye melipkineba, an deice arye, yuk nang weika arye, teleb updeipnamne.
Abram ara Kanaan mutuku noutam ulamuk talak ara, Lot bira lyu weik mutuku noutam weik asik domikak binuka ulamuk. El tenda aik dobukak ara, Sodom mutuku dam dobuk.
Na arye Allah ati nyapsa ati ara, an ning noutamak arye, bokuka fia kum dopropnamne. Na melin nang arye, dipmek ning ap, ance, ‘Abram el yin talibuka melin nang ati aripnun ning ara ani,’ tenepmalam ning ap, aning uk aripniminyeba, na melin nang sik si ara, Akil ap, Eskol ap, Mamre ap, aripnamne. Sik dolona ara teleb bukni, yuk ning ara, fia kume.
Hagar birye nyabukba, Allah el si Yahweh arye dopdeipmok Malaikat arye tamubuka nyabuk. “Kume, an deiyok kil dam tamubuka bimince, el amutam bukuka, el yupu kekebuka unamlyame.
Ura, asum aryuk, Abraham birye el mi Ismael ap, el aik unmek nang ap, el mapu noutamak unmek mapu ap, nirya dobukabukce, sik den bol mouse ning sekuk. Ara, Allah arye, ‘Winipnamlyame,’ nyapdeiamuk touk, aning uk winibuk.
Abraham arye nyabuka asipdeyukba, Allah el si Yahweh arye tamubuka nyabuk. “Ura, Sodom mutuku unyak nang dipdenirye, talye mangkau kanye bobuka teleb wininyak ninye 50 uptingto ura, sik lyena ati amutuku nirya kum, kum kipdeipnamane,” nyabuk.
Lot ap, el mapu silip sik nirya bik-bik abuka banmeka ani, atalak ara bisik banmeka ani, inibukba, tuba banmeka ani, berekuk. Mitik nun ninye aik dobuka ulamika dam banmek talak ara, keteng sirya deibuk.
Aribukce, ayupu nyabuk. “Ura, na talinun mutuku nirya an eipmalam anya arye, ‘Amutuku ara una telebe,’ nyapmalam touk, talya mangkau asa bimince, unalyame. Teleb uka nyapkine,” Abraham ati nyabuk.
Ayupu sisikmarik ani, Abraham birye el domba basam ap, sapi basam ap, tonok-tonok dobuka boyayikce, Abimelek biti aribukba, sik nyanmarik yupu ati, ‘Nong dipkoprop winipnamle, nun nyapmanam touk wininaname’ tenen, tonok kanye tenepdik.
Ura, Milka birye Abraham el weit koproba Nahor dobukce, neika ulamdika ani, amapu nukuka, pin barye deiyamuk. Betuel nebukce, aminyan talak el kilmu, el si ara Ribka deibuk.
Nyabuk ura, sik amutuku ninye winilamik touk, el aik fil melina deiyoknye birye el taruk Abraham el keil amutam dongobukce, “Dipkoprop anyapmalam touk, batakna kumce winipnamne, yuk ton kume,” nyapdeibuk.
“Naie, an mi arye dopmanto kil moropneba, teleb nyapnicop ura, akil arye, ‘Kume, an Kanaan mutuku kum binaname,’ nyapnilyop ura, yata wiripnamne do?” nyabuka asipdesibuk, Abraham arye nyapnuke.
Dobuk ura, daulamdika ani, akil deiamuk mapu si ara ani. Min yuma ara Simran deibuk, aminyan deibuk mapu si ara Yoksan ap, Medan ap, Midian ap, Isbak ap, deiamukce aminyan sirya koprop ara Suyah deibuk.
Nyabukop ura, Esau birye, “Weito, din ara weik arye patanmanilba, depmanto upmana ati, na ni koprop arye aminyan talak aripnamnil ning ara mambul kum tenepne. Dipnyop ura, kum dopropnamtinye atia,” nyabuk.
Asipdeyukbuk, sikce tamubuka nyabik.“Kume, nunce an winilyam ning nirya dilenyaba ara, Allah el si Yahweh arye weika tonun melikiliba, eipkuburye kel bikinyaba ati, winibuka tenepmabe. ‘Kume, teleb ning ara, ani Isak ap, nun tam nang ap, yupu talipdabirye, nyalin yupu nyapdatibye,’ tenenyabe. Ara, ‘Nun tam ninye ap, an tam ninye ap olana fia kum dip aryuk, teleb uk winilanamabe,’ nyabuka, ‘Nyalin yupu nyapdatibirye, ulamtibye,’ tenenmabe.
Ara, Yakub el taruk deice kambing bola ongopmoka anya arye, Esau el taruk deice potong weik palamuk touk winipmok. Isak arye, moubuka kum bikukce, kum tenebuka ati, talya mangkau asa teleb yupu nyabukce, Yakub deice deibuk.
(-)
Yakub birye kilapu bitinye Lea ap, Rahel ap dobuk yupuUra, Yakub bira, Laban el mutuku noutamak neika daunmeka ani, wala tonok akum ubuk ura, Laban birye Yakub biti nyabuk. “Nai mio, na makal kil birye deipkuka anya arye, na melina ati fil donamnilama ara urdem uk kum donamlame. Afil akunum melibuka dopniminyop ura, yatato ning aripnamkin do?” nyabuka asipdeyuk.
Aribuk ura, Yakub dobukce, neika ulamrika ani, Silpa birye mi bobukce, aminyan talak sal mi deibuk.
Winilamikba, Yakub birye adomba mapu ap, akambing mapu ap nirya dobuka elce, ‘Na’ tenen ning ati, sik yukak delilamuk bukni, akunum nebuk ning ara, yukak delilamuk. Weik ning yuk delilamuk bukni, sik burum kwaklamuk talak ara, kil domba ap, kil kambing ap dobuka, Laban el yim domba dam delilamuk. Ara, talye ning ati kum bukni, botbotokna ning ap, mirin potong ning dam delilamukba, neika malamikba, sik mapu deipra balamik ning ara dobukabukce, el ning yukak delilamuk. Laban el yala ning yukak delilamuk. Winilamuka deice arye, Yakub el domba basam ap, el kambing basam ap fia weik upra balamik.
Yata deiyok ati, kunusa kibuka, na batakuka duknupmalamce binmamu do? Yata ati, ‘Binamane,’ nyabuka laka kum nyapnulum do? Aning nyapmanutumto ura, nun nirya arye anggun ti, “Telebe dabilulume,” nyabuka, dobdeibsitibye. Tonda, kanye deibuka, mot sebuka, bung-bung ana el si ara kecapi arye mot sebuka bokdeibsitibye.
Epdayik ura, Yakub eibukce, “Se, amutuku ara, Allah el tia ulyak atia,” nyabukce, amutuku si ati Mahanaim mutuku nyabuka sisibuk.
Ati ara, Yakub birye deibukba, dadeipdanin banyak ninye nirya, sik Israel ninye nirye kam ulamle ning obikirye, kalibuka dilamak talak ara, keil yok, yok dam ulul milmil ara, fia kum dinyake. Deiyok ara, amalaikat arye, Yakub el keil yok, yok dukulongolamlak talepmokba, kotoktalibuka ati, uk weik dibuka ati, minop talak arye dipdongobuka winitalak ap, noutam nirya ap, ara Israel ninye domba do, kambing do, yata kam ulul ning do, obikirye kalibuka dinyak talak ara, keilyok yok dam ulul milmil fia kum dinyake.
Nyabukop ura, ayupu ton nyabuk. “Nun unyap mutuku noutam nirya ara, nun ap, anggun ap neika una ap, dekna ap, fil dona ap, nirya ara, teleb uka. Neika ubibiba, anggun patasilye ning ara, dekenamlume. Aning babye teleb uka,” nyabuk.
Ura, Yakub bira, Padan-Aram mutuku batakuka Kanaan mutuku noutam tamubuka biyukop ura, Allah arye el dam panabuka tikukce, teleb yupu nyapdeibuk.
Esau el kil Adah birye delilamuk mapu sik si ara, ani. Elifas deibuk, Esau el kil Basmat birye deibuk mi ara, Rehuel ap ulamdik.
Ura, aning ara, Esau birye deiamukba, dadeipdanin balamika ani, delilamikba aminyan talak ninye deiyok nang kibuka ulamik nang sik si ara ani. Sik yala yuk-yuk ulamik touk, sik mutuku yuk-yuk aulamuk touk sekupe. Ara, Timna ap, Alwa ap, Yetet ap,
Kum ati, winipnuyabe. Yusup bira nun weit koprop ulula anya arye, kum opnuyap bukni, sik Ismael yala ninye arye el ti dobuka bobiting tenen, el bobuka sik ak dekipyop ura, teleb ning doproptibye,” nyabuk. Nyabuk ura, sik nirya arye “Telebe, aning uk winipnuyabe,” nyabik.
Kum eibuka ati, amutuku ulamik nang ak asipdeyuk. “Anango, min talak arye, Enaim mutuku bisik dam bulamuk kil, talya nang ap neika mapribanyak kil ara, winitalak dan tam ulul do?” nyabuka asipdeyukba, sikce tamubuka, “Kume, nun mutuku ara, talya nang ap neika mapriban kil, Enaim mutuku bisik dam ton kum bulamuke, ato kil ton kum ulule,” nyabik.
Ninye wenena aik dongobuk bukni, Yusup anyaik fum bisik ulamuk talak nirya ara, Allah el si Yahweh arye Yusup biti bico tenelamukce, weik melilamukba, awenena aik deiyoknye birye Yusup biti kanye delilamuk.
Bukuk bukni, wi tuba talipmok anya arye tuba tamubuka tonap mapmukce, lengdar deice ton eibuk ning ara ani. Tonok jagung tikmokak, el jagung duk tek barye fia teleb ning ubuk.
Ance wipnamlam deiyok nang arye, din ning ayala-yala nirya weik unamsil keteng tamun ara, ton ning ara, Firaun si deice arye doprobikirye, weik ninye asik noutam memebuka deiyamice ning. Ara, aminyan talak ikin unamsil talak dina ati, aning winibibyop ura, teleb uka.
Yusup birye, ‘E, anang ara dipkoprop na du yape yanmake’ tenen, akunum kel kibuk bukni, sikce el urasin ara kum bikmeka arye, ‘Nun weit koproba Yusup atia,’ kum tenebik.
Ruben birye nyabuk bukni, el li Yakub birye tamubuka nyabuk. “Na mitik mi ap, anggun ap Mesir mutuku kum binamlume. El du koproba Yusup ara akunum dibuk ati, na wisi dase talak arye deipse mi ara tonok ulule. Anggun Mesir mutuku tamubuka binamlum talak ara, na mi Benyamin oplyop ura, ikin fia weik upniliba, dipnamnarya. Na kul potong akunum tikmanil ati, fia imun kanye bobuka engena uk unmanya ani dipnamnarya. Ati kum bobitume,” Yakub birye nyabuk.
Nyabuka Benyamin biti dipdeyukce, ‘Se,’ tenebuka anyaik batakuka, ‘Yuk nang kum eipnamniyak sukumak engepnaman’ tenen, yukak binuka epdeyuk. El aik koproba el yuk malamuk aik binuka engebuk.
Nyabuk bukni, nunce nyabupe, “Kume, naio kum binamabe. Nun weit koproba ap kum bibyop ura, Mesir mutuku deiyoknye ap kum epdanamabe,” nyabuka laka nyabupu.
Yusup birye el du yapu nirya ati, sik tonok-tonok ati winiryuk butum aling aribuk. Winibuk bukni, el weit koproba Benyamin biti ara, winiryuk butum aling pamu barye nukuka aribukce, dekna weik ning perak tiga setengah (3 ½) kilo ton aribuk.
Yakub birye deiyamuk mi ton el si ara Naptali ap biyik. Tonda elce deiyamuk mapu ton biyik. Sik si ara, Jahasiel ap, Guni ap, Jeser ap, Silem ap biyik.
Nyabuka morobika ati, Yusup birye Mesir tam wamuk tuku nirya dekukce, Firaun biti aribuk. Atalak noutamak ara, din ning nirya kum ulamuka anya arye, amutuku noutam ulamik nang nirya din dina kum, talye din fatan asa ulamik ning ara, ikin fia weik anya arye, Mesir tam nang nirya sik talyamik tuku dekikop ura, Firaun birye talyamukba, el ning uk wamuk.
Yusup birye nyabuka piripdeyuk. Bukni, el li koprop arye nyabuk. “Kume, nai mio. Na kele. Na mangkau kanye bobuka kum winipne. Min yuma deiplum mi Manase ara el ton weiknye uplirye, mapu dadeipliba, dadeipdanin balamikca ani, dotalak unamak ninye ara, weik upnin banamake. Winiplirye mitikto mambul unamle bukni, el weit koproba Epraim bira, mambul weiknye unamle. El du koproba, deice tam atonun uplirye, elce deipliba, dadeipdanin balamikca ani, doupnamak ninye ara, ayala-ayala weik upnin banamake.
Benyamin, an yala ninye ara wininamake. Bura tam bai kam arye, el pataplye ning kalikuka oplirye, aning obuka dilamle. Berentam talak ara, sirya batakmalye ning ara buklirye, el mapu ati arilyangalamle. Benyamin yala ninye ara, aning atonun wininamake.
Sik daulamika ani, aminyan talak Yusup birye el du yapu ati nyabuk. “Winira na dipnamnarya. Na dipnaman bukni, Allah arye anggun nirya ati melipnamsile. Ara, Allah arye nun apu yapu Abraham ap, Isak ap, Yakub ap ati, ‘Amutuku aripnamsine,’ nyalilamuk mutuku ara melibuka bobinamsile. Mesir mutuku noutamak dopropsilirye, Kanaan tam bobinamsila ati nyapsine,” Yusup birye nyabuk.
Tower tapu aling bublan kukuka dilelamukak anyaling fum bisik ami engenmokak eibuk. Engenmokak eibukce, Firaun kilmu arye ami ati, bicoe tenebuk. Utenebukce, nyabuk. “Kume, ami ara dipkoprop Ibrani nang mi,” nyabuk.
Nyabuk ura, Musa arye tamubuka Allah ati nyabuk. “Se, na ara, yatatonye birye nyaptiniba, Mesir nang sik deiyoknye kekepturye bataktuba, bobuka bitinye do? Na ara talinye binya,” nyabuk.
Ura, Allah el si Yahweh arye Musa biti aminyan talak ayupu akunum nyalamuk. “Midian mutuku yanuminye talak ara, nyapdeiyamkise touk, tamubuka Mesir mutuku binulyame. ‘Musa opnamabe,’ tenelamkik nang nirya ara, akunum dibike,” nyabuk.
Ati ara, ayupu nyana bataklulume. Winitalak aryuk buru bimunce, na aruksise fil dolbilulume. Batu tehel keil pala deice memena ati, kel-kela ning tonap kum aripnamsiak buk, keil pala deice memena ara minop talak weika arye memelamluma atonun tuba winipnamlulume. Mitikinun arye keil memena meme,” Firaun arye nyabuk.
(-)
Allah el si Yahweh arye Nil mek malye kipdeibuk ura, like tek barye sum deice arye amek nirya ara, teleb kum kibukce amek nirya fia malye ubukba kum dipmanto ubuk.
Akunum nyabukop ura, Musa birye Firaun dam batakuka, yukak biyukce, Allah el si Yahweh ati morobuk.
Nun dam ikin ning weik, liman ap, dekne duk-duka purwu mok ap weik wininmasilba, ilil upmasila ati, aning nirya ‘Kum upnamle’ tenen, Allah moropnamsurume. Na arye anggun batakdongopsinyeba, binamlume. Tonap talipsiniba, amutuku fia kum unamlume,” Firaun birye nyabuk.
Inibukba, ninye arye kum eipdanmanto ubikce, el kwit birye el kwit biti kum eipdanmanto ubika ati, ninye nirya kum binmanto ubikba, sik mining aik fum uk unmek. Ara, like winilye sum arye inibuk. Winibuk bukni, Israel ninye sik ulamikak ara, dirin deice fia teleb touk ulamik.
Nena kum roti dabuka dina ati nyabuk yupu“Asum winipmanya ati, anggunce asum fia tenenamlume. Anggunce, ‘Asum ara Allah el weik sum’ tenebuka, orketeng tamun, orketeng tamun nirya, akwalin ning ara, fia kwalipribanamlulume. Ara, na si Yahweh, na si erena ati, akwalina fia kum bataknamlulume. Keteng tamun nirya fia Kwalina kwalipribalamunce, na si erepra banamlume.” Allah el si Yahweh arye nyabuk.
(-)
Firaun birye, ‘Israel ninye olbinun’ tenen, kintinipdeibuk yupuIsrael ninye bisik biyik talak ara, Allah el si Yahweh arye Musa biti nyabuk.
Ati ara, Allah el si Yahweh arye, el weik mikip deice arye Mesir ninye opmok ning ara, Israel ninye arye eibik. Eibika deice arye, ‘Se, dipkoprop Allah elda weik mikipnye’ tenen, kel bikikce, Yahweh ati ilil weik ubuk. Ilil weik ubukba, Allah el si Yahweh ap, Allah el fil dona deiyoknye Musa ap ati, diba tenebikce si erebik.
Sikce nyanmek ning ara ani. “Nun tuba Mesir mutuku ulamupu talak ara, Allah el si Yahweh arye akunum daomsutue. Mesir mutuku ulamupu talak ara, din ning weik ubuka anya arye, tup ning weik yubuka, talye kanye bobuka, lukuka dilamuburye, nun patalamsuk touk, weika arye roti kwaning ap, aning ayala-yala nirya ap dibuka teleb uk ulamupu. Mesir mutuku winibuka ulamupu bukni, ance yata ati amalye mutuku bobuka yasulum do? Din patana deice arye dipnamap do?” nyabik.
Allah arye nyabuka ati ara, Musa birye Harun biti nyabuk. “Ance yangalin ning dobukapmince, afum bisik manna kwaning dua liter bulubuka, aning fum bisik dongopnulyame. Akunum dongopminyop ura, bublan tirikuka, Allah el si Yahweh, el dinak deipnamlyame. Winipnamlama deiyok ara, doryanamle talak noutamak nirya ara, nunce deibibyeba dordeipri banamak mapu nirya ara, sik babye aning dilyanamake. Aning ap, Allah ap ati fia tenebuka banamabe,” Musa arye nyabuk.
(-)
Nyabuk ura, Musa amutuku dup arye koulukukce, anang ati melibukba, ‘Allah el na tenen nang, fia teleb ninye unamap’ tenen, talima kintinibikce, sik butum aling mek likuka kintinibik.
“Ancuk nun dam nyapsiminba, kekepnamabe. Bukni, Allah arye nun dam sisikna ara kume. Elce nyapsilyop ura ‘Nun dibipyake’ tenen, ilil unamsile,” nyabik.
(-)
(-)
(-)
Nyabuk ura, adib aryuk Musa ap, el melinanye Yosua ap, Allah el unak, Sinai mutuku welebirik.
(-)
(-)
(-)
(-)
(-)
(-)
(-)
Tonda, Allah na si erena aik fum tam fil dona deiyoknye Harun ap, el mapu ap, anyaik donamak talak ongonamak butum aling babye, na arye nyapnye touk memepnamake. Na si erena aik fum tam fil donamak nang ara, Allah ap, ninye ap ansinilina deiyok nang unamake ati ara, sik fil donamak talak abutum aling ongonamake.
Nyabuk buk, Harun birye Musa biti nyabuk. “Naio ance na ti wanina meme. Aninye sik malye wininyak ning ara, an babye akunum kel kiplume. Aninye ara sik bidamnye arye, ‘Malye winiptibye,’ tenena uk unyake,” nyabuk.
Nyabuk ura, Allah el si Yahweh arye, Musa biti nyabuk. “An moropmanilam ning ara, aning uk na arye melipnamsine. Deiyok ara, na kel kipkisirye, na kanye an deice deipkisa atia,” nyabuk.
“Na arye nyapsinye touk, tonok keteng tamun noutamak, like winilye talak na dam bimunce, na si Yahweh erepnumunyop ura, na arye wininamsine. Tonok ning ara, yuk mutuku yala ninye nirya yakuka donoknyeba, amutuku ara anggun Israel ninye uk talinamlume. Bitinye ning ara, anggun talinamlum mutuku, weika arye tonap tabakuka arenamsine. Winilye ning ara, na kaliksinyeba, yuk mutuku ninye nirya arye, anggun Israel ninye unamlumak nirya, ‘Se aning ara nunda doproptepye’ tenen, kum patapnamle. Na nyapse touk, na si erepnumunyop ura, aning nirya ati, melibuka aripnamsine,” Allah el si Yahweh arye nyabuk.
(-)
(-)
(-)
(-)
(-)
(-)
Allah si erena aik noutam meja deibukce, ameja deice roti kwaning deibuk. Aning babye, Allah arye Musa biti nyabuk touk winibuk.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Atalak Harun undi fil doplirye, na ara Allah, na si Yahweh arina ati, kambing akunum wiplyop ura, akambing Israel ninye, sik malye ulamikce ning kilibuka lyena ati, akambing basam opnamlule.
(-)
(-)
“Anggun ni Allah arye, ‘Aning ara wininamlulume, aning ara ton kum wininamlulume,’ nyapsinye yupu nirya ara, moubuka kekepmunce, unamlulume. Yata kam ulul ning do nirya, yala yuk-yuk tabakuka lamakalina meme. Aning ara, fia malye weike. Atonun, tonok wa noutam, yala ning bitinye kibuka tonok tuku fum bisik kum kounamlulume. Aning atonun ton, tonok butum aling bukni, ton yala butum aling win ning ap, ton yuk yala butum aling win ning ap, bitinye tabakuka wipmunce, kum ongonamlulume. Deiyok tonok butum aling wibuka, abutum uk ongona telebe. Butum aling deiyok ning bitinye tabakuka wina meme.” Allah arye nyabuk.
(-)
(-)
(-)
Aroti bitinye arenamlum talak babye, keteng tamun tonok mamlye yim domba basam tek barye ap, mitik sapi basam yim tonok ap, tonda weik domba basam yim bitinye ap, anirya ara, fia teleb ning uk, tabakuka arelbanamlulume. Aning nirya ara, na ara Allah, na si Yahweh erena ati, uku dongopnamlume. Winipmunyop ura, anggun malye winin ning kilipnamsile. Akam ning uku dapnamlum sum uk, arup nyapmasin ning, roti ap, anggur mek ap, gandum ap, atalak aryuk tabakuka arelbanamlulume. Arepmumba, uku dongobikiba, uku diplyop ura, ateleb nintong welepliba, na ara Allah, na si Yahweh, aning kekepnirye, na kanye deipnamsine.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Pong-pong ana bitinye, kat ning, el si perak deice memepnamlyame. Winipmunce, aning deice arye, Israel ninye yukupminba, kekebuka an dam bulubuka, yanganamake. Ton ning ara, sik butum aling bol dolin aik dakuka binuce talak, yukupminba, kekebuka an dam yacop ura, ‘Amutuku batakuka bilulume,’ nyabuka, laka nyanamlyame. Ati ara, pong-pong ana bitinye, el si terompet memepnulyame nyapkine.
Winipsiminyop ura, Allah el si Yahweh arye nun ti, teleb un ning aripnamsil ning ara, ila ton bokuka aripnamkiyabe,” Musa birye Hobab biti nyabuk.
Yupa bitinye keba nakup dikin  nang, Allah el si eren aik dam, tikuka bulubik bukni, ninye bitinye nang, sik si ara Eldad ap, Medad ap ara, Musa akunum wibukabukce, sik si sekeibuk bukni, sikda Allah el si erena aik dam kum bululyarik. Sikda, Israel ninye sik butum aling bol dolin aik dam tuba unmarik. Yukak tuba unmarik bukni, Allah arye el mikip ap, el Dib Kanye ap, sik yuk deiyok nang ati aribukba, abitinye nang babye, sik ton aribukba, Allah el Dib Kanye sik talima fum tam ton wekuk. Allah el Dib Kanye sik anang aribukba, Allah el yupu lakak nyalamik nang, nabi atonun kibuka, Israel ninye sik dolin aik dam uk kekenmekak nyaprik. Ara, sik bitinye nang babye, Allah el yupu lakak nyaprik. Sik babye atalak aryuk nyaprik bukni, yuk talak ton aning atonun kum nyaprik.
• Simeon yala nang kan-kan ara, Hori el mi Safat wipdeibuk.
Sik nirya arye Musa ap, Harun ap ati, nyanmek. “Se, teleb ning ara, nun Mesir mutuku noutamak ulamupu talak aryuk diamtibye. Akumop ura, mok kum ati, ninye una kum mutuku, afata mutuku noutamak teleb ning ara, adiamtibye. Aning babye telebe,” nyabuka ngaluklamikce, Musa dam malye yupu nyalamik.
Bukni, anggun wisi kili sal nirya ara, afata mek kum mutuku ninye kum unyak sukum dipnamlume.
(-)
(-)
(-)
(-)
(-)
Nyabukop ura, Musa kekebukce, Allah arye nyabuka atonun, Allah el si erena aik koproba dipdongobuka, Allah el dam arye, minop talak bolamuk kama binuka doprobuk.
(-)
Balak birye wipdeibuk nang uk, ninye si Beor, el mi Bileam dam yupu nyalbiyikce, el ti yukubik. Bileam bira, el mutuku koproba Petor mutuku bukni, Efrat mek dam ulamuka ati, asukum uk yupu nyalbiyik. Winibik talak ara, Balak birye nyapmok yupu nirya, Bileam dam binuka nyabik. Ayupu ara ani. “Balak birye an ti nyapmakile. An kekepnulyame. Tonok yala ninye yupa fia weik, sikda Mesir mutuku noutamak ulamik bukni, batakuka bisik daupnin yangalamik ani, winitalak ara, na unye mutuku dam akunum dolin aik yanuka dobuka unmake. ‘Aninye ara, mitikanun aryuk yanmaka,’ tenena kume. Sikda ninye kum nukmanto anya arye, nun mutuku yacop ura, nun nirya obuka sirya danamsiake.
Nyabuk bukni, Yahweh arye dopreipmok malaikat arye tamubuka Bileam biti nyabuk. “Kume, anda sik anang ap melibuka binululume. Bukni, na arye nyapmakin yupu uk nyapnamlyame. Ance yuk yupu ton nyana kume,” Allah el malaikat arye Bileam biti nyabuk. Nyabukop ura, Bileam ap, Balak el yupu laka nyalyanmik deiyok nang ap, sik neika bisik uk banmek.
Israel ninye ara, bai mutuku ulamle bai kam kil kam mikip weik ulamle atonun unamake.<RF q=+>bai ulamle kam 23:23 Minop talak ara, ‘singa kus’ sekamik bukni, aning ara, nun mutuku nang arye kum elinyaka anya arye, nunda, ‘bai ulamle kam atonun’ sekupu. Tonda bai tam arye yim kam ulamle atonun, kintinibuka tikilyanganamake. Tonokak kum ulirye balamle atonun wininamake. Ara, bai tam yim kam arye, yu ubuka dikdik sena kum dib aryuk, el opmalye ning akunum diplirye, sirya daklirye, dikdik selamle. Tonda, bai tam yim kam ulamle arye, el oplopmalye ning ining nirya dilirye, sirya dakuka dilamle touk, sik Israel ninye babye atonun unamake. Sik olan nang ati, obikirye, malye kipnamake. Allah arye Bileam biti nyabuk touk, Bileam birye Israel ninye deice teleb yupu nyabuka subuk.
Tonda weik laut mekwen deice arye, weik mek liya yo, el si ara kapal laut, Kitim mutuku arye yanamake. Anang uk bukni, ton si ara Siprus mutuku nang nyanyake. Anang yacop ura, Asyur mutuku ninye ap, Heber mutuku ninye ap ati, obuka sirya daknamake. Winipnamak bukni, aminyan talak, sik Kitim mutuku yin talina nang babye, kum upnamake. Ara, dotalak sik Israel ninye arye, amutuku nang nirya obuka sirya dakikirye, bisipnamak ati nyapkine,” nyabuk. Bileam birye nyabuk.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Nyabukce, ayupu ton nyabuk. “Ura, anyapmasin yupu kekepmunce, moubuka kintinipdeibuka umunyop ura, im sirya, mutuku sirya nirya unyak ninye eipsikirye, biknamsiyake. Sik asing arye elinamsiyake. Eipsikirye, tonda Allah nyapdeibukba sekamik yupu kekebikirye, nyanamsiyake, ‘Se, sik Israel ninye ara fia mambule. Sikda, weik kel ninye unyak ati ara, aning-aning nirya teleb ubuka unyake.’ Yuk mutuku nang arye nyanamsiak ati nyapsine,” Musa birye nyabuk.
Allah arye, ‘Na tenena ninye wenepneba, na tenenye touk unamak’ tenen, im deice arye el yupu nyalamukba, anggun kekelamlume. Tonda, Sinai mutuku weik uku buk dinmokak arye nyapdeiamsuke. Tonda, mek kum mutuku noutamak Allah arye nyalamsukba akunum kekelamlume. Aning ara, weik mambule.
(-)
Tonda anggun amutuku binuka unamlum talak ara, yuk yupu ninye amutuku noutamak unyak ninye talye ning ati, si erenyak bukni, anggun Israel ninye tonok ara, yuk-yuk ning ton kum si erenamlume. Amutuku unyak ninye talibuka winilamice ning, anggun ap tabakukap kum wininamlulume.
Ara, anggun asing koproba arye elilamlume. Allah arye Mesir mutuku noutam sik Mesir mutuku nang ati, pirilen ning weik arye arelamukba, batakdongopsike. Winilamuka deice arye, lyebuka dopropsukce amutuku boyanamsuka ati, aning atonun tuba tonap wininamle. Ara, ‘Allah el mikip ara, weik mambule, tenenamak’ tenen, ninye kum winipmanto fil dolamuk ning ap, fia mambul uk deiyok ning aribuk ning ap, el mikip deice arye ikin ning weik, sik nong deice delilamuk. Aning nirya winilamuka deice arye, Allah el mikip deice arye anggun Israel ninye lyebuka dopropsukce boyanamsuke. Ati yuk mutuku unyak ninye ati, ilil kum tenenamlulume. Abinamlum mutuku nang ati, ‘Nun ilile,’ tenepmalum bukni, anggun Ni Koproba Allah el si Yahweh arye, ato fil doplirye, aninye ati wenebuka opnamle.
Winibuka nyanyak bukni, winitalak ara tuba tamubuka teneipdelulume. Anggun ni Allah, el si Yahweh arye el menekuka balirye, weik uku buk dilamle touk ulirye, anggun dinmamunyak, Allah arye aninye nirya ati, opnin baliba, sik nirya alye weik Dakdakiba, obuka sirya daklirye, anang nirya bobuka, anggun Israel ninye amutam deipnamle. Allah arye wininamle talak noutamak ara, anggunce Anakim mutuku ninye ati, minopce malye kibuka onamlulume. Anakim ninye malye kibuka opmunyop ura, anang kan-kan bukni, ton nang ara, Kanaan mutuku noutamak arye yaknamlume. Ton nang ara obuka sirya daknamlulume. Anirya ara, Allah arye min yuma talak nyapdeiamsuk touk winipnamle. Musa birye Israel ninye ati nyabuk.
Mutuku dup deice welepsirye, keil pala aripsiba, minop talak Allah arye sekeiamuk yupu uk, elce, ‘Aning ara wininamlulume, aning ara kum wininamlulume,’ nyalisilye yupu nirya, apala keil deice arye yupu deiyok tagu barye  sekuka aripnuke. Tonda anggun kele, ayupu ara anggunce Sinai mutuku amutam bulubuka dinmalumbuk, mutuku deice weik uku buk dinmoka noutamak, Allah arye nyapdeipsuk yupu ati nyapsine. Allah arye ayupu uk sekuka aripnuke.
(-)
Bukni, anggun Yordan mek koubuka otam mutuku bimunyop ura, Yordan mek otam ulul mutuku nirya ara, Allah el si Yahweh arye amutuku nirya aripnamsile. Ara, Allah arye melipsilyop ura, amutuku talibuka fia unamlume. Amutuku wekuka unamlum talak ara, sik dana-dana tam unyak ninye, anggun olan nang ati, tuba kum tenenamlulume. Talye kanye bobuka umunce, dikdik sebuka teleb uk unamlulume. Ara, Allah arye melibuka talipsiliba, dakeiyam asa unamlume.
Amikip yupu nyanyak nang nirya ara, kekena meme. Tonda ‘Se na kwit’ tenen, ‘Dawaplye el yupu kekenamne’ tenena meme. Tonda, ‘Se, anye bira opnamaka anya arye, na ka koproba ulule. Ton ning ara, na weit koproba ulule. Tonda, na du koproba ulule,’ tenebuka kum duknunamlulume. Tonda anang melina ati, tilila kum nyanamlulume. Anang ati bico tenebuka, ‘Dauplye’ tenen, kum bataknamlulume. Anang talye parapkabuka opnamlulume.
(-)
(-)
(-)
Allah arye anye wipdeipnamsila deiyok ara, talya ati kume. Deiyok ara, ani. Sinai mutuku bulubuka wekmalum talak arye, Allah ati moropmunce, ‘Se, nun ni Allah, Yahweh elce nyalul yupu ara, nun ilil weik usulul anya arye nun dam ton elcuk kum nyanamsulule. Tonda mutuku dup deice Allah arye kinitipdeibuk uku elinyaba atonun ning ara nun ilil ati tonap fia kum elinamabe. Nun ilil weik atia. El yupu tuba kekebibirye, auku buk ton tuba eibipyop ura, nun dibipyak’ tenen, nyalamlume. Ayupu nyapmaluma ati, Allah arye el yupu laka nyana deiyoknye ton wibuka aripnamsile. Musa birye sik Israel yala ninye ati nyabuk.
Elce nyanamsile. “Amapo, anggun nirya kekeplulume! Israel yala ninye anggunda, arup arye nyapsin yupu ara, moubuka kekeplulume. Winitalak anggun mal olana ati, anggun olan nang dam bimunyop ura ilil una ap, kanye talima uk dina ap, ‘Se yata wiriptibye do?’ tenen, walwal kanye bobuka sirim talina ap fia kum wininamlulume.
(-)
(-)
(-)
Winipnamlum bukni, amalye winipmalinye biti, yupa tonok keba obarye nukuka 40 aryuk, onamlulume. Tonap abisibuka weika arye eitam ona meme. Aning ara, anggun kayapu fia weika arye opmunyop ura, ‘Elda fia malinye, ninye atonun kume, talye ning uka, tenepmunyak’ tenen ati, winina meme. Musa birye nyabuk.
Tonda, nun ni Allah, an ti arekinyap ning ara, tonok babye ton, nun kwit capu dibikiba, engebuka bulunyap talak ara, an tenen ning ton kum dibupu. Tonda, nun malye winibupe talak ara, an dam kum wekmanto winibupe talak ara, nunce an na tenen ning dobuka kum dibupu. Tonda, ‘Akunum diamik ninye, sik sambala arye melipnamsil’ tenen, an na tenen ning ton bobuka, sik ti, kum aribupe. Aning nirya kum bukni, an Yahweh arye, “Aning ara winipnamlulume, winibuka winipnamlulume,” nyapdeimlum yupu nirya, moubuka kekelamuburye, aning uk winilamupu.
(-)
(-)
(-)
(-)
“Winitalak ara, Na unun keteng tamun ara, yupa fia weik yupa dum barye kepdopnye nakup dikin  keteng tamun akunum mapse. Ati, anggun deiyoknye tonap kum kiptinye. Ton ning ara, Allah el si Yahweh arye, na ti akunum nyapnuke. ‘Musa anda, Yordan mek ara koubuka otam kum binamlame,’ nyapdeiamnuke,” nyabuk.
Na peterepnusin yupu ara, weik melinamsila anya arye, mok purwu saklamla atonun upnamsile. Tonda, kurye dei saklirye maning deice palilamla atonun upnamsile. Tonda winiryuk koupmakce maning tuku deice mok purwu saklamla atonun upnamsile. Tonda, na peterepnusin yupu ara winipnamsile. Winipmanto ara, din yala kouamikiba, mok weika arye cepliba, aning bongoplirye pabuka duk teleb moulamle touk, na peterepnusin yupu ara melinamsile.
Winipmanto ning ara nyapnune. Dipkoprop malye anggur tapu, yating malye ning aryuk palamle ning atonun, afia malye ulamik ninye babye, malye nang aryuk delilamik. Sik apu yapu ara, Sodom mutuku nang atonun ulamik. Aning atonun, malye anggur tapu ara, malye tukwak arye palamle ning atonun, sikda fia malye mutuku, Gomora mutuku atonun mutuku arye yangalamik. Sik winilamak ning ara, fia malye anya arye, winipmanto ning ara, anggur tapu duk ara, teleb mek kum ulamle bukni, ninye on mek atonun aulule. Sik anggur tapu duk ara, to kum lelul bukni, sike weik lelulba, dipmanto kum unyake.
Wininyakce an mapu Israel ninye ati, an yupu bobuka peteresinyake. Ara, Yakub birye deibukba, dadeipdanin yangalamik ninye, el yala ninye Israel ninye ati, ance, ‘Wininamlulume, aning ara ton kum wininamlulume,’ nyabuka nyapsulum yupu peteresinyake. Wininyakce, “Nun ni Allah telebe,” nyabuka, nintong teleb ning ap, ninye weilamak ning ap, obuka boyakirye, Allah el arina ati, pala keil lelebuka yangapdeibika deice, uku sekuka dabikirye, Allah an si erenyake.
Allah arye Musa wibuka dopdeibukce, el mikip deice melyamukba, Mesir mutuku nang dam Musa birye ninye kum winipmanto fil ap, ninye kum winipmanto ning ap, mambul fil dolamuk. Winilamuka deice arye, Mesir mutuku ninye nirya arye, ‘Se dipkoprop Allah arye fil donmasile’ tenen, kel kiyamik. Tonda winilamuka deice arye, Mesir ninye deiyoknye Firaun ap, el amutam ulamik deiyok nang ap, el tam ninye nirya ap, ikin weik ulamikce, amutuku ulamik ninye nirya imun kanye bobuka ulamik.
“Ayupu akunum kekebupu talak ara, nun ilil deice arye ulamupu ning ara, ilil fia weik upsukba nun kanye talima daksaksuke. Aning ara, talye ati kum bukni, dipkoprop anggun ni Allah el si Yahweh ara, im ap, tukwak ap nirya talinanye ulule,” nyabuk.
Israel ninye nirya arye, Yordan mek koubuka banmek talak ara, Allah el si Yahweh, el si erena aik fum fil don nang, el nyapdeiyamuk yupu liyamik marikna bopmek nang ara, Yordan mek nirya cepdopmokba, amek balamuk bisik noutam uk, tuba tikmek. Winibuka tikmek talak ara, Israel nang nirya ara, mek cepdopmok deice arye, koubuka banmeka ani, sirya dakdobik. Sik nirya Yeriko tam biyik.
Sik Israel ninye Mesir mutuku arye batakuka banuyik talak arye, mitik mapu kum bukni, du nang nirya ara, den bol mouse ning sekamik. Sekamik bukni, Mesir mutuku arye batakuka, keteng tamun yupa dum barye dikin deice, (40 tahun) mok ap, mek ap kum ati, bupu weik arye ninye kum ulamik mutuku noutam, bisik balamik talak ara, anang ara akunum nemik nang, du nang ara, sik yin talepmanto nang nirya ara, diplamik. Ati, sik den bol mouse ning sekamik nang nirya akunum diplamik. Deiyok ara, sik du nang, yin talin nang nirya, Allah el si Yahweh arye nyamuk yupu yanibika atia. Allah tenelamuk touk, sik nirya balamikce diplamik. Dibika ati, Allah el si Yahweh arye nun apu yapu ati, ‘Dipkoprop nyapsine. Anggun binamlum mutuku ara, aning-aning, ayala-yala nirya weik aupmale. Ateleb mutuku aripnamsine,’ nyalilamuk mutuku, Mesir mutuku arye yangalamik wisi nang nirya ara, diamika anya arye, amutuku kum eiyamike. Tonok ton kum wekike.
Binuka wekikop ura, sik parang ya doprobikce, amutuku kam ulamik nang nirya ara, wisi ninye babye, mitik mapu babye, sal babye, kilapu babye, tonda aninye arye weilamik ning domba basam do, sapi basam do, ayala-yala nirya babye obuka seklobik. Winibik ning deiyok ara, Yeriko mutuku ap, anyaik-anyaik fum tam ulamuk ning nirya ap, amutuku noutamak wamuk ning nirya ara, ‘Nun Ni Koprop Allah el si Yahweh ara, aning nirya ara, el ning uka anya arye, el ti aripnamabe,’ tenena ati winibik.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Na arye Isak melipsiba, elce Yakub ap, Esau ap deibuk. Winipseba, nepdikop ura, na arye Esau biti ara, mutuku dup wamuk tam, Seir mutuku aripsiba, talibuka ulamuk. Bukni, anggun apu koprop Yakub ap, el mapu ap ara, amutuku noutamak din ning kum dayukop ura, amutuku batakuka, Mesir mutuku kouluku binuka ulamik.
<font color=teal>Hakim-Hakim Pasal</font>(-)
(-)
(-)
Debora ap, Barak ap yupuEhud bira, minop talak Israel ninye sik yupu lipsisikuka bokolina deiyoknye ton daulamuka ani, el akunum dibukop ura, Israel ninye malye weik ulamikba, Allah el si Yahweh, el kanye ara, ‘Na like,’ tenebuk.
Atalak noutamak ara, Israel ninye nirya minop talak mangkau kanye bobuka, sik aik domik noutam teleb kibuka ulamik touk, fia kum ulamik. Amutuku-amutuku ulamik nang nirya ara, ilil weik ulamukba, sik mutuku koproba batakuka yuk mutuku duknulbinamikce, amutuku ninye nirya ara, ilil weik asa ulamik. Mangkau kanye bobuka kum balamik. Winilamika ani, malye kanye bobuka ulamikba, tonok kil el si Debora tikamuk talak ara, ‘Israel ninye melibuka lyepnamne’ tenen, Israel nang tamubuka mikip kepreipsuke.”
Winilamik talak ara, Israel ninye sik ning ubula dololamik ning ara, fia weik ulamuka ati, sik Israel ninye fia ikin weik ubukba, mambul kanye bobuka, ‘Allah el si Yahweh arye melibuka lyepnamsil’ tenen, Allah ati morolamik.
Atalak ara, Gideon birye Allah el si Yahweh ati nyabuk. “Allah ance na ti, ‘Melipkineba, Israel nang lyepropnalame,’ nyapdeiamnulume. ‘Winipnamnilam do, kum do?’ tenen, kanye teniltona uk upnila ati, lak kilin ning eipnukine,” nyabuk.
Midian deiyok nang Sebah ap, Salmuna ap ati, obuka sirya dakik yupuEfrahim mutuku nang arye Gideon biti nyabik. “Oketeng tamun noutamak, anda Midian tam nang olbinamalum talak ara, yata ati nun ton kum nyapmasulum do? Winyamsuluma ara, yata deiyok ati, malye winipsulum do? Nunce an ti malye kanye bopmabe,” nyabuka, Gideon dam nyalbiyikce, el ti malye-malye yupu weik nyanmik.
Tonda, el melina kil tonok ton domuk kil ara, Sikem mutuku ulamukce, mi tonok dem deiyamuk. Gideon birye ami el si ara, Abimelekh nyabuka si domuk.
(-)
(-)
(-)
(-)
Nyabukba, Yahweh<RF q=+>Yahweh – Allah el si koproba ara, Yahweh ulule. Indonesia Alkitab noutam ara, Allah el si Yahweh ulul sukum ara, TUHAN sekenyake. Ayupu bikna ati ara, laka nyan yupu nomor 49 dipdelulume. arye dopreibuk Malaikat arye tamubuka Manoa biti nyabuk. “Ance na ti anyaka kaipnimince an ning obuka kwalib deipnimnyop ura, anggunce kwalipmarumunye ning kum diptinye. Nyapmakin bukni, yuk sum ance kam ning opmince, ‘Uku dabnune,’ tenepminyop ura, na ti arina kume. Aning ara, Allah el si Yahweh ak, el si erena ati, uku dapnalyame,” nyabuk.
Simson yu ubukba, elce Filistin nang ati obuk yupuSik nirya daulamik ani, aminyan talak sik koulamik ning, gandum duk akunum nong ubuk ura, sekuka lipnuyik talak ara, Simson birye el kil ulamukak biyuk. Banuyuk talak ara, kambing mi ton tomobuka, el kil ati bobiyuk. El kil dam biyukop ura, el kil, el li, Simson el yamal koproba ati nyabuk. “Na kil unmal aik binune,” nyabuka morobuk. Nyabuka morobuk bukni, Simson el yamal koprop arye nyabuk. “Kume an kil aik kum bitume,” nyabuk.
Nyabukba, Simson birye tonap tamubuka nyabuk. “Na tapu koupnamnice ura, winiryuk tapu, ninye arye talina babye, fil dona babye, fia kum tapu arye, koupnitingop ura, na mikip kum kipnutuba, talya ninye ulamak touk, na mikip ara, kum kibuka mitang upnamnile,” nyabuk.
(-)
(-)
(-)
(-)
(-)
Tonda, mapu ton deipliba, ‘Sik amapu neprikiba dopnanam’ tenen, unamdum talak babye, fia uku weik mapnamdume. Tonda, winipdumunya deice arye, ‘Yuk nang ara, kum dopnanam’ tenen, nyapdum do? Na kil mapu aning ara winina kume. Na kanye koproba dibuka ara, ikin weik upnile. Anggun babye atonun, anggun akanye yapu bitinye diprika ati, anggun babye ikin usulul. Na kanye ara, Allah el si Yahweh arye na wenepnuka ati, na ilil kanye bopne. Anggun ap na neika ulamipyop ura, anggun ton ikin unamsile. Ati, ‘Winipnanam’ tenena kume,” Naomi birye nyabuk.
Nyabukba, Moab mutuku kil Rut birye, el yamal kil ati nyabuk. “Nongo, tonda el anye biryuk, ‘Anda na gandum dakne nang asukum uk umunce, sik dakanmaceba, saklye ning tuba bunalyame. Na gandum wa nirya linamaka ati, winilaminya ani sirya daknamlame,’ nyapnuke,” nyabuk.
Nyabukce, ayupu ton dukdongobuka nyabuk. “Tonda, Mahlon domuk kil, Moab mutuku kil Rut bira, ‘Na kil unamnil’ tenen, akunum dopropne. Na ara diamuknye Elimelek yalanye ununa ati ara, winipman deice arye, Elimelek talyamuk tuku ara, elce deiamukba, dadeipdanin yanganyak nang ap, el yala nang arye delinamak nang ap arye, atuku tuba talinamake. Ara, akil ap nunce delinanam mapu ara, diamuknye el yala nang noutamak unamake.Tonda, anyasik dam uk unamake. Tonda nun mutuku ninye si sekenyap buku noutam, Elimelek el si tuba upnamle. Ara, nun yala punun nang arye, nun apu yapu deibikba, dadeipdanin yanganyak nang winipnin yangalamik ning ap, sekenyap buku ati nyapne. Ura, na kwit capu nang, arup ara anggun nirya kekepmalumce, aning nirya eibuka kel bikmalume. Ati, tuba tenenamlume.” Boas birye nyabuk.
Nyabukba, Hana birye tamubuka nyabuk. “Telebe na ni. ‘Na ara an amutam fil don kil atonun unune. Teleb uptiniba, ance kanye deipnutum’ tenen, Allah moropnukine,” nyabuk. Nyabukce, anyaik batakuka bindobukce, din binuka dibukop ura, el urasin teleb ubuk. Winibuk talak ara, malye kanye tuba kum bobuk.
Winilamdikba, Allah el aik fil dona deiyoknye Eli birye, ‘Anye bira Elkana ap, el kil Hana ap ati, kanye teleb kipdeipnamle’ tenen, Allah arye anang bitinye nang ati, taruk sik nong deice deibukce, Allah ati morobukce nyalamuk. “Yahweh arye an kil ati, mapu tonap aripnamkile. Ara an kil, el mi min yuma mi, el si Samuel biti morobukba, Allah el si Yahweh arye aribukba, akunum deiyamuk bukni, ila tamubuka Allah ati aribuka anya arye, ami el delil pununa ati, mapu ton aripnamkile,” nyabuka Allah morolamuk. Nyabukop ura, sik tamubuka Rama mutuku tamubuka balamrik.
Ati ara, Eli el nong ati nyapse. El mapu fia weik malye ning winilamdik ning ara, ikin weik anya arye, Eli el yala nang arye teleb ning aripnitinga babye, tonda ining ning obuka boyatingce, aripnitinga babye, sik malye un ning kum kilipnamne. Sik wenena ara fia kum bataktinye. Aning atonun, sikce kam ning weika arye opnirye, na arina ati keil pala yangapdeiyamika deice uku daptinga babye, sik malye ning ara, kum namin kipnamne, fia aupnamle,” Allah arye nyabukba, Samuel birye kekebuk.
Allah el nyalilamuk yupu dongamik marikna ara, filistin ninye sik ulamik mutuku noutam tuba wamuk ning ati nyabuk yupuFilistin nang arye Allah el nyalin yupu dongobuka deiamik marikna Haezer mutuku arye alubuka doprobikce sik mutuku koproba Asdod mutuku binuka deibik.
(-)
Samuel birye nyabuk yupu ara ani. “Dotalak ara, anggun weik ninye deiyok kibuka talipnamsilanye birye winipnamsil ning ara ani. Anggunce deipnamlum mapu ara, ‘Yin bon nang uk kiplulume,’ nyapnamsile. Winiplyop ura, ton yin nang ara, kuda basam balye deice bukuka ban nang biknamake. Ton yin nang ara, kuda basam libuka tuku deice balamle ning, kereta deice banamake. Ton ning ara, el olan nang olbinamle talak, sik mapu menekuka bakibuk, el aminyan binamle. Sik mapu ara, sik weik ninye deiyok kipnamlanye, Raja arye, el yin talin nang kipnamaka ati, nyapsine,” Samuel birye nyabuk.
(-)
Kum eibika ati, tuba tonap, Yahweh ati, “Nai Allah, anye Saul bira asukum yanmal do, kum do,” nyabuka asibuka morobik. Morobikba, Yahweh arye, “Dipkoproba asukum yanmal bukni, ‘Eipnicak’ tenen, anggun boyanmalum bon-bona deipmaluma noutamak duknubuka yanuka unmale,” nyabuk.
Winibikba, anggun apu yapu arye tamubuka, sik ni koproba Yahweh ati, “Nun ni, nun an dam fia malye wininyabe,” nyabuka morolamik. “Nunda an batakuka, amutuku nang si erenyak Isa Mutuku Dongonye Bahal ap, Asitoret ap talibuka si erelamupe. Winilamupu bukni, winitalak nun olan nang arye talipnusiyaka ati, ance lyepdopsiminyop ura, an tam uk tamubuka yabirye, an tonok talibuka ubirye, an si uk erenamkiyabe,” nyabuka morolamik.
Samuel birye nyabukop ura, Gilgal mutuku arye batakuka, Benyamin yala nang ulamikak Gibea mutuku welebuka biyukce unmok. Winitalak ara, Saul birye, ‘Na yin talin nang yata barye unyak do?’ tenen, nukdeyuk buk, yupa weik enam ratus  nang ulamik.
(-)
(-)
Nyabuk ura, Saul birye tamubuka nyabuk. “Diba na malye winipmase ati, ance melipniminba, tamubuka binimirye, na arye talipse ninye ap, sik deiyok talibuka unyak wisi nang ap, dinmasicak arye, si sipnamnilyame. Ara, an ap, na ap neika, Allah el si erepnaname. ‘Winipnimnyop ura, na mutuku nang arye, teleb tenepnamniyak’ tenen, moropkine,” Saul birye nyabuka morobuk.
Winibikop ura, Saul ap, Israel ninye ap nirya bulubukabikce, sik dolin butum aling aik ara Ela mutuku lu noutamak yanuka dobik. Winibikop ura, Filistin nang ap mal olalbana ati kintinibik. Yin talin nang nirya lelebuka, yuk-yuk kintinibik.
Winitalak aniryuk, Daud birye ayupu kekebukce, Saul biti nyabuk. “Anye bira, ‘Sik kanye mitang upnamle do?’ tenen, ayupu nyapmasile. Malye kibuka ayupu nyanmasil ning ati ara, nunda Filistin nang ati, ilil una kume. Na ara an amutam talye fil donanye ununa ati ara, ance teleb ur nyapniminba, anye biti na arye binuka el opnamane,” nyabuk.
Nyapdarikce, Yonatan ongolamuk cang butum aling kwiribukabukce, Daud ongopdeibuk. Tonda, olanuna ati, ongolamak butum aling ap, deiyok deice koulamak ning ap, tonda el parang ya ap, el mal ap, yin ap, aning nirya dobuka, ‘Na kwit boproba’ tenen, Daud biti aribuk.
Nyabuk ura, mapmeka ani, berekukop ura, Yonatan birye el kwit Daud biti, yupu teleb ning el li koproba Saul biti nyanmok. “Naio, an fil donanye Daud biti ‘Optinye’ tenena kume. Naio, Daud bira an dam ton malye kum ukulule. El fil teleb ubuka dokiliba, an ti weika arye melikulule. Teleb ubuka fil dokulule.
Nyabukba, Daud birye, “An ni birye, an ti yu yupu deice arye nyapkilyop ura, yatanye birye na dam yanuka nyapnutu do?” nyabuka asipdeyuk.
Amitik mi, Yonatan dam tamubuka yayukba, Yonatan birye ami ati, el yin ap, mal ap aribukce, nyabuk. “Winira aning dobuka ninye asik tamubuka bilyame,” nyabuk.
Nyabuk ura, Saul birye, Ahimelek biti nyabuk. “Anda, yata deiyok ati, Isai el mi Daud ap, an ap, ‘Saul yaniptabuka opnamaname,’ tenen, yupu talipmarum do? Winiprumce Daud el bisik bana ati din ning, roti kwaning ap, ninye on ning parang ya ap, arepluma ara yata ati do? Tonda, ance Daud el aminyan winipnamuk ning ati, Allah moroplum do? Winipluma deice arye, winitalak ara Daud birye na yupu yaninululce, ‘Saul opnamne’ tenen, kalikinulule. Winipluma ara, yata deiyok ati do,” nyabuka, Saul birye Ahimelek biti wenebuka asipdeyuk.
(-)
Winipnamlama ati ara, na patapnil ning ati, ‘Nyalin yupu nyapnunilam’ tenen, moropnukine. Ara, Yahweh el si deice arye nyapnunilyame. Na arye deipsiba, dadeipdanin, banamak ninye nirya ara, ‘Ance kum obuka sirya daknamsilyam’ tenen, moropkine. Tonda, ‘Na ni birye deipnukba, nun yala ninye nirya ap, nun yala si ap, na si koprop ap, kum kilipnamsilam’ tenen moropkine. Ara, ance na ti, ‘Sik yala ninye opnirye, kum kibuka kum dakeipnamsine’ nyabuka, nyalin yupu nyapnunilam tenen, moropkine. Ance, ‘Aning ara kum winipnamne. An yala nang kum olyanamne,’ nyabuka, nyalin yupu nyapdeipnunilyame,” Saul birye Daud biti morobuk.
Winipmanto yuk nang arye, na deiyoknye an ti, ‘Opnuyap’ tenen, yanamak nang ara, dipkoprop an ni Allah el si Yahweh arye melibuka kalikliba, sik anang arye kum opnamkiyake. Allah arye moubuka kalikuka melipkilya deice arye, fia kam unalame. Bukni akeil deice arye, keil duk deipdongobuka yukak erebuka dolamak touk, ‘Allah arye an mal olan nang ati, yukak dopkweteplirye oplopnamle’ tenen, Allah moronamkine.
(-)
Nyabikop ura, Saul bira ‘Yuk nang arye na urasin eipnicak’ tenen, el ongolamuk butum aling kwiribukabukce, yuk butum aling ongobukce, tonok lukunyan noutamak, el ap, ninye bitinye nang ap neika akil el dam biyik. Biyikce, Saul birye akil binyak morobuk. “Akilo, na melina ati, akunum diamik nang sik dib kanye ap, yupu taliplulume. Ara, talye ning ati kum bukni, min arye diamuknye, na arye, ‘El si ani,’ nyapnukinanye, el dib kanye yukupminya deice arye, yanule,” nyabuka, Saul birye akil ati morobuk.
Sik Amalek yala nang aning akunum sirya obuka dakikop ura, Ziklak mutuku nang ap, kilapu ap, tonda wisi nang ap, wel ninye ap, mitik mapu ap kil mapu nirya, sik amutuku ulamik ninye nirya ara, kum obik bukni, tomobuka, tapu koubuka, ‘Nun mutuku bobinamap’ tenen, bobuka delilbinamik.
Saul ap, el yin talinanye tonoknye ap sik bidamang oprarik yupuAtalak ara, sik Filistin yala nang arye Israel yala ninye ati, ‘Obuka sirya daknuyap’ tenen, olyanmek. Olanmekba, sik Israel ninye ilil ubukba, bik-bik abuka biyik bukni, Filistin nang arye ninye weik obik. Ara, mutuku si Gilboa mutuku deice arye, ninye Israel ninye weik obik. Obikba, Saul ap, el mapu koproba ap, el melin nang ap, nirya bik-bik abuka bindobik.
Daud amot senmok talak ara, yuk nang nirya ati nyabuk. “Weipnusin mot ara, na mapu ap, Yehuda yala nang nirya ap, kekebuka biknamake. Anggun deipkirik danin yangan ninye nirya peterepmunba kekebikirye biknamake,” nyabuk. Amot ara Allah dib tenen nang sik buku noutam sekeibik. Abuku si ara, Yasar buku nyanyake. Amutuku yupu ara ani.
(-)
(-)
(-)
Allah arye nyapdeiamukba Musa birye sekamuk yupu, marikna yo fum bisik deiyamik ning ara ninye si Abinadab el aik arye doprobik. Abinadab el aik ara mitik mutuku dup deice wamuk. Doprobikce, winiryuk dobik ning, ara tuku deice ban ning deice deibikop ura, sapi basam arye aning libuka banmokba, Abinadab el aik arye yanganmek. Winibuka yanganmek talak ara, Abinadab el mapu Usa ap, Ahiyo ap arye, atuku deice ban ning dam yanganmarike. Ara, ‘Ayo marikna saklirye malye uplyak’ tenen, moubuka kalikmarikce menekuka yanganmarike.
Nyabukce ayupu ton nyabuk. “Na arye, na mapu Israel nang, sik fia unamak mutuku ati, teleb mutuku aripnamsine. Na nyapnye ura, kanye lamapdongobuka, teleb uk ubuka unamake. Yuk malye nang ara, Allah ati kum dib tenebik nang arye, minop talak Israel ninye ati tuba olyangalamik atonun kum wininamake. Aning nirya kum upliba, Israle nang ara teleb uk, talye kanye lamapdongobuka unamake.
(-)
(-)
“Tonda, minop talak winibik ning ara, kum bikalum do? Akunum luba kiplum do? Ara, Yerub-Beset el mi Abimelek obuk ning ara, tuba kum tenepmalum do? Atalak ara, ninye deiyoknye Abimelek, anyasik si ara Tebes mutuku, amutuku domik keil foka damak biyukba, tonok kil arye afoka deice weik keil pikipkwetebukba, Abimelek obuk. Ara, sik gandum kwan keil dobuka pikipkwetebukba, Abimelek nong deice sakuka oplobukba, Tebes mutuku dibuk.Ati, anggunda yata deiyok ati, Raba mutuku cang keil foka damak banmalum do? Walwal arye banmalum do?” nyabuka asipdenamakil. “Asipkilye ura, nyapnamalyame. ‘An amutam melinanye Uria, Het yalanye ton, akunum opmakba, depmale,’ nyapnalyame.” Yoab birye ayupu nirya nyapdeibukba, el yupu laka nyalbinamoknye kekebuk.
Nyabukp ura, Daud el kil Betsyeba ati kanye teleb kipdeibuk ura, aminyan talak ara Betsyeba ap, neika malamdik ani, sal mi tonok deipdikop ura, Daud ap, Batsyeba ap arye ami si sipdik. Ara, Salomo nyapdik. Tonda, Allah el si Yahweh arye anye biti, bico tenebukce kanye deibuk.
(-)
(-)
Tonda Yerusalem mutuku arye ninye yupa weik dua ratus nang melibuka Absalom ap, Hebron mutuku biyik. Anang ara, Absalom birye tenebuk ning kum bikik. Sikda, ‘Kwalya neika dipnuyaba ati yukupmasile,’ tenebikce, mangkau kanye bobuka biyik. Absalom birye Hebron mutuku winipnamuk ning ara, sik walwal anya arye, sikda talye melibuka biyik.
Ziba birye nyabukop ura, Daud birye tamubuka, Ziba biti nyabuk. “Ati ara, winitalak aning nirya, Mefiboset el talyamuk ning nirya ara, arepkina anya arye, an ning uk unamkile,” nyabuk. Nyabukba, Ziba birye tamubuka, “Se naio, an si erepkine,” nyabuka Daud el si erena ati, Ziba el kisok kanupdongobukce, tukwak dinmok. “Na patapnil ning ara, ance na ti, ‘Telebe,’ tenebuka, na ti kanye deipnutume. Winipminba, an amutam uk kipkinirye, an tibuk fil donamkine. Anda na deiyoknye raja ulyame,” Ziba birye Daud biti nyabuk.
Ati ara, na arye an ti nyapkine. Ance nyapminba, Israel yala ninye, dan yala nang do nirya bulupnamake. Ara, Dan yala nang sik mutuku arye, anyapce dukdongobuka, Bersyeba mutuku ton, anoutam mutuku nirya, ninye fia weik arye an dam bulupnamake. Ara, mitika arye kume. Aning ara, laut mekwen kup-kup mek wininga, pasir weik uliba, kum nukmanto ulye touk, ninye weik arye bulupnamake. Winibikiba, ance menekuka baminba, sik nirya an aminyan tam yanuka, ninye olbanamake.
Nyabuk bukni, anye birye tamubuka Yoab biti nyabuk. “Kume naio, minopce keil uang weik seribu perak aripnutuma babye, Raja Daud el mi ati, na taruk deice kum optinye. Deiyok ara, Raja Daud birye, an Yoab ap, Abisai ap, Itai ap ati, ‘Na kanye imun upnilyak’ tenen, ‘Na mi Absalom biti yu arye kum opnamlume,’ nyabukba nun nirya amul arye kekebupe.
Raja Daud tamubuka Yerusalem mutuku uk biyuk yupuAning akunum winibukop ura, Israel yala nang, ilil ubukba, sik asik yuk-yuk tamubuka bik-bik abuka biyik. Bulubuka yanganmekce, Israel nang ayala-yala nirya arye ayupu nyanmek. “Raja Daud birye nun oldan nang nirya ati lyepdomsuk. Tonda nun oldan nang, Filistin yala nang ati obisibukba, anang arye kum talyamsike. Bukni, winitalak ara, Daud el mi Absalom biti ilil ubukba, amutuku batakuka bai tam sakuka biyuk ani, aminyan talak ara, el mi Absalom akunum obik.
Nyabukba, aninye nirya Yordan mek koubuka, otam mutuku banmek. Sik nirya banmekbuk, aminyan talak ara Raja Daud el babye sirya binuyuk talak ara, Barsilai ati, ‘Telebe, Allah arye melinamkile,’ nyabukce, el urasinak mutubuka melekdobuk ura, el aik tamubuka biyuk.
(-)
Tonda mutuku-mutuku nirya lulukukce bindakuk. Tonda atalak ara im ulul ning deiyok kibukak nirya ara, weik arye lulukukce lulukdayuk. Ara, urdem arye kume, Allah el yu weik arye winibuka ati, aning-aning nirya lulukdayuk.
Ton ning ara, na arye olan nang nirya obuka yaknin balamse. Winilamsirye, anang nirya obuka sirya dakamse. Anang nirya min kum obuka sirya dakse talak ara, na mutuku tamubuka kum yase.
(-)
(-)
(-)
Nyabuk ura, Yontatan birye tamubuka nyabuk. “Kume naio. Nun ninye deiyoknye Raja Daud amutam unyabe. Daud birye nyapdeibukba, ninye arye el mi Solomo bobuka, ‘Nun ninye deiyoknye, Raja unamsile’ tenen, erepdeibikba, nun winiryuk deiyoknye dipkoprop Raja unamsile.
(-)
Atalak ara, amutuku ulamik nang ara, ‘Allah ati arenamapak ara, fia mambul ati, Gibeon mutuku deice uk arenamabe,’ tenelamik. Ati ara, Raja Salomo babye, ‘Allah si erena ati, ining ning arelbinun’ tenen, Gibeon mutuku uk welebalamuk. Gibeon mutuku deice, pala keil yangapdeiamik deice arye, ining ning yupa weik nong nirya ara, seribu obuka uku dongolamukce, Allah ati arelbalamuk.
(-)
Tuba tamubuka Salomo dam yayikop ura, Salomo birye el ka koproba Hiram biti tamubuka yupu nyapdeibuk.
Ura Solomo birye Allah el si eren aik nirya dolamuk ani, akunum sirya dakdongobuk.
(-)
(-)
Salomo birye nyabuk yupu ara ani.Nun ni Allah, an si Yahweh ati, ‘Anda fia telebe,’ nyapkiyabe. Ancuk nun Israel ninye ati fia kalikuka melyamsulum touk, tuba melisilyame. Anda nun ni Allah tonok ulyame. Na ni koproba Daud biti, an Allah arye, ‘Wininamkine,’ nyapdeiplume. An si bam bol arye nyaplum yupu ara, winitalak an taruk aryuk akunum winipmalame. Nong akunum upmasile. Nun ni Allah, ance nyapdeiyamsulum yupu ara ani.
An mapu Israel nang arye, sik oldan nang dam binukce talak, an ti morobikcop ura, an adib aryuk im deice arye, kekenamlyame. Kekepmince, sik moropnamak ning ap, sikce olbanamak ning ap ati, melinamlyame. ‘Sik moropnamkiak touk wininamlam’ tenen, moropkine.”
Nyabikiba, yuk nang arye nyanamake. “Kume, sik Ni Koprop Allah, el si Yahweh arye, sik delil punun nang Mesir mutuku arye bobuka, boyanamuknye, el si yanibikce Isa Mutuku Dongonye si uk erebikce, Isa Mutuku Dongonye amutam ulamik ati, ‘Allah el si Yahweh arye aninye wenebuka atia. Ara, el yu ning anang sik nong deice deibukba, fia kanye imun ning weik arye aryamuk bukni, sik ikin weik unyake,’ nyanamake,” Allah arye Raja Salomo biti nyabuk.<b>[Minop sekik buku ara otam ayat 10-27 ton aubuk bukni, nun sekupu ning ara, aning kum sekupu ati, otam pasaluk 10 dukdongobuka nyapnin banululume.]</b>
Tonda Raja Hiram birye nyapdeibukba, el laut mekwen deice balamak ning, el si ara kapal laut libukabikce, dekna weik ning el si ara emas, fia teleb ning ara, Ofir mutuku arye boyana libikba, akapal deice boyayik. Tonda fia urasin teleb yo, el si ara kayu cendana ap, tonda dekna weik urasin teleb keil ton weik arye boyayik.
“Winipnamne bukni, ani koproba Raja Daud bira, fia telebnye ulamukba, na arye el ti nyalin yupu nyapsa anya arye, an kam tuba unalam talak aryuk anyapmakin touk kum winipnamne. Bukni, an mi arye an punupnamle talak ara, anyapman ning wenepnamne.
Salomo elda keteng tamun empat puluh tahun deice arye, Yerusalem mutuku ninye deiyoknye ulamukce, Israel ninye nirya ati talibuka, sik Raja ulamuk.
Yerobeam birye nyabuka aning akunum winibukop ura, tonok sapi basam mi urasin atonun kintinipdeibuk ning ara, Betel mutuku deibuk. Ton yuk ning ara Dan yala nang ulamik mutuku deibuk.
(-)
(-)
(-)
Winibuka ereibikop ura, Omri ap, Israel yin talin nang nirya ap arye, Gibeton mutuku talibukabikce, ‘Zimri bira nun kum telipnamsile’ tenen, Zimri unmokak, Tirza mutuku warikilbiyik.
Nyabuk bukni, Elia birye tamubuka akil ati nyabuk. “Akilo, anda yata ati ilil upmakilba teniltona uk unmalam do? Ilil una ara kume. Ance nyapmanilam touk binuka winipnalam bukni, minop ning ara, na arye moropmakin touk an upmakil ning ara mitikanun bukni, anutam arye dopmince, roti mitikanun dabuka, na dam boyanulyame. Winipminyop ura, aminyan ara an ap, an mi ap ati, yuk ning ton dabuka boyanulyame.
Ati ara, an taliplum nang Israel ninye nirya nyapminba, winitalak sik adib aryuk na unamanak uk Karmel mutuku deice yanunyake. Yacop ura, na ap, sik ap, Karmel mutuku deice uk epdanamabe. Tonda isa si Bahal, el yupu kekebuka lak nyalamak nang, ninye yupa empat ratus lima puluh  nang ap boyanalyame. Tonda, isa kil, el si dewi Asyera, el yupu kekebuka lak nyalamak nang ton, yupa weik empat ratus nang (400) boyanalyame. Anang nirya ara, an kil Isebel bira, anang ati din areliba anang ap, neika dinyaka ati nyapkine. Anang nirya ara, na dam uk yanamnyake,” Elia birye nyabuk.
Yupu nyapdeipmek ning ara Elia dam binuka nyabikba, kekebukce fia ilil ubukba, ‘Na opnilyak’ tenen, adib aryuk Elia ap, el melinanye ap, sik bitinye kwarabuka Yudea tam noutam bukni, Bersyeba mutuku birik. Bersyeba mutuku birikop ura, Elia el fil donanye amutuku uk binuka batakukba, aunmok.
(-)
(-)
“Elia anda Ahab wininmal ning ara, akunum eipmalam do? Na dam ara, Ahab birye ‘Na ara fia malye ulamsinye’ tenen, talima erena kumce, ilil kanye bobuka na amutam unmalce, talima mitang uk unmale. Wininmala ati ara, na arye el ti ‘Wenebuka weik ikin ning deipnamne,’ tenepmase ning ara, adib aryuk kum aripnamne. Ara, el kam tuba ulamle talak kum bukni, elce depnamle mi arye Israel ninye talipnamle talak noutam ara, Ahab malye weik winilamuk ati, weik ikin ning el mi ap, el yala nang arye deipnamak ninye nirya ara, sik nong deice arye, ikin ning weik delinamne,” Allah arye Elia biti nyabuk.
Olbinurikba, Ahab birye Yosafat biti nyabuk. “Kume na ara yin talin nang koprop atonun ubuka, ninye olbinuna ati ara, ninye deiyok nang ongolamak ning fia teleb ongon aling ara kum ongopnune. Bukni, Yosafat, anda ninye deiyok nang ongolamak ning teleb butum aling ongopnulyame,” nyabuk. Akunum nyabuka ati, Israel ninye sik deiyoknye Raja Ahab bira, ‘Yuk nang arye, kum biknamniyak’ tenen, yin nang koprop ongolamak butum aling uk ongobuka, ninye olbiyuk.
(-)
Elisa birye ninye kum winipmanto ning, weik mambul fil dolamuk yupuYeriko mutuku ulamik ninye arye, Elisa biti nyabik. “Nun nie, amutuku urasin dipdelyame. Nun mutuku ara fia teleb, bukni amutuku ara mek pu ara fia malye ati ara, nun koulamap ning nong kum ulule. Tonda winiryuk mapu ara fia weik dibinyake,” nyabik.
(-)
Nyabukop ura. Allah el fil donanye Elisa dam Karmel mutuku deice biyukce, Elisa yan dam binuka talipdongobuka, el si erena ati, kutam tuku dib dongobuka binuka bukukce, el yan talibukba, Elisa el melinanye Gehazi birye, “Winina meme,” nyabuk. Nyabuk bukni, Elisa birye nyabuk. “Kume na kwito akil ara, bataklyame nyana kume. Na kanye ara, el talima noutam tenipmalba kanye imun upmale. Bukni, awinipmal ning ara, Allah el si Yahweh arye, na dam ton kum nyapnuka ati, ‘Deiyok ara ani,’ kum tenepne,” nyabuk.
Yu ubukba, biyuk bukni, Naaman el melinanye birye el dam biyukce, “Nun ni, winipmanto Allah el yupu lak nyana deiyoknye Elisa birye, weik ikin fil atonun nyapkutuba, aning kum wininalam do? Kume weik ikin babye nyapmatuba, piripdetume. Ati ara, elce ‘Mek kekminba, an barye suse dikilye ning ara, kum danamkile,’ nyabuka kanam ning uk nyapmakila ati, akunuma, aning ara mek dakeklyame,” nyabuk.
Nyabuk ura, Elisa bira Allah el yupu lak nyana deiyoknye birye, el melinanye biti nyabuk. “An ilil una kume. Angguda ninye weik tenepmalum bukni, na dipkoprop nyapkine. Anda min kum eipmanto unmalam bukni, nun dam ara ninye fia weik arye, aunmake. Sik Aram mutuku nang ara, ninye mitikanun uka. Nun ap, neika unmap nang ara, fia weik,” nyabuk.
Nyabukop ura, el yin talina deiyoknye tonok arye, “Ati ara, ance nyapdeipminba, ninye arye, kuda basam tuba anyaik dam unyak noutamak arye, pamu barye ton aulye ning dopdeibikiba, sik Aram nang unmangu ak dilbinuyake. Nun nirya ara, atonun unyaba ara ikin weik unyabe. Din patapsukba, dibinyapa ati ara, sik anang babye, Aram nang arye, obicop ura, dipna uk unamake. Nun babye dipnamapca,” nyabuka deiyoknye biti nyabuk.
(-)
(-)
(-)
(-)
(-)
(-)
(-)
(-)
(-)
(-)
Nyabukop ura, Hizkia el mi Elyakim ap, Sebna ap, Yoah ap, sik nirya arye, Asyur mutuku deiyoknye, el yin talin nang deiyoknye biti nyabik. “Aning ara, telebe. Danyapsilyame. Bukni, sik amutam nang ak, nun ti, Aram mutuku yupu deice arye, nyapsiminyeba, nun nirya kekeptibirye kel biktibye. Bukni, Ibrani yupu deice arye, nyapsiminyop ura, nun dam unyak ninye, keil foka deice tam unmaka ara, kekepsicak ati, Ibrani yupu nyana kume,” nyabuka morobik.
Ati ara, na ni Allah, an si Yahweh ati moropkine. ‘Ance, nun Yehuda tam unyap nang ati lyepsutum’ tenen, moropkine. Asyur mutuku ninye deiyoknye birye, nun ona ati akunum kintinipdeipmala ati, ance lyepsilyame nai. An mikip deice arye, lopdeipsiminba, tukwak mutuku nang mutuku-mutuku nirya arye, eibikirye moubuka kel biknamake. Ara, ‘Se dipkoprop Allah el si Yahweh ara, elda Allah tonoka. Yuk ton fia kum ulule,’ tenebikirye kel biknamake. Hizkia birye Allah ati moronmokce nyabuk.
(-)
(-)
Tonda minop talak Israel ninye talyamika deiyok nang, Raja nang arye, wibuka deiamikba, isa si erena ati wibuka deiamika deiyok nang, malye imam nang nirya ara, Raja Yosia birye batakuk. Amalye imam nang arye, minop talak diprongobuka atalak ara, sik isa si erena ati, Yerusalem mutuku dana-dana tam ap, Yehuda tam noutam bukni, yuk ninye asik domik mutuku dam ap, mutuku kon deice welebuka balamikce, nintong teleb ning dobuka uku dongolamikce, isa si erelamik. Isa Mutuku Dongonye si erelamik ning ara, Bahal si ap, tonda isa sisibuka keteng ap, wala ap, kurya ap, tonda im deice tam ulul ning ati, ‘Nun ni yape’ tenen, aning nirya ati si erelamik. Ati, sik malye imam nang arye, isa si erelamik nang nirya ara, Raja Yosia birye anang nirya kum daneibuk.
(-)
Babel mutuku nang arye, Allah el si erena ati domik aik daklobik yupuUra, Babel mutuku talina ati, ninye deiyoknye, el si Nebukadnesar birye, amutuku talyamuk ani, keteng tamun sembilan belas  ning akunum ubukop ura, tonda wala pamu barye, bukni, tanggal 7 ubukba, el amutam fil dolamuka weiknye el si Nebukadnesar dopdeibukba, Yerusalem mutuku biyuk. Anye bira, Raja Babel el kalikna ati yin talin nang, sik deiyoknye ulamuk.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Persia mutuku ninye deiyoknye Raja Artahsasta birye, el mutuku talyamuk talak noutamak, keteng tamun tek barye ubukop ura, atahun noutam arye, Esra Babel mutuku arye Yerusalem mutuku tamubuka yayuk. Atalak ara, yuk Israel yala nang ton tamubuka yayik. Ara, Allah el aik fum fil melibuka dona deiyok nang, imam nang ap, sik amutam melin nang, Lewi yala nang ap, Allah el si eren mot nyana deiyok nang ap, Allah aik bublan dam tikna arye kalikin nang ap, Allah el si eren aik melibuka fil don nang nirya ap, neik sum Yerusalem yayik.
(-)
(-)
(-)
Na kwit capu arye ayupu nyapnikba, kekepse ning ara, aning atibuk tenipsirye, tukwak bukuka engepse. Malye kanye bobuka engepsa ara, like tonok talak arye kume. Ara, asum-asum nirya din dina kumce, ikin kanye bobuka engelamsirye, im deice ulirye aning-aning nirya talilul Allah ati, mikip arye moropsirye nyapse.
Mekwen fum bal dobuka boyangalamik bisik bublan nyalamik ning ara, Senaa<RF q=+>Senaa – Ayala ninye sik si ton Hasena sekenyake. yala nang arye domikce, abisik bublan botopdeiyamik. Tonda abublan dana-dana tam delilamik yo ap, deice tam delilamak yo ap, ensel ap, bisik tirikilongon ning ap, dobikce dikdongobik. Tonda, abublan deice ara, gat ning besi beton dobuka taplakdeibik.
Nehemia birye, “Yuk ninye arye, ‘Winina meme,’ nyapnamsiyak ati, moubuka tenipmunce, keil foka donamlume,” nyapdeibuk yupuYuk nang arye, “Israel nang ara, Yerusalem asik keil dikuka deibikce, foka tamubuka dopmake,” nyabikba, Sanbalat kekebukce, kanye talima fum tam ara, yu weik ubukba, malye kanye bobuk. Yu ubuk ura, “Israel nang anggunda afil kum doptume, anggunda talye nang uka,” nyabuka, nalinmokce, aku tupsuke.
Na arye ayupu tonap dukdongobuka mikip asa arye nyapse. “Minop talak ara, yuk pera mutuku ninye, Yahudi yala kum nang arye, nun mapu weik dekuka bobinamsik bukni, winitalak ara, nunce nun dam aupmasintouk, nun mapu tuba tamubuka dekuka boyangalamupu. Bukni, anggunda Yahudi yala ninye ululum bukni, anggun bidamang arye anggun mapu ati, dekelulume. Winimunya ara, yata deiyok ati do? Dan talak arye, tuba tamubuka nun mapu dekdopnamap do?” nyabuka wenepse. Nyabuka wenepsiba sik amutuku noutam talina deiyok nang ap, ‘Winipnuyabe,’ nyan deiyok nang ap arye, yupu tamubuka nyapmanto kum ubukce, sik alye ubuk ati, yupu tunimabuka bukik.
Tonda, Tobia birye na ti, tuba surat sekuka dolkwetelamnuk ning ara, ‘El babye ilil upnamle,’ tenyamnukce, asurat sekuka na dam dolkwetelamnuke. Tonda, sik Yahudi yala ninye nirye arye, ‘Tobia biti el si teleb kipdeiptibye’ tenen, tuba-tuba na dam yangalamikce, elce teleb ulamuk ning ati, lak nyalamnik. Ton yuk ning ara, na arye nyapdeiyamse ning nirya ati, sikce bobuka Tobia dam tamubuka lak nyalbalamik.
Rama mutuku ap, Gaba mutuku ap, noutam ulamikce deibikba dadeipdanin biyik ninye yupa ara 621 nang ara, Yerusalem mutuku tamubuka yayik.
• Ati ara, Allah Yahweh el aik fum tam fil dona deiyok nang, sik melilamik nang ap, ninye deiyoknye Raja Salomo el fil melibuka dolamik ninye ap, Babel mutuku nang arye bobinamikba daulamika ani, sikce deibikba dadeipdanin, balamikce deibik mapu ara, tuba tamubuka Yerusalem mutuku yayik ninye nirya sik yupa ara, 392 ninye ulamik. Aninye nirya ara, Yerusalem mutuku tamubuka yayik.
Minop talak, sik Persia mutuku nang arye, Israel ninye ati obuka sirya dakikce, ninye weik dobuka bobiyikba, daulamika ani, tuba tamubuka Yerusalem mutuku winiryuk tamubuka yayik ninye nirye arye, amitik doltakne aik domik. Akunum dobikce, atalak ara bai tam aik fum bisik uk, tia talak ati unmek. Anang unmek nang ara, ninye si Nun, el mi Yosua ulamuk talak arye dipdongobuka, danoutam talak nirya ara, anang ton kum ulamik. Aketeng tamun, aketeng tamun yupa weik noutam nirya ara, Allah el si erena ati, mitik doltakne aik dobuka kum ulamik bukni, atalak ara tuba tonap ubik. Winibika ati ara, sik nirya kanye teleb bobuka pin-pin asa aryuk unmek.
Israel ninye malye weik ulamik talak ara, sik ti ance asilen ning areplumce, “Na arye, ‘Aning ara wininamlume, aning ara kum wininamlume,’ nyabuka nyapse Mem Yupu, tuba tonap kekebuka dobolbanamlume. Winipmunce, teleb unamlum bukni, kumop ura, wenenamsine,” nyapdeiyamlume. Nyabuka wenelalum bukni, mandipna kanye bobuka kwalilamikce, an nyalalum yupu yanibikce, sikce tenepne ning uk winilamik. Ance nyalalum yupu talye yaniplobuka bisina uk ulamik. Bukni, yatanye do nirya, ance, ‘Aning ara wininamlume, aning ara kum wininamlume,’ nyapdeiyamsulum yupu, moubuka kekeplirye, dobolbilyop ura, anye bira dipkoprop kam unamle. Bukni, atalak ara, Israel nang arye, mandipna weik ulamikce, ‘Allah el yupu ara fia kekena kumce wininamabe,’ nyaltaklamikce, an tam donga anibna arye, yuk tam kilolamik. An yupu kum moubuka talyamika deice arye, fia malye weik ulamike.
• Mesesabeel ap, Zadok ap, Yadua ap,
Ura, Allah yupu aik fum tam talibuka fil dolamik nang imam-imam sik yupa fia weik 822 nang ulamik. Anang sikce dadeipdanin yangalamik nang ara ani, Yeroham el mi Adaya elce deibuknye Pelaya ap, Zakaria el mi Amzi ap, Malkia el mi Pasyhur ap ulamik.
(-)
Atonun, sik anirye dukdongobuka aminyan tam tikuka banmek nang ara ani. Semaya ap, Asareel ap, Milalai ap, Gilalai ap, Mahai ap, Netaniel ap, Yehuda ap, Hanani ap, banmek. Sik anang nirya ara, mot sen ning aning-aning nirya bopmekce, banmek. Ara, minop talak Allah el fil donanye, Raja Daud birye, ‘Wininamlulume,’ nyapdeiamuk atonun winibuka unmek. Tonda Allah arye, “Wininamlulume, aning ara kum wininamlume,” nyapdeiyamuk yupu talibuka seklamuknye, el si ara Esra, elce menekuka banmokba, sik aninye nirya, el donga tam banmek.
Ara, Sabat sum otam upnin banamika nirya ati, asum arye deiyok koubuka nyanmase. “Yerusalem mutuku noutam foka antanapdongobuka dobuburye, botobupe bisik bublan ara, fia kum kukulinamlulume. Ara, pamu sum ara ipnamalya ati, min inipnin banmalye talak ara, adib aryuk bublan tirikilonamlulume. Winibuka tirikdongopmamunye touk upmale bukni, naku barye sum babye afia upnin banamle. Naku barye sum inipnamalya ati, min inipnin banmalye talak ara, tuba tonap abublan titiknamlulume,” nyapse.Nyapsop ura, na mapu ton dobuka, ‘Abisik bublan dam nirya talibuka kalikinamak’ tenen, wipdeipsiba, kalikinmek. Ara, ‘Yuk mutuku nang ton sik bona yuka-yuka talibuka dekenyak nang arye hari jumat berentam talak arye dipdongobuka, Sabat sum noutam nirya, abisik bublan wekuka amutuku yanuka bona dekelyacak’ tenen, winipse.
Asum babye, Persia mutuku ap, Media mutuku ap, talibuka unyak weik nang, sik kilapu nirya Ratu Wasti kil arye winibuk ning ati, laka nyabikba kekebik. Ati ara, winitalak arye deiyok kibuka dorunamle talak noutamak ara, nun kilapu nirya arye sik akanye yapu yupu bisibikirye, yaniltana uk wininamsiyake. Winibuka winipsicop ura, aminyan talak ikin weik unamsil ning ara, fia kum kum danamle. Ikin ning nun dam fia weika arye yanganamsile.”
Winibuka daulamuka ani, weik ninye deiyoknye, Raja el fil dolamik nang, el deiyok nang arye, Raja Ahasyweros el aik bisik bublan dam bulubuka yupu sisiklamik nang arye, Mordekai biti asipdeyik, “Amio, anda yata deiyok ati, nun ni koproba weik ninye deiyoknye Raja Ahasyweros birye nyapdeipsuk yupu bisipmalamce, Haman biti si kum erenmalam do?” nyabik.
Ratu Ester birye, Persia mutuku weik ninye deiyoknye, Raja Ahasyweros dam biyuk yupuEster like winilye deice arye, din si tebuka, Allah morona uk ulamuka ani, akunum winibukop ura, adib aryuk sik Persia mutuku weik deiyok kilapu, Ratu kilapu ongolamak butum aling ongopmokce, weik ninye deiyoknye Raja Ahasyweros aik fum bukni, Raja bulamuk aik, bisik bublan dam binuka tikmok. Ara, ‘Ninye deiyoknye Raja Ahasyweros, el weik bun ning deice buklirye dipdenunil’ tenen, binuka tikmok.
Nyabuk ura, Ratu Ester birye tamubuka nyabuk. “Se, anda na weik deiyoknye, ance na ti, ‘Telebe,’ teneptumop ura, na kum opnamnilyame. Tonda, na yala ninye nirya babye, an mutuku noutamak unyak ninye ara, oltakana meme, ‘Fia kam uk unamak’ tenen, moropkine,” nyabuka morobuk.
Aning atonun, weik mutuku kota Susan noutamak ara, Yahudi yala ninye arye, sik mal olan ninye yupa fia weika arye, 500 nang obuka sirya dakikce, kum kipdeibuk.
<font color=teal>Ayub Pasal</font>Ayub birye, Allah ati dib tenyamuk ati, isa nirya sik deiyoknye el si Isa Mutuku Dongonye arye, Ayub biti winildelamuk ati, sekik yupuNinye tonok Us mutuku ulamuknye, el si ara, Ayub nyalamiknye bira, Allah ati, ‘Elda weik mambulnye’ tenen, Allah el si uk erelamukce, Allah nyapdeiyamuk ning uk talibuka ulamukce, el tibuk moubuka tenelamukce, malye un ning dam arye batakuka, fia diksukumuk ulamuk.
Winilamuk ning, el kil eibukce nyabuk. “An si erelyamnye Allah arye, an nong deice ikin ning deipkukba, ‘Melipnamnil,’ teneplumce, fia teleb tuba unamlam do? Na kanye teleb ning ara, Allah ati si ereminya ara, batakmince, el ti malye yupu nyapminye ura, adib aryuk an uk diptume,” nyabuk.
“Na ara, aning unulula deice arye, teleb ubuka kum unune. Kanye imun ning ara, ton batakana kumce, fia tuba-tuba unulula ati, tunimabuka kum unune. Dikdik kum senun bukni, imun kanye bobuka unune,” Ayub birye nyabuk.
Ara, Allah arye tenebuka fil dolul ning ara, nun ninye arye tenebuka, kum fil doptibye. Tonda, kum moubuka kel biktibye. Allah arye teneplyop ura, fil dolul ning ara, fia weik kum nukmanto ulule.
(-)
(-)
(-)
(-)
(-)
(-)
(-)
Aning atonun, mek tuba-tuba balirye, keilak ngiklamliba, korokolsaklamlya ani, mitik kililamle ning ap, weik mok ceplye talak, mek oplirye, tuku nirya bobuka balolamle atonun ning ap, ninye arye, ‘Se, aning winiptibye,’ tenenyak ning ara, ance kum kilisilyame.
(-)
(-)
(-)
Teleb ning ara, na nyanye yupu nirya, ‘Yuk nang nirya arye tuba tenepnamak’ tenen, sekamtinge. ‘Na nyanye yupu kekebikirye, buku noutamak sekuka deiyamtinge,’ tenenune.
(-)
(-)
(-)
(-)
(-)
(-)
(-)
(-)
Anyapmana ara, urdem ati kum nyapne. Ara, Allah arye nun ninye malye wininyap ning ati, kum wenepnamsil do? Tonda, Allah weik mikipnye aning-aning nirya deice tam ulirye, Weik Erenanye bira, elce, nun tukwak ninye winipye touk, dekna ning kum arenamsil do? Teleb ubibyop ura, teleb ning uk arenamsile. Bukni, malye winibibyop ura, malye ning uk arenamsile.
Aning kum bukni, ninye asik nang na dam yanop ura, ‘Anggunda bai tam uk maplulume,’ kum nyalamse. Atalak-atalak nirya ara, na aik bublan kukipnaba, talye mangkau kibuka wekne ura, na aik din dibuka manyake. Bukni, anyapman yupu ati, na fil dona melinang arye, ‘Elda aning kum usulule,’ nyalamnitingto ura, Allah arye wenebuka opnutue.
(-)
(-)
(-)
(-)
(-)
Tonda, aning kwepdebuk talak ara, berentam berekuk talak ara, kurya nirya elilyam ning ara, minop talak mot sebikba, im deice tam unyak nang, malaikat nirya kanye deibikce, weik yupu nyanmeka ara, an ton alelim kekeplumce, eiyalum do? Anya arye ance aning kel bikaminyop ura, nyapnilyame.
Aning atonun, yata weik kelnye birye, dua nirya nuktu do? Tonda, yata kelnye birye, mek makau kwebuka, im deice tam deiamuk ning dobuka, diklopliba tamubuka mok celye ning ara, bikiamuk do?
Tonda ance Bip maka ara, ‘Winibuka lakanamle,’ tenyamlum touk, lakalul do? Winiplirye iknapye tam lakuka balye ning ara, ance tenyamlum touk ulul do?
Aning atouk, el u fum bisik tapu arye, kirikdongobuka kat dula ning arye el ban tapu fum bisik lukdongobuka, lipdoptum do?
(-)
Ati winiplirye, Allah el yu ning, sik nong deice deipnamle. Winiplyop ura, sik ilil upliba, lukdanamake. Deiyok ara, Allah el yu sik aninye deice deipliba, ilil weik upliba, sik nong ara, bir-bir anamake.
(-)
(-)
(-)
(-)
Na ara, Allah an ti, tuba tenena uk ununa ati ara, na kanye ara, anda na dam tuba tikuka melinilyame. Na dam anyuk unilyama ati, ikin ning na dam yatua babye, ‘Allah arye meliniliba, teleb aniryuk unamne’ tenen, kanye delinune. Ton ilil kum unulule.
(-)
(-)
(-)
Na dam fia malye winin ning talibuka unyak nang, yu weik nang arye, buru tam yu kam atonun kibuka yakirye, na ti yanuka warikilyanganinyake. Winipnikirye, na yan ap, taruk ap, yanuka lukuninyake.
Aning ati ara, Allah el si erena aik fum tam, fil dona deiyok nang arye, anyaik weik cang foka bublan, minop talak domik ning ara, pala kibuka kukeipsulumba, fia weik bisik laka uplyop ura, nun Ninye Deiyoknye, weik mambul ulul Raja yalirye, el si erena ati, anyaik weknamle.
(-)
(-)
(-)
Allah el yupu deice arye nyasilye yupu nirya ara, dipkoproba uk ulule. Elce nun ti, “Wininamsine,” nyabuka nyalisilye touk, aning nirya fil dobuka teleb uk usulula ati ara, elce nyasilye yupu nirya ati ara, diba fia tenenyabe. Allah elce wibuka deiamsuk ninye ara, fia kum batakasulul bukni, elce nyasilye touk, fil dobuka usulule.
Se na mapu, na dam yamunce, na arye nyapsinye yupu moubuka kekepnululume. Nunce, ‘Se, nun ni Allah Yahweh, elda weik mambulnye ulule ati, elda fia teleb’ tenen, ‘El amutam uk unamap,’ tenenyap ning nirya ara, na arye peterenamsine. Peterepsinyop ura, anggunce Allah Yahweh, el si uk erebuka, si erenamlulume.
(-)
Ati ara, tenipnamlulume. Sik malye winin ning uk talibuka unyak ninye ara, Allah arye kum kipdeipliba, epdenamap bukni, ton kum eipnamabe. Like mitiktonun ton, daulamipyani, Allah tenebuk talak akunum uplyop ura, amalye winin ninye nirya, kum daneipnamle.
Allah el si Yahweh aniryuk, sik diksukumuk unyak ninye nirya ati, fia melibuka lyelosulule. Tonda, malye ning uk talibuka unyak ninye arye, sik diksukumuk unyak nang ati, ‘Ikin ning sik nong deice deibibirye, opnamabe,’ tenesimyaka babye, Allah arye nun ti melibuka lyebuka dolyanamsile. Ara, talye ati kume. Deiyok ara, sik diksukum unyak ninye arye, ‘Kume, nun Ni Koproba Allah Yahweh, elcuk lyepnamsil’ tenen, el dam anyuk bikirye, el amutam uk unyake. Ati ara, Allah arye aninye ati, wibuka lyepnamle.Raja Daud mot nyalamuka deice arye, ayupu nirya nyabuk.<b>[Minop talak sekik buku ara pasal 38-39 ton aubuk bukni, nunce aning kum sekupu. Ati otam pasal 40 arye dukdongobuka nyapra banamlulume.]</b>
(-)
(-)
(-)
(-)
(-)
(-)
Tonda na malye wininun ning nirya ara, Allah ance hisop yo<RF q=+>hisop yok – Minop talak ara, Allah arye Israel kili sal ati nyabuk. Anggun malye winin ning kilina ati ara, tonok yo taruk, el si hisop, mitiktonun dobuka, kam un ning opmunce, ining likuka, ‘Nun malye ning kilipnamsil’ tenen, puruldonokonamlulume,’ nyabuka ati, Daud birye ayupu nyabuk. taruk, mitik ning dobuka lyebuka kilipniminyeba, fia diksukumuk unamne. Winipnimiyop ura, na nong ara, fia malye unilye ning nirya ara, teleb kipdeipnamnilame. Winipmanto ara, fia kurun ning el si kapas kurulamle touk, na malye wininun ning nirya kum kibuka deipniminyeba, na fia teleb uk unamnile.
(-)
(-)
(-)
Allah arye aning-aning nirya tabakuka aresulul ning ati, Daud birye telebe nyabuka, Allah el si erebuka mot nyanmok yupuMot nyana deiyoknye Daud, elce bilkong ning, el si kecapi dobuka, Allah ati si erenmokce, mot nyanmok.
Sikda wininamak bukni, na ara ninye deiyoknye Raja arye, na Ni Koproba Allah an ti, kanye deibuka, an si fia erenamkine. Sik tilila yupu nyanyak ninye ara, Allah arye sik si bam bol tunipdongopliba, yupu kum nyapmanto unamake. Bukni, yata ninye do nirya, “Nun winibuka unamabe,” nyabuka, nyalin yupu nyanamak talak ara, ayupu nyanamake. “Allah el si deice arye, nyalin yupu nyanyaba ati ara, dipkoprop diba tenenamsilyame,” nyanamake. Allah atibuk diba tenebikirye, fin-fin upliba, teleb kanye deibuka, Allah el si fia erenamake.<b>[Minop talak sekamik buku ara, pasal 64 ton aubuk bukni, nunce aning kum sekupu ati, otam pasal 65 nyapra banamlulume.]</b>
(-)
(-)
Na deiyok ton kum bukni, na ti, ‘Optibye’ tenen, yu teneninyak nang ara, yupa ara fia weik unyake. Winipmanto ara, na kisok deice potong papnuk ning atonun unyake. ‘Deiyok ara, aning,’ tenena kum aniryuk, sikda weik mikip nang unyaka ati ara, na ti, ‘Anye obuka kum daneiptibye,’ teneninyak ninye nirya, fia kum nukmanto unyake.Tonda, sik ning ton na arye ubula dolona kum bukni, “Tamubuka aripsilyame,” nyaninyake. Nyapnikiba, na ning uk, talye dobuka, sik anang ati, talye arenune.
Na ni Allah an tibuk, im deice ubuk ning ap, tukwak mutuku ubuk ning nirya ap, tonda weik laut mekwen amutam ulul ning ap, tuku deice noutamak ulul ning ap nirya arye, ‘An tibuk, si erebuka kinamkiyak’ tenen, ‘Se,’ tenenune.
(-)
Nyabicop ura, yuk talye-talye daunyak ninye babye, Allah diba tenenyak ninye babye, anang sik yupu kekebikirye, ‘Sik anang ara dib nyanmasiake’ tenen, sik nyanyak yupu uk kekebuka dobolbanyake.
(-)
(-)
(-)
(-)
(-)
Atapu el taruk ara, bongobuka binamukane, keteng yangan tam weik laut mekwen kup-kup tam biyuk. Tonda el bok mouse sirya ara, otam keteng kumulban tam, weik pera mutuku, Efrat mek biyuka dam biyuk. Ara, nun Israel ninye aniryuk, amutuku noutamak ara, akunum fia weik koubupe.
(-)
Weik teleb ning ara, tonok sum Allah an si erena aik dam yanutinyop ura, weik telebe. Bukni, yupa weik seribu sum ara, talye yukak daunmatinya babye ara, teleb kume. Tonda, na ara an si eren aik bublan dam, kalikna fil doptinye babye, weik telebe. Bukni, malye wininyak nang, sik teleb aik binuka utinya babye, aning teleb kume.
(-)
Ance nyapdeiamsulum yupu ara, nun apu koproba Daud binyak, ance wipdeiyamlumnye el ti nyapdeiamlume. Ance nyapdeiamlume. “Na arye wipdeipsinye, na amutam fil dolulnye Daud biti, fia kalikuka melinamne,” nyabuka, nyalin yupu nyapdeiamlume.
Anggun malye winin ning ati, wenepnamsin bukni, Daud birye deipliba, dadeipdanin banamak ninye ara, na arye fia bico tenenamne. Winipnirye Daud biti, ‘Winipnamkine,’ nyapdeiamse ning ara, kum bataknamne. Tuba tenebuka melinamne.
Ati ara, na ni Allah ancuk nun ti, “Anggun kam unamlum talak ara, lo weik kum anya arye, moubuka nukuldenamlulume. Ara, ‘Malye ubipyak’ tenen, atalak-atalak nirya ara, fia moubuka unamlulume,” nyabuka peterepsiminba, nun kel bikibirye, aning uk talibibirye, moubuka unamabe. Winibibya deice arye, kel bikna deiyok ning, kel bikibirye unamabe.
(-)
(-)
(-)
Allah ati kinamapop ura, weik kanye deibibirye, el si erebuka teleb kilinamabe. Winibuka unamap talak nirya, kanye deibibirye, el dam uk yanuka, kanye lon mot, fia teleb ning arye, el si erebuka, mot senamabe.
(-)
Anggun im deice ululum malaikat nirya, Allah el amutam uk umunce, Allah nyasilye touk, ayupu moubuka kekepmunce, el fil uk dolulum malaikat nirya arye, Allah Yahaweh el tibuk, “Anda fia teleb ulyame,” nyabuka, el si erebuka kinamlulume.
Bukni, nun ni Allah, ance nun nirya ati, lik ukilye talak ara, bataksimince, nun ton kum dilyasiminye talak ara, nun ilil weik upsiliba, imun kanye bobuka unyabe. Tonda, ninye do, yuk kam ulul ning do, ance nun isin dopropsiminye talak ara, adib aryuk dibinyabe. Akunum dibipyop ura, ninye babye, yuk talye kam ulul ning babye, tuba tamubuka tuku uk dongolbanyabe.
Allah arye Yakub el mapu weik kibuka deipnin balamukce, mikip arelamukba, fia mikip weik ulamika anya arye, sik olan nang arye, yanuka kum obuka bisipmanto ulamik. Israel ninye ulamik mutuku dana-dana tam ulamik ninye ara, mikip mitik asa arye ulamik bukni, Israel ninye ara, mikip weik asa arye ulamik.
(-)
(-)
Ati ara, Allah Yahweh elce kanye talima aribukba, bico tenen, melilamuk ninye nirya arye, Allah el tibuk, “Telebe, anda weik telebnye ulyame,” nyabuka, el si erebuka kinamake. Tonda, Allah el si Yahweh arye tenebuka fil dolul ning nirya ara, ‘Se, aning ara, ninye arye kum upmanto ning ulula’ tenen, el tibuk ‘Telebe,’ nyanamake.
(-)
(-)
(-)
Se, Harun arye, deibukba dadeipdanin, yangalamik ani, deipsik nang, anggunce Allah el si eren aik fum tam talibuka, fil dolulum nang nirya ara, nun ni Allah Yahweh atibuk dib tenebuka unamlume. Allah elcuk anggun ti, melibuka kalikinamsile.
Allah arye melyamukba, akunum winibuk ning ati, telebe nyapdeibuk yupuAllah Yahweh el tibuk, “Fia telebe,” nyabuka el si erenamabe. ‘El teleb una deiyoknye ulirye, kanye delisulule. Tonda, elce nun ti weik arye bico tenepsilirye, melisulule. Aning ara, kum kum danamle, fia aunamle,’ tenebuka, nun Israel yala ninye nirya arye, el si uk erenamabe.
Allah arye, “Wininamlulume,” nyalisilye yupu atibuk, talibuka umunce, aning uk melibuka, dobolbanamlum ninye nirya ara, kanye deibuka teleb ubuka ululume. Aning atonun, winibuka ululum ninye nirya ara, anggun kanye talima nirya, el deice uk deipmunce, el tibuk piribuka, elkirikinamlume.
Na Ni Koprop Allah, ance na ti teleb ubuka, kel bikna deiyok ning areniminba, ance nyaliniminye yupu nong noutam ning uk, kekebuka dobolbanune. Aning ati ara, ance na ti, “Aning wininamlyame,” nyaliniminye yupu, ‘Aning uk kekebuka dobolbanirye, kanye deibuka unamne’ tenen, an dam bik-bik abuka banune. An yupu uk moubuka talinirye, dobolbanamne.
Aning atonun, na mapmanye ani, lukunyan noutamak bukuknye talak ap, dangulongonye talak nirya ara, na Ni Koprop Allah ance, “Wininamlulume, aning ara fia kum wininamlulume,” nyapdeiyamsulum yupu, diksukum una ati, aripsulum yupu nirya ati tenepnirye, an tibuk, “Telebe,” nyabuka an si uk erenune.
Tonda na imun kanye bobuka ulamse talak noutamak arye, ikin arye dipmatinye bukni, an yupu melyamnuka deice arye kum dipse. Deiyok ara, kam unye talak nirya ara, na kanye deipnirye ance, “Aning wininamlulume, aning ara kum wininamlulume. Teleb winina ara ani,” nyalisilyam yupu nirya talinirye, na kanye talima nirya teleb uk uliniliba, kanye deibuka ayupu dobolbanune.
Na ara, an amutam unirye, an fil uk melibuka donuna anya arye, ‘Ance melipnimince, teleb uk kilinamnilam’ tenen, moropkine. Allah ance na batakniminba, na ti, ‘Elda nun like,’ tenebuka, na nong deice ikin ning weik deilininyak nang, ‘Sik talima erebuka, kwalibuka banyak nang, sik damak fia kum bataknamnilam’ tenen moropkine.
Ance nyapdeiyamsulum yupu bikamse talak noutamak ara, minop talak arye dipdongobuka, anoutamak talak nirya bikamse. Ara, ance, ‘Na nyapnamsin yupu nirya ara, tia yanuka una ning ati, kum ulyame. Na arye nyalisunun yupu nirya ara, fia aunamle,’ tenyalumce, ayupu nyapdeiyamsulume. Aning ara, na ton bikamse.
Na ap neika unyap ninye ara, yuk ninye nirya ati, ‘Neika kanye talima lamapdongobuka arye dukdongobuka unamabe,’ tenebuka fia kum unyake. Sikda, ‘Yuk ninye nirya ara, nun like,’ tenen, ona uk unyake. Ayu ninye ap, neika ulamse talak ara, keteng tamun weik ulamse anya arye, na lik weik unulule. Ati, na patanulul ning ara, ‘Sik kanye bobuka unyak ninye ap, na ap, neika fia kum unamabe,’ tenenune.
Ati ara, nun melina deiyoknye bira, Allah Yahweh el tonok ulule. Nun ti melilyanamsilanye bira, Allah Yahweh el tonok ulule. Allah elda, weik kwemdina deiyoknye ulula anya arye, tukwak mutuku, im sirya mutuku sirya ap, im deice ulul ning nirya ara, elcuk kwepdeibuk.<b>[Minop talak sekamik buku ara, pasal 125 ton aubuk bukni, nunce aning kum sekuba ati, otam pasal 126 dukdongobuka nyapnin banamlulume.]</b>
(-)
(-)
(-)
Se, anggun Babel mutuku noutamak umunye ninye nirya, Allah arye lo areplibuk, anggun ti wenebuka opnamsiak ninye ara, weik arye kanye delinamake. Sik Babel mutuku ninye arye, nun Israel ninye ati, malye weik ulisumunya deice arye, kanye imun ning fia weik upmasile anya arye, anggun Babel mutuku ninye wenena ati, kwang daknamsiyak ninye ara, weik arye kanye delinamake. Ara, ‘Nun Israel yala ninye nirya ati, malye ulisumunya dekna ati, tamubuka opnamsiake.’ Ati ara, aning uk tenebuka unamlulume.
Diba na ni Allah Yahweh, an ti sikce an nong deice malye yupu nyalikinyak nang nirya ara, na arye sik aninye ati, yu unulule. Tonda, Allah an damak malye yupu nyalikinyak ninye, sikce, ‘Allah ara nun like’ tenen, yaniltakinyak nang ati ara, ‘Yata deiyok ati malye yupu nyabuka, fia malye weik unyak do?’ tenen, na kanye talima fum tam nirya ara, fia imun kanye bonune. Aning ara, na ni Allah an kele.
(-)
(-)
(-)
Tonda, weik mutuku-mutuku nirya ap, mutuku dup nirya ap, yo duk moulul yo, ayala-yala nirya ap, aras yo ap, talye yo ayala-yala nirya ap arye, Allah el si uk erenamlume.
Se, na mio, malye un ning uk talibuka unyak nang arye, ‘Ami el kanye talima arukdebiba, malye unamle’ tenen, an dam yanuka yukupdopkicop ura, sik yupu fia kum kekenamlyame.
Winibuka kel kinyaka ati, sik ninye kanye talima diksukum unyakce, teleb winin ning uk unyak ninye ati, fia weik kel bikna deiyok ning aresulule. Tonda, kanye talima diksukum unyak ninye ati, Allah arye, ‘Na tenena ninye malye kibuka deipnicak’ tenen, melibuka kalikisulule.
Urasin fia teleb keil, el si ara permata, nyanyake keil ara, yo bok weika arye deklamak bukni, aning ara mitik teleb uka. Bukni, fia weik kel bikna deiyok ning ap, moubuka tenena deiyok ning ap ara, fia weik mambul ning ulule. Ninye arye, ‘Aning-aning nirya ara fia weik mambule ati ara, doproptibye,’ tenebuka patalul ning nirya ara, mitik mambul uk ulule. Allah arye ninye ati, fia weik kel bikna deiyok ning ap, moubuka tenena deiyok ning ap, arisilye ning ara, fia weik mambul ulule.
Raja Salomo birye el mapu ati, “Diksukum bisik uk banamlulume,” nyabuk yupuNa mi anda, na yupu moubuka kekepnilyame. Na arye nyakinye yupu, fia moubuka kekepminyop ura, Allah arye an kam unamlam keteng tamun ara, ouku fia cang arye ariprabanamkile.
Tonda, ‘Na ara yata ati na peteren nang arye nyapman yupu ara fia kum kekelamse do? Tonda, na peteren nang arye, nyapman yupu ara, amul deice arye fia moubuka kum kekelamse do?’ tenelamunce, engenamlume.
Raja Salomo birye, el mapu ati, ‘Na nyapdeiamsise yupu moubuka talinamlulume,’ nyabuk yupuSe, na mapuo. Na anggun ni birye yata wirin ning do nirya ati, ‘Aning ara wininamlulume, aning ara kum wininamlulume,’ nyapdeiamsise yupu ara, luba kina fia meme. Tonda, anggun nin yapu arye, yata wirin ning do nirya ati, ‘Aning ara wininamlulume, aning ara kum wininamlulume,’ nyalilamsik yupu ara, kum yaniptapnamlulume.
Ati ara, na arye an elyanmakine. ‘Na ara anye ap, na ap neika utinimnye’ tenen, elyanmakin bukni, winitalak nun bitinye akunum epdanmanam ati, na kanye deipne.
Kel fia weik kina deiyok ning tenebuka unyak ninye ara, bon-bona ap, dekna weik ning ayala-ayala nirya ap, doprobikirye, teleb kibuka ukiba, yuk ninye nirya arye, anang sik wininyak ning eibikirye, kinamake. Kel fia weik bikna deiyok keca moubuka tenekirye, diksukumuk unyak ninye ara, dekna weik ning fia ati aupliba sikce talinamake. Sik talinamaka ara, min kum danana kum upnamle. Tonda, sikce wininamak ning nirya babye, fia teleb uk unamle.
Akel bikna deiyok ning, moubuka kel bikmunyop ura, anggunce, anggun bidamnye atibuk, teleb winililanamlume. Bukni, yata ninye do nirya, sikce fia weik kel bikna deiyok ning ati, ‘Na like, aning nirya ara, talye ning uka,’ tenebikcop ura, sikce sik mining atibuk, malye kililanamake.
Malye ning uk talibuka unyak ninye arye, ‘Se, weik imun ning nun nong deice yanuka upsilyak’ tenen, ilil upliba, mambul kanye donyak ning ara, dipkoprop aminyan talak, sik dam yaliba, dolona uk unamake. Bukni, malye un ning nirya, batakuka diksukumuk unyak ninye arye, ‘Se, fia teleb un ning uk unamsil’ tenen, kintinibuka dina uk unyak ninye ara, Allah arye sik patalul teleb ning arepliba, dolona uk unamake.
Winipmanto yupu nyapnusine. Talye basam arye, fia malye ulamtu bukni, abasam weina deiyok nang arye, dekna weik ning, el si emas deice arye, kintinibice tapu dobuka abasam el u fum bisik kirikdongoptinga babye, talye basam uk ulirye, talye malye dem uk unamle. Yuk ninye abasam eibikirye, ‘Se, yata deiyok ning ati, el u fum bisik dekna weik ning dongobik do?’ tenebikirye, abasam weina deiyok nang ati, aku tunamake.Aning atonun, yata kilapu do nirya, sik urasin fia teleb kilapu ulamting bukni, kanye moubuka tenena kumce, talye yoltalamak kilapu atonun ucop ura, yuk ninye nirya arye, ‘Kume akilapu ara, urasin teleb unyak bukni, tuba fia malye weik unyake,’ tenenamake. Ninye nong bol deice teleb una ati, kweirya ning weik donamak babye, ninye talima fum tam malye ning uk, tuba aupmalya deice arye, malye winin ning uk talibuka tuba unamake.
Teleb ning uk talibuka unyak ninye, sik dam ara fia weik kanye imun ning ap, yuk ikin weik pirilen ning nirya ara, sik dam ton fia kum unamle. Bukni, malye un ning uk talibuka unyak nang ara, sik unamakak nirya ara, fia weik kanye imun ning ap, fia weik pirilen ning ap, tuba-tuba yangaliba, imun kanye bobuka unamake.
Tonda, sik bona utotoa talina kum nang ara, wa wibikirye, sik koulamak ning, teleb kibuka paplirye, nong neplirye, aning ayala-ayala nirya, weika arye aupmalye babye, sik malye wininyak ninye yakirye, aning nirya dalubuka, ubula dolonamake.
Ninye deiyoknye Raja arye, el talilye ninye nirya ara, mapu weik deipdanin bakirye, sik wininyak ning nirya, weik wininyaka deice arye, fil teleb ubuka dopnin bakiba, yuk mutuku ninye nirya eibikirye, “Se, amutuku talibuka ninye deiyoknye bira, fia telebe. Elce talilye ninye ap, el talilye mutuku nirya ara, fia telebe,” nyabuka, el ti kanye delinamake.Bukni, yuk ninye deiyoknye Sisinanye, elce talilye ninye nirya dibuka, kum danana ap, yuk mutuku bai tam sakuka balona ap, upnamake. Winibikiba, yuk mutuku ninye eibikirye, “Se, aninye deiyoknye Raja ara, el mikip ap, el un ning nirya ap, kum ulula anya arye, el amutam unyak ninye nirya ara, malye uk upnin banyake. Deiyok ara elcuka,” nyanamake. Tonda, “Aninye deiyoknye Sisinanye, elce talilul ning ap, ninye ap, kum kipnin banamak touk, el babye kum upnamle,” nyanamake.
Ninye ton, ‘Yupu nyapnun’ tenen, teneplirye, yupu nyanulye talak ara, el tenepmalye touk, minopce teleb yupu uk nyapliba, ninye nirya kekebikirye, kanye deilinyake. Sik nirya arye el ti, “E, nun kwit telebe,” nyanamake. Aning atonun, yata nang do nirya, weik kel deice arye, ninye melina yupu teleb ubuka nyaptingop ura, sik yupu nyabice talak, teleb ubuka nyabikiba, ninye nirya kekebikirye, kanye delinamake.
Yata nang do nirya, sik deiyok nang arye, “Wininamlulume, aning ara, kum wininamlulume. Teleb ning ara ani, malye ning ara ani,” nyabuka, lipsisikuka peterena yupu ap, wenena yupu ap nyabikiba, ayupu moubuka kekebikirye unyak nang ara, fia teleb uk unamake. Sik unamak ning nirya babye, teleb uk upnin banamake. Aning atonun, yata ninye do nirya, ‘Allah arye teleb ubuka melipsilirye, elce nyasilye yupu moubuka kekebipyop ura, nun unamap ning nirya teleb uk unamsile’ tenen, Allah ati dib tenebikirye, fia diksukumuk ucop ura, aminyan talak, fia kanye deibuka teleb uk unamake.
Ninye tonoknye ton, dipkoprop el ka biti, ‘Na kwit,’ tenebuka, kanye deipdanuka ulamdice nang ara, sik ikin uplye talak ap, yuk nang arye, ikin ning deibice talak nirya ara, “Kum batakdananame,” nyabuka ulamdake. Ati ikin uplyop ura, sik anang bitinye ara, dipkoprop melilana uk ulamdake. Aning atonun, nun kwit capu koprop ap, nun du yapu koprop ap ara, tonok mun fum tam arye, deiamsik nang unyaka anya arye, yata talak do nirya ara, melilana uk unyake.
Na kayapu nango, dipkoprop yupu nyapsine. Tonok mutuku ninye arye, yuk mutuku unyak ninye ati, ‘Omutuku ninye olbinamabe,’ teniptinge bukni, ormutuku ninye arye minop talak weik cang keil foka akunum angtanabuka wiamik ning auplyop ura, aning ara mitik ikin weik upnamsile. Deiyok ara, amutuku noutamak talye lukparabuka kum wekelbinmanto atia.Bukni, ikin weik ning nyapnusine. Ninye sik bitinye ara, sik nang susuk urudak bukni, tonoknye birye, el weit ati, ikin ning weik el nong deice deipliba, el du birye, fia malye kanye bopliba, derepdaricop ura, aning ara ikin fia weik unamle. Ara, sik nang susuk koproba urudaka ati nyapne. Sikce yu teneldalamdak ning ara, minopce lipsisikuka bokeipmanto kume. Winipmanto ara, ninye arye weik kota mutuku aik weik dolamtingce, kat ning besi dobuka, anyaik antanapdongobuka weik cang foka ikicop ura, fia ikin deice aryuk weknamlume. ‘Akota kanam aryuk wekelbinamtibye’ tenena kume. Aning atonun, sik du weit unyak ninye, yu upliba derelana weik akunum winiplinye bira, minopce ayupu lipsisikuka bokeipmunce, teleb ubuka kum delinamlume.
Ninye ton kwalina uk ulirye, yep-yep ana ap, ngilik-ngilik ana ap, weik nyalulnye bira, obuka wenepnamlulume. Winipminyop ura, yuk nang, sik walwal atonun unyak ninye eibikirye, kanye moubuka tenebikca deice arye, kel kipnamake. Bukni, teleb ubuka ululnye ati ara, malye uplye talak ara, wenebuka ona kum dib aryuk, yupu uk lipsisikuka peterepmunyeba, elce ayupu moubuka kekeplirye, dobolbanamla deice arye, weik kel bikna ning, tonap tabakuka kel kiplirye, teleb uk unamle.
Winipmanto ning ton nyapnusine. Sik gandum wa win ninye arye, gandum duk deice bol koplobikirye, duk teleb ning uk wibuka, yukak dokola delilbanyake. Aning atonun, fia ninye deiyoknye Raja ara, fia weik kelnye koprop ulule. Ninye deiyoknye Raja ara, fia weik kelnye koprop ulirye, dipkoprop dilula anya arye, teleb ninye ulamikca noutamak arye, malye ning uk talibuka unyak ninye nirya wibuka, yuk tam delilbalirye wenelule. Winilirye, malye winin ninye nirya ara, teleb winin ninye noutamak arye, wibuka yukak deiplirye, wenenamle.
Fil dona ati ara, ‘Na like, fil kum dopnirye, talya urdem uk unamne,’ tenelulnye bira, el patan ning nirya ati ara, fia tenena uk unamle. Yata ning do nirya, mitiktonun arye akunum doproplyop ura, ‘Akunuma,’ kum tenelule. Elda, ‘Se, weika arye tonap tabakuka doptinye’ tenen, fia weik arye patalyeba, pirina uk unamle. Bukni, Allah arye, ‘Tukwak kili sal winibuka teleb unamake,’ tenyamsuk touk, aning uk tenebikirye, teleb uk unyak kili sal ara, yuk nang ati bico tenebikirye, weika arye arinyake. ‘Na uk dopropnune’ tenen, kum unyake.
Anyapmasin touk minopce yu upliba, yuk ninye ati derena uk ululnye ap neika ansinibuka umunyop ura, yuk talak anggun babye, el ululnye atonun upnamlume. Winipmunyop ura, anggun bidamang aryuk, wena fum bisik dongobuka youlilalume.
Se, na mapu nirya ara, anggun kanye talima ap, anggun tenen ning nirya ara, anggun Ni Koprop Allah el deice uk delinamlume. Allah arye, ‘Aning ara wininamlulume, aning ara kum wininamlulume,’ nyapdeiyamsuk yupu nirya ara, aning uk eibuka, fia moubuka kel kipmunce, ‘Allah arye nyapdeiamsuk touk, abisik uk binamap’ tenen, Allah el yupu uk moubuka talinamlulume.
Se, na mapu, anggun ti weik mambul yupu nyapnusine. Anggunda, anggun Ni Koprop Allah Yahweh ap, anggun mutuku talibuka unyak weik ninye deiyok nang ap ati, ilil tenebuka umunce, kinamlume. Allah arye nyasilye yupu ap, anggun mutuku noutamak talibuka unyak weik ninye deiyok nang ap arye, nyasikce yupu ati, yanibuka kum batakanamlulume. Allah arye nyasilye yupu ap, weik ninye deiyok nang arye nyasikce yupu ap, moubuka kekenamlulume.
Aning atonun, anggun kayapu nang, aik uk tuba-tuba binuka kum unamlume. Deiyok ara, anggun kwit aik uk fia binuka umunyeop ura, el lik upliba, anggun ti kanye kum delinamsile. El kanye lik uplyop ura, ‘Se, anye bira, asum-asum nirya, na aik uk yanganyak nang ara, na like,’ tenenamsile.
(-)
Ninye arye tuku palibikirye, kat ning atuku fum bisik noutamak ara, ‘Emas ap, perak ap, fia teleb ning aupmal do?’ tenen, atuku dobuka uku dabicop ura, uku dadinmalya ani, uku arye malye ning nirya diproplirye, fia teleb ning emas ap, perak ap, batakalule. Auku ara, winildena atonun ning ulule. Aning atonun, ninye arye yuk nang ati, sik si erepnikirye, anang ati kibicop ura, dipkoprop anang sik talima noutamak ulul ning, lakak upliba, eibuka kel kipnamabe.
Yatanye do nirya, el li ap, el lin ap, sik ning ubula dopdoplirye, minin yupu deice arye, “Aning ara, na deipnirik nang bitinya, sik ning uk dopropmana anya arye, aning ara malye kum wininune,” tenebuka pililamlanye bira, dipkoprop fia weik malye ulule. El li ap, el lin ap talilamdeice ning, talye lukparabuka ubula dololula anya arye, yuk nang arye, aning-aning talye lukparabuka ulultaklamak nang atonun ulule.
Tonda, ninye nirya fia weik arye, ‘Aweik ninye deiyok nang arye ton melipsitinge’ tenen, tukwak mutuku talibuka weik ninye deiyok nang, pemerintah nang sik urasin ati pataliba enyake. Anang sik dam uk morolbanyake. Bukni, dipkoprop, ‘Fia teleb uk unamne’ tenen, pataliba ululnye bira, ‘Na Ni Koprop Allah Yahweh, elcuk melinamnile’ tenen, Allah el dam uk ulirye, el tibuk fia moronamle. Allah aryuk anye biti, teleb ulinamle. Teleb ubuka una deiyok ning ara Allah Yahweh elcuk aresulule.
Tonda, tukwak mutuku noutamak ara, dum barye talye kam ning ton mikip arye yaribuka, sik tenepmace sukumuk banyake.
El akil ara, weik arye yu yupu ton kum erebuka nyalule. Elda fia moubuka tenipdelirye, weik kel bikna yupu uk nyalule. Tonda yuk ninye ati lipsisikuka peterelamle talak ara, yu yupu arye kum nyalul bukni, nimalye aryuk, teleb yupu nyalya deice arye, yuk ninye ati peterelule.
(-)
Aning-aning nirya, ikin ning babye, kanam ning babye, Allah arye, ‘Aning nirya ara, atalak teleb upnamle talak ara ani,’ tenelamle talak uk teleb ulisulule. Allah arye tukwak ninye nirya ati, patana deiyok ning aripsiliba, nunce, ‘Se, doryanamle talak, na babye dipna kumce, kam fia uptinye’ tenen, patasulule. Elcuk kel bikna ning aripsiliba, kel biknamap bukni, Allah arye kwepdeibuk talak arye dipdongobuka, aminyan sirya daknamle talak fil dolye ning nirya ara, ‘E, dipkoprop afil dolule, el deiyok ara ani,’ tenen, fia moubuka kum kel biktibye.
(-)
(-)
(-)
(-)
(-)
(-)
(-)
(-)
(-)
Ati, anggun malye winimunye ning nirya kwiriplopmunce, teleb uk unamlume. Anggun malye winimunye ning nirya batakmumce, yuk sukumuk donokonamlulume. Winipmunyop ura, malye un ning tonap kum wininamlulume.
(-)
(-)
(-)
“Ayupu ara talye ati kum nyapkine. Deiyok ara ani. Aram mutuku weik ninye deiyok nang unyak sukum ara, Damsyik mutuku unyake. Ati Aram mutuku deiyok ara, Damsyik mutuku mikip mitiktonun ulul touk, sik Aram mutuku ninye nirya babye, mikip mitiktonun unyake. Tonda, Damsyik mutuku babye atonun, mikip weik kum ulule. Amutuku talibuka ninye deiyoknye Resin bira, el mikip mitiktonun ulul touk, el ulul mutuku Damsyik mutuku deiyokak babye, mikip mitiktonun ulule. Aminyan talak, keteng tamun enam puluh lima  tahun ton akunum kiplyop ura, na arye nyapniba, yuk nang arye, Efraim yala ninye nirya, obikirye sirya dakmanto upnamake.
Yata nang do nirya, sikce ilil ulamle touk, anggunda ilil kum unamsulule. Bukni, biknamlulume. Na Allah Yahweh aning-aning nirya talibuka, im deice yin talin malaikat nirya, anggun weik deiyoknye ununa ati, ilil unamsile. Na ara, malye ning tonok babye kum wininirye, Fia Telebnye unune. Ati, na si uk erenumunce, na tibuk ilil tenebuka umunyop ura, yuk ning ati ton, ilil kum unamsulule.
(-)
(-)
(-)
(-)
(-)
(-)
(-)
(-)
(-)
(-)
(-)
“Sion mutuku noutam ara, weik mambul keil tonok deipne,” nyabuk yupuAti, na Allah Yahweh, aning-aning deice tam unirye, Weik Erena Deiyoknye ununa anya arye, na arye, ‘Winipnamne,’ tenenye touk wininune. Na arye dipkoprop nyapsine. Na arye weik mambul keil<RF q=+>mambul keil – Allah arye, “Mambul keil Sion mutuku deipne,” nyabuk ning ara, Yesus amutuku deipnamik ning ati nyabuk. tonok Sion mutuku noutam deipne. Akeil ara dipkoprop fia mikip keil deipne. Tonda akeil ara, dekna weik keil deipniba, fia darabuka buknamla ati, yata ninye do nirya, akeil ati diba tenebice ninye ara, alye fia kum dakdanamake.
(-)
(-)
Se, Anggun Yerusalem mutuku noutamak talye kanye bobuka ululum kilapu ap, tonda, anggunce, ‘Kume amutuku noutamak unyap kilapu ara, malye nang arye yanuka, kum wekmanto ak unyaba anya arye, yuk mutuku nang arye, amutuku yanuka kum olyasitinge,’ tenelulum kilapu ap, imun kanye winin ning akunum upsilyop ura, ilil upsilirye sirim talipnamsile.Akilapuo, yuk talak ara weik ikin ning yanamsila ati ara, anggun urasin teleb butum aling kwiriplopmunce, malye ati bataklamak butum aling dobuka, anggun deiyating delilamakak koupdongopnamlulume. Ara, talya ati kume. Winibuka koupdongopmumce, fia engenamluma ati nyapsine.
Yesaya birye ayupu sekukce, ayupu ton dukdongobuka nyabuk.Nun ni Allah Yahweh, fia weik mikip ulirye, nun ti melibuka kalikinamsile. El weik deiyoknye ululba, el si uk erenamabe. Winipmanto ara, ninye aik dobuka ulamikca noutamak ara, fia weik mek dana-dana balamlibuk, ninye arye amek koubuka yatingce, kum opting touk, Sion mutuku babye olyanamto kum mutuku atonun upnamsile. Tonda, weik laut mekwen deice arye balamle mek liya yo, weik kapal deice arye buku yanuka, olyanmasento kum mutuku kipnamsile.
Winibuka unamake ati, Allah Yahweh el tenelamukce, lyepdeiyamuk ninye uk abisik bakirye, Sion mutuku tamubuka binamake. Sikce, ‘Yerusalem mutuku weknamap’ tenen, abisik banyak talak ara, sik nirya teleb aryuk kanye deibuka, Allah el si erena ati, mot nyanamake. Ikin kanye bona fia kum dib aryuk, fin-fin kanye bobuka fia unamake. Allah arye sik ti kanye bona deiyok ning arepliba, sik kanye talima fum tam arye, ‘Fia dipkoprop akunum upmasile’ tenen, kanye deibikirye tonok kanye uk bobuka unamake. ‘Se,’ tenen, teniltona ap, ikin kanye bona ap, ton fia kum unamake. Allah arye aning-aning nirya kum kipdeipnamle. Nabi Yesaya birye nyabuk.<b>[Minop sekik buku ara, pasal 36-39 ton aubuk bukni, nunce aning kum sekupua ati, otam pasal 40 dukdongobuka nyapra banamlulume.]</b>
(-)
(-)
(-)
Anggun kele. Mikip weik wel nang nirya babye, ikin fil weik dolamiceba, sik mikip kum uplyop ura, ‘Se, tuba kum fil doptibye’ tenen, batakuka dikdik senyake. Tonda pera mutuku banyak talak noutamak ara, welena ap, kolukna ap bisik noutamak ara, sik mikip kum uplyop ura, sik keil arye yan dum dukliba pounyake.
Deiyok ara ani. Anggun Israel ninye ara, Isa Mutuku Dongonye si erelulum ninye nirya ara, tilila yupu nyana ninye uk ululume. Anggunce dolulum fil nirya ara, dipkoprop nong ton kum ulule. Anggun taruk koproba arye memelulumce, isa si erena ati delilulum ning aning-aning nirya ara, talye ning uka. Winipmanto ara, kumanya arye doplibuk talya-talya urdem uk balamle touk, isa si erelulum ning babye aning atonun ulule. Tonda, ninye arye, ‘Yata wiripnuyap do?’ tenen, kanye walwal upliba, kanye teniltona uk ulamak touk, isa si erelulum ning babye aning atonun ulule. Aning nirya ara, talya, kum winipmanto ulibuk wininyake. Allah arye sik Israel ninye ati wenebukabukce nyabuk.
Nyabukce ayupu ton nyabuk.Ati anggunda ilil una meme. Na arye, anggun ti fia kalikuka melinamsine. Na ap, anggun ap neika uk unamabe. Kum bataknamsine. Anggunda yu nang arye tomobuka dana-dana tam mutuku, pera mutuku bobinamsik bukni, na melilamsisa deice arye, keteng yangan tam ap, keteng wekelban tam ap arye, anggunce deiplumba dadeipdanin yanganamak nang weik tonun, lo aripneba bulubuka yanganamake.
Yatanye do, na atonunye ton aulamlyop ura, nyapmunyeba na dam yalirye, ‘Na aunune,’ nyapnamnile. Winiplirye, na Allah arye ‘Anang na tenen ninye unamak’ tenen, Israel ninye wiamse talak arye dipdongobuka fil dolamsa ani, winitalak fil donun ning nirya ara, laka nyapnutu do? Aning atonun aminyan doryanamle talak, fil donamne ning nirya babye, yuknye birye laka nyapnutu do? Kume, aning kum uptinge.
Allah arye aning-aning nirya kwepdibukce, ‘Aning ara, wininamle’ tenen, kintinilina deiyoknye bira Allah uka nyabuk yupuYata ninye do nirya, anggunce Allah ati malye yupu nyanyak nang ara, Allah arye oplopnamle. Ara, Allah el kwelina deiyoknye biti, ton nang arye, “Allah nun like. Anda yata ati aning wininamsilam do?” nyabuka batakanyak nang ara, Allah arye wenebuka opnamle. Allah arye nyabuk. “Sik utenenyak nang ara, winipmanto yupu nyapnune. Ara, kiri tuku arye, memebuka deipmace makau sakuka coplirye, amakau memena deiyoknye biti, ‘Anda yata ati winipnulum do?’ kum nyalul touk, tukwak ninye arye, anggun kwepdeiamsuknye, na Allah ati, wenena yupu kum nyapnitinge. Aning atonun, ninye taruk deice arye kiri tuku tilibuka mek makau kintinilinyak ning arye, ‘Anda, taruk talina kum kintinipmanilama ati, walwal arye winipmalam do?’ kum nyalamle touk, tukwak ninye arye, na Allah ati kum wenepnetenge.” Allah arye nyabuk.
(-)
(-)
Anggunda teneipdelulume. Nyabuka asilanamlulume. ‘Mal olan ati weik deiyok mikip nang, unmatingak arye, sikce deiyamik bon-bona, yuk talye nang arye binuka alabuka dopropting do? Aning atonun, yu nang arye, yuk mutuku nang bisibikirye, anang tapu koubuka deiamting nang ara, yuk mutuku nang arye, talye lukparabuka tapu lobukabtingce, bobiting do?’ nyabuka asilanamlulume. Kume, anggun kele aning kum winipmanto.
(-)
El weipnuyik talak ara, malye nang Allah ati diba tenena kum nang noutamak obikba, el nong weibik. El keil deiya fum tam weibikak ara, bona utotoa talin nang arye kintinipdeiamik sukumuk binuka weibik. Anye bira malye winina ap, tilila yupu nyana ap ara, fia kum winilamuk buk, obik. Deiyok kum wamukbuk, opbik.
Im deice arye mok tukwak saklamle ning ara, tonap tuba tamubuka urdem aryuk im deice kum welebalule. Bukni, tukwak mutuku saklirye, tuku mok oplirye namin upliba, tukwak ubuk ning nirya teleb kibuka palule. Winiplirye ninye koulamak ning nong upliba, anggunce libuka dilulume. Ati Allah arye mok arisilye ning ara, talya ati kum winilule. Mok arisiliba, el tenelye touk nong ulule.
(-)
(-)
Allah arye, Israel ninye ati, ‘Weik dirina unamsil ning ara, na tia,’ nyabuk yupuIsrael ninyeo, Yerusalem mutuku noutam unamlum talak ara, ‘Keteng noutam talak ara, keteng dirina ton upsutue’ tenen, kum patanamsile. Tonda lukunyan talak ara, ‘Wala dirina ton kipsutue,’ kum tenenamlume. Aning ara talye ati kum nyapsine. Deiyok ara, na Allah Yahweh aryuk, anggun unamlum mutuku noutam ara, na dirina deice uk fia ati unamlume. Tonda nara, anggun Ni Koproba Allah aryuk, weik dirina uk anggun deice deipsiniba, fia teleb uk unamlume.
Anang oplopmana deiyok ara, ani. Ara, minop talak arye na tenelamse touk, winitalak akunum upmala ati, na mapu Israel ninye ati obuka sirya dakik nang kwang dakmane. Na tenen ninye Israel ninye ati obuka sirya dakikce, ‘Tapu koubuka deiyamika noutamak arye, lopnirye lyepnamne,’ tenelamse talak akunum upmoa ati, amalye winin nang opmanue.
“Sikda fia tuba-tuba ining ning obuka, isa si erena ati kintininyak wa win dam bobikirye, kam ning binuka obuka uku dongonyake. Tonda, isa si eren ati, sil tong teleb ning dobuka, keil bulubuka yangabica deice deibuka, uku dalbanyake. Awininyaka ara, ‘Nun ni Allah eipsilirye, kel biksilyak’ tenen, kum duknunyake. Na ti ara, ‘Allah daupmalye’ tenen, laka aryuk isa si erenyake. Winyaka ati, na ara weik tonun yu unulule.
(-)
Nyapsiba, Allah arye nyabuk. “Diba awinipmalba eipmomu ning, el nong ara, laka nyapnamkine,” nyabuka laka nyapnuk, “Ara outam arye Yerusalem mutuku unyak ninye nirya ara, sik ti yu tenenyak nang yakirye, ikin ning sik nong deice yanuka deipnamake. Winibikiba, Yerusalem unyak ninye ara, imun kanye bobuka unamaka ati, aning utam arye, mek diksakmanto unmoba eiplume,” nyapnuk.
Ati Israel ninyeo, anggunda bik-bik abuka kwemdina, Isa Mututku Dongonye si erenak ati, fia epra bana uk umunyop ura, ikin weik unamsile. Winipmanto, fia bik-bik abuka balamak nang, sik yan uk dilamliba, aik bulamak touk, upnamlume. Tonda mek patana fia weik patalamle touk ululume. Ara, talye Isa Mututku Dongonye si tuba eremunyop ura, ikin weik unamsile. Ikin upsilye talak atibuk, anggunce nyalulume. ‘Kume, aisa atibuk si akunum erenyaba anya arye, fia tuba kanye deibuka, aisa si erenamapa ati, kum bataktibye. Anggun uk melibuka dobolbanamabe,’ nyalulume. Allah arye, Israel ninye ati nyabuka wenebuk.
(-)
(-)
(-)
Malye uk unyaka ati ara, na Allah Yahweh arye nyapsine. Ninye arye bisik balamikirye, yanilamak keil, awamlya ara, elina kumce talye bakibuk, sik yan dum dukliba, kot sakuka poulbalamak atonun, na Allah arye sik Israel ninye ati, keil yan dum duklamle atonun ning aripneba, sik nirya kote saknamake. Ara, sik ni yapu ap, sik nin yapu ap, sik mapu ap, neika saknamake. Tonda, sik ap, sik mining dam unyak ninye ap, sik kayapu nang ap, sik tam nang ap nirya, neika opnirye, kum kipdeipnamne. Allah arye Israel ninye ati, wenebukce nyabuk.
Nyabukce, Allah Yahweh arye Yeremia biti, ayupu ton dukdongobuka nyabuk.Se, anggun na mapu Israel ninyeo. Na Allah arye, ‘Anggunda na tenen ninye’ tenen, fia melibuka kalikesunune. Na Allah Yahweh aning-aning nirya ap, im deice yin talin malaikat ap nirya talibuka, weik deiyoknye unune. Bukni, anggunda fia malye ululuma ati ayupu nyapsine. Na si erena ap, na si kina ap ati, arenululum ning nirya ara, kintinipnamlulume.Tonda anggunce, ‘Nun malye un ning ati, Allah arye talye opsutu bukni, namin kipsilirye, lyepnamsil’ tenen, kam ning opmunce, uku dongobuka aripnamnulum ning nirya ara, dobuka kintinipnamlume. Aning ayala-yala nirya, anggun yuk dibuka sirya dakanamlume. Na ti tuba arina kume, nyapsine.
(-)
Allah el si Yahweh arye nyabuk. “Na dipkoprop nyapsine. Aminyan talak ara, sik malye uk tuba unyak ninye nirya ati, weik arye wenepnamsine. Sikda, ‘Allah el na tenen ninye unamak’ tenen, min arye peterelamsise touk, anggun sal den bam bol mouse tam ning sekloplum bukni, anggun talimak ara, malye un ning aupmasilibuk ululume.
(-)
(-)
(-)
Allah arye nyabuk. “Se, Yerusalem mutuku umunye ninyeo, yatanye birye bico tenenamsil do? Yatanye birye, ‘Se, yata ning ati kanye imun ning aninye nong deice yanmal do?’ tenen, anggun ti kanye talima uk denamle do? Tonda, yatanye ton yalirye anggun ti, ‘Israel ninye ara, ikin weik tuba unyak do? Teleb unyak do?’ teneplirye, asipnamsil do? Kume, yuk ninye arye, sik Israel ninye ati, kum tenenamake.
(-)
(-)
Ance anang ati nyapnamalam yupu ara, ani.Se kekeplulume, sik Yerusalem mutuku ninye deiyok kibuka taliplum nang ap, Yerusalem mutuku unyak ninye nirya ap ati, na Allah Yahweh arye nyapnusin yupu kekepnuse. Na ara, aning-aning ap, im deice unyak yin talin malaikat nirya ap talibuka, sik weik deiyoknye unune. Tonda, Israel ninye, sik kalikuka melinunye, na Allah Yahweh arye nyapnusine. Ara, na Allah arye anggun umunye mutuku noutamak nirya ara, weik ikin ning aripsiniba, anggun nirye imun kanye bobuka, ilil weik upnamsile. Yata mutuku ninye do nirya, aikin ning aripsiniba, akunum uplyop ura, yuk ninye kekebikirye, ‘Se, aning ara, dipkoprop weik mambule, ato ikin ning ara, nun ton fia kum kekelamupu,’ nyanamake.
Se, yata deiyok ati, na ara na nin birye deiyamnuk do? Na deiyamnukba, ‘Ikin ning weik dololirye, imun kanye bobuka ikin ning uk unamle’ tenen, deiyamnuk do? Tonda, na kam unun talak nirya ara, malye kanye bobuka unirye, kwang dakna deice uk unamne do?” Nyabuka Yeremia arye, malye kanye bobukce, engebuka nyabuk.<b>[Minop talak sekamik buku ara, pasal famu deikin sampai 22 ton aubuk bukni, nunce aning kum sekuba ati, otam pasal 23 dukdongobuka nyapnin banamlulume.]</b>
(-)
“Na ara Allah Yahweh, aning-aning ap, im deice yin talin malaikat nirya ap, sik weik deiyoknye unune. Na ara weik erena ap, mikip weik ap uninye birye nyapsine. Amutuku noutamak ululum Israel ninye ayala-yala nirya ati nyapsine. Tilila yupu nyanyak nabi-nabi arye anggun nong deice kum upnamle yupu nyalisinyak ning ara, kum kekenamlume. Sikce, ‘Aminyan talak ara, winipnamsile,’ nyanyak bukni, atilila yupu ara fia kekena kume. Sikce nyalisinyak ning ara, sik bidamang aryuk, ‘Aning nyapnamabe’ tenen, kintinipmace ning uk, talye yupu nyasinyake. Ara, na Allah Yahweh arye, ‘Nyapnamlume,’ nyapdeipse ning ara, yanuka kum nyalisinyake. Sikce sik kanye aryuk nyanyake.”
(-)
(-)
Minop talak, Yehuda yala ninye ati, ninye deiyoknye kibuka talyamsuknye, el si ara Hizkia, elce talyamsuk talak noutamak ara, Allah yupu nyapdeipliba, laka nyananye el si Mika, mutuku si Moresyet mutukunye birye, nyabuk. Atalak ara, nabi Mika birye, amutuku ulamik ninye ati nyamuk.“Allah Yahweh, aning-aning nirya deice tam, weik erebuka ululnye birye, el yupu nyapdeipnukba yanuka nyapsine. Allah Yahweh ara, aning-aning nirya talilule. Im deice yin talin malaikat nirya, sik weik deiyoknye ulule. Allah arye nyapdeipnuk yupu ara ani.‘Sion mutuku ara wa win dam atonun upnamake. Tonda Yerusalem mutuku asik dobik ning ara, yu nang arye yanuka uluplobikiba, asik oldem uk upnamle. Tonda, Allah el si erena ati domik aik uluplobikiba, dawamlya ani, aminyan talak ara, amutuku dupak, talye palamle yo noutamak tiknamle. Anyasik uluplobikiba, talye aik uk upnamle atia.’ Allah arye nyapdeipnuk yupu nyapsine,” nabi Mika birye nyabuk.
(-)
(-)
(-)
Tonda nyanyake. “Se, nunce Allah an ti, akunum balye tam kiyamkupu. Bukni, nun amalye ulamupu ning ara, ‘Yata deiyok ati nun Ni Koprop Allah batakamuburye, amalye ning winilamupu do?’ tenenyabe. Ara, nun malye ulamupu ning kel biksulumce, wenepsulum ati, Allah ance wenepsulum deice arye, kel bikupu. Winibupurye, ‘Diba nunda weik malye ulamupu nang’ tenen, an amutam unyabe. Adeice arye, nun kam ulamupu talak malye ulamupu ning ati, ilil upsiliba, alye dakaldanyabe.” Israel ninye arye nyakiba kekenune. Allah arye nyabuk.
(-)
(-)
(-)
(-)
Nyabuka asipdeiyikba, Baruk birye tamubuka nyabuk. “Diba asekse yupu nirya ara, nabi Yeremia birye nyapdeibukop ura, adib aryuk el nyabuk ning uk sekse. Na ara, sekne ning ap, sekne mek ap, aning uk dobuka, akitildongon buku deice uk sekse. Abopmanba eipmalum ara, akunuma,” nyabuk.
Yeremia bira tapu koubuka, awenena aik bukni, tuku fum bisik dongobikce, Yeremia bira, atuku fum kikinak unmok. Asukum ara, ouku weik arye atuku fum tam ulamuk.
Tonda winipmanto, nun bitinye talipmanam yupu nirya, sik yuk nang kekenmacak nyapminye ura, sik anang arye yupu bobuka, na amutam fil don ati, weik deiyok nang ton, sik dam nyabikiba, kekebikirye, an dam yakirye, ‘An ap amutuku ninye deiyoknye ap talepmarum yupu ara, nun dam laka nyapsilyame. Ayupu laka kum nyapsiminye ura, nunce an ti oplopnamkiyabe,’ nyapnamakiya ati nyapkine.”
(-)
(-)
(-)
(-)
(-)
(-)
(-)
(-)
(-)
(-)
(-)
Winibuka ati, Babel mutuku ninye deiyoknye Nebukadnesar ap, el yin talin nang ap, sik neika, ‘Yerusalem mutuku unyak ninye opnamap’ tenen, yanuka warikmek. Ara, Zedeikia birye, Yehuda tam ninye talibuka ulamukba, keteng tamun yupa toupne barye  akunum kibuk talak ara, sik Babel mutuku yin talin nang nirya, Yerusalem mutuku yayik. Keteng tamun ara, 9 bukni, wala ara bulan tagu barye, tanggal tagu barye deice arye, Yerusalem yanuka warikmek.Babel mutuku weiknye Nebukadnesar ap, el mapu yin talin nang nirya yayikce, ‘Yerusalem mutuku unyak ninye bikicak’ tenen, weik cang foka yanuka wibuka antanapdongamikak, sik Babel nang ara, afoka bai tam tia dolin aik, butum aik el, si tenda-tenda aik dobuka ulamik. Ara, ‘Yerusalem mutuku ninye nirya bai tam kupsakuka bindobicak’ tenen, fia kaliklamika ati, Yerusalem ninye nirya ara, sik wa win dam ap, bai tam ap fia kum binmanto ulamikce, ikin asa ulamik.
Tonda, Sisinanye Babelnye birye, Yoyakin biti, “An patapkilye ning dekna ati ara, na arye asum-asum nirya yo bok arepkiniba, an patapkilye ning dekuka dinalame,” nyabuk. Nyabuka ati, asum arye dipdongobuka anoutam talak nirya ara, yo bok dololamukce, daulamuk ani, el kam ulamuk talak akunum sirya dakukce, dibuk.
(-)
(-)
(-)
(-)
(-)
Eitam ubuk ning, aik arum atonun ning deice tam ara, weik ninye deiyok nang bulamak ning atonun ning ubuk. Abun ning, el urasin ara, dekna weik keil, el si ara nilam keil, el urasin puturuna ara, im kalum atonun ubuk. Tonda, abulamak ning deice tam ubuk ning ara, ninye urasin atonun kam un ning ton upmokak eipse. Akam un ning ara, ninye urasin atonun ubukbuk, na arye eipse.
Mambul yupu nyanalama anya arye, winipmanto ara, na arye malye ulamice ninye ati ara, na arye sik ti, “Malye tuba winiminyop ura, wenebuka opsiniba, dipkoprop dipnamlumca,” nyabuka, wenena yupu deice arye nyanamne. Bukni, ayupu nyapnyop ura, ance amalye un ninye ara, ‘Sik malye unyak ning bataktinge’ tenen, sik ti kum nyapminyop ura, sik malye unmace dib aryuk dibikiba, sik malye una ati wenepnamne. Bukni ance, ‘Allah arye sik malye unyak ninye oplyak’ tenen, ayupu kum nyapminyop ura, an babye wenepnamkine. Sik malye unyak ninye malye kanye bobuka dipnamaka deiyok ara, an nong deice uk deipnamkine. “Sik dipnamaka deiyok ara, an uka,” nyabuka wenepnamkine.
(-)
(-)
(-)
(-)
(-)
(-)
(-)
(-)
(-)
(-)
“Diksukumuk ubuka, malye ton kum unyak ninye ara, kam unamak bukni, malye uk wininyak nang ara dipnamake,” nyabuk yupuAra, Allah el si Yahweh arye, na Yehezkiel biti nyapnuke.
Ati ara, se anggun Israel yala nango. Anggun malye umunye ning nirya batakmunce, ‘Allah arye nun kanye ap, talima ap, winiryuk ning aripsutue’ tenen, na ti moronamnulume. Winibuka morolamnumunyop ura, winiryuk kanye ap, talima ap, punubuka aripsinyop ura, kam fia uptume. Kumop ura, yata deiyok ati, ‘Dawaple, nun dipna babye, teleb uka,’ tenelulum do? Anggun Israel yala ninye, dipna ara, na like, nyapsine.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
“Allah arye Israel ninye ati, meliplirye teleb ulinamle,” nyabuk yupuAllah el si Yahweh arye nabi Yehezkiel binyak nyabuk.Se, anda ninye koproba arye deiamkiknye ulyame. Ati na arye nyapkin yupu kekepmince, ance sik Israel ninye unyak mutuku nirya, sik dam nyalbinamlyame. Nyalbiminyop ura, sikce na Allah Yahweh aning-aning nirya talibuka, deice tam Weik Erena Deiyok ununye, na yupu uk kekebuka unamake.
Winitalak noutamak, fia teleb uk upmunyop ura, anggun minop talak malye fil dolamlum ning ap, malye winilamlum ning ap, malye kanye tenelamlum ning ap, tamubuka tenipmunce, ‘Se, nunda dipkoprop malye winilamupu,’ tenenamlume. Winipmunyop ura, anggun awinilamlum ning nirya ati, ‘Se, dipkoprop nunda, fia malye weik winilamupa deice arye, talima malye nang uk ulamupu’ tenen, tenepmunce, ikin kanye bobuka teninamlume.
Tonda, minop talak ara, Isa Mututku Dongonye si erelamikce, malye un ning weik arye, winilamik bukni, atalak arye diprongobuka dounamle talak noutamak nirya ara, aning nirya tuba tonap kum wininamake. Isa Mutuku Dongonye si erebikirye, malye un ning ton kum ubikirye, malye kum updeipdanamake. Na Allah arye, ‘Like,’ tenenun ning nirya kum wininamake. Atonun talye ning yupu nyana ap, kanye bona kum ning, ninye arye kintinibuka deibikirye, si erelamak ning ara, sikce kum erenamake. Tonda, na Allah ati, batakaninyakce, fia malye-malye weik ulamik ning ara, tonap kum wininamake. Bukni, aning nirya ara, na arye kum kipdeipnirye, aninye nirya teleb kipdeipniba, sik ti lyepropnamne. Winipnyop ura, sikda na mapu koprop unamake. Na ara, sik Ni Koproba Allah unamne.
(-)
(-)
(-)
(-)
(-)
(-)
(-)
(-)
(-)
(-)
Like tagu barye  sum akunum uplyop ura, Raja arye kintineibuk din ning wel nang ap, nun ap, urasin dipdenamsilyame. Adeice arye, ‘Dan nang urasin teleb do, dan nang urasin malye do?’ tenen, dipdebuka, lak nyapnamsilyame. Adipdesiminbuk, ‘Aning ara teleb ati ara, anyuk wininamlulume,’ nyapnamsilyame. Nun nirya ara, Raja el amutam melin nang uk ubirye, el teneplye ning uk kekebuka wininamabe.” Daniel birye nyabuk.
Nyabukce ayupu ton nyabuk. “Allah ance fia duknun ning ap, nong noutam ning ap ara, lakoprop kilisilyame. Tonda kunukna noutamak ulul ning nirya ara, an kel weiknye koproba ulyame. Anda dirina weiknye ulyame.
(-)
“Allah arye el laka kilin ning arisilye ning ara, weik mambule. Tonda, elce ninye kum winipmanto ning usilye ning ara, weik mambule. Allah elda, ninye deiyoknye ati, fia kam tuba unamle. Allah arye, aning-aning nirya talibuka ulya ara, fia aunamle. Atalak-atalak nirya kume kum danamle.
Atalak aniryuk anyapmok touk, winibuk. Nebukadnesar biti ninye nirya arye duknubuka, sapi basam kan-kan biyukop ura, sik neika maning kwapu dilamik. Winilamik talak ara, mok purwu arye, el nong deice saklamukba, el kisok potong cang ara, bip maka potong tiklamle atonun wamuk. Tonda el taruk burye kala ara, bip maka yan burye kala atonun wamuk.
Asekeipmakil ning nong ara, atia. Min sekuka deipmok ning ara, deiyok ani. Ara, ance ninye deiyoknye umince, amutuku talinamlam talak nirya ara, Allah arye akunum nukeipmakile. Tonda, sirya daknamle talak babye, akunum kintinipkuke.
Akunum dibikop ura, ninye deiyoknye Darius birye, surat sekukabukce, ninye yala mutuku-mutuku nirya ulamik nang ap, sik yupu yuk-yuk nyalamik nang ap nirya ati, dobukabukce, “Teleb arye unamlume, nyapmasina ara, anggun unamlumak teleb fil dopmunyeba, aning-aning weik upra banamsil ati, telebe nyapsine,” nyabuk.
Winipnamak talak ara, tukwak im sirya mutuku sirya nirya, weik ninye deiyok kibuka, talinyak nang nirya ap, sik si erena ati, kinyak ning ap, sik mikip deice arye, tukwak mutuku talinyak ning ap nirya ara, im deice nang dopdobikirye, weik Erena Deiyoknye, aning-aning talibuka, weik mikip ulul Allah ara, el mapu amutam deipnamake.Winibicop ura, Allah el weik mikip deice aryuk, aning-aning nirya talinamle. Winipnamle talak ara, fia ati, min kume kum danamle. Allah aning-aning deice tam ulirye, weik Erena Deiyoknye mikip arye talinamle ning nirya ara, fia aunamle. Min kum kum danamle. Yuk deiyok nang nirya ara, el amutam uk ubikirye, el si uk erebuka si erenamake. El nyalul yupu nirya moubuka kekebikirye, aning uk unamake. Im deice anye birye na Daniel biti nyapnuke.” Daniel arye nyabuk.“Ara, aning-aning nirya eipmase talak ara, mining dam tikmoknye dam bisirye, ‘Aning nirya nong laka nyapnilyame,’ nyabuka moropsiba, laka nyabukba kekepse,” Daniel birye nyabuk.
Babel mutuku ninye deiyoknye, Darius birye keteng tamun tonok deice Babel mutuku nirya talyamuk talak ara, na Daniel birye Allah yupu moubuka, yinilamsirye kel bikse. Ara, Allah el si Yahweh arye el yupu Yeremia, dam nyapdeibukba, nabi Yeremia birye sekamuk buku noutamak moubuka yinilamsirye eipse.Ara, yu nang arye Yerusalem mutuku ninye nirya obuka, sirya dakikce, amutuku aik nirya uluplobikba, aik olong uk daupra balamuka ani, Yerusalem mutuku ara, keteng tamun tuju puluh tahun  akunum uplyop ura, aminyan talak Yerusalem mutuku aik, ila tuba tamubuka dopnamake. Aning nirya ara, Allah el yupu lak nyalamuknye Yeremia biti lak nyalamukba, Yeremia arye, sekdeipsuk buku noutamak yinilamsirye kel bikse.
(-)
(-)
(-)
Winipmanto ara, “Amapu nirya ara, talye yolamak kilapu arye delinyak mapu atonun unyake,” nyapmasina deiyok ara ani. Ara, sik talye-talye yolamak kilapu arye, ‘Malye unmabe,’ tenena kumce, talye-talye unyak ninye ap yoldakirye, delilamak mapu atonun winilulume. Tonda akilapu ara sik domikce nang batakikirye, ‘Talye yuk nang ap yoldakirye, anang arye yo bok weik aripsicop ura, ayo bok deice arye, nun patasilye ning dekenamabe,’ tenenyake.Ara, ‘Fia dekna weik teleb butum aling ap, domba basam potong arye winyak bupu butum aling ap, din ning ap, anggur mek ap, zaitun yo duk minyak mek ap, deknamabe,’ tenebikirye, alye tenena kumce, malye weik wininyake. Winilamak touk, anggun Israel ninye arye, na Allah ati, batakanumunce, malye winilulume.
Na si eren aik fum tam, fil dona deiyok nang arye, weik tonap tabakuka malye wininyaka deice arye, Israel ninye weik arye tonap na dam malye weik wininyake. Deiyok ara, anggun imam nang aryuka. Israel ninye nirya arye, malye weik wininyaka deice arye, talye ning Isa Mututku Dongonye si erenyake. Ara, Isa Mutuku Dongonye si erenyaka deice arye na ti batakaninyake. Sikce mapu deibikirye dadeipdanin balamica ani, weik upnin balamak touk sikce malye winin ning fia weik tabakuka malye winipnin banyake. Ati na ara teleb ubuka ununye mambulnye birye, weik dirina unun bukni, sikce na ti batakaninyaka anya arye, sik wenena ati na arye sik ti weik arye kanye delilamse ning ara, tamubuka yu upmanile. Allah arye nyabuk.
Aning winipmasila ati ara, nun nirya arye piribibirye, Allah Yahweh ati, dib tenebuka dobolbanamabe. Ara, nun Ni Koprop Allah ati, ‘Se, dipkoprop anda fia mambul weiknye ulyame,’ nyabuka, el tibuk si erenamabe. Batakna kumce, Allah ati dib tenebuka dobolbalamipya ani, dipkoprop Allah arye nun melina ati, asum-asum nirya berentam talak keteng panalyangalamle atonun, Allah arye nun ti yanuka melinamsile. Aning atonun winipmanto ara, weik dou malamlya ani, sirya talak ara mok weik arye cepliba, tukwak mutuku nirya teleb ulamle touk ulirye, nun ti melipsilirye, teleb ulinamsile. Nabi Hosea birye nyabuk.
(-)
(-)
(-)
Ati ara, anggun Israel ninye ati nyapsine. Anggunce talye ning memebuka deiamlumce, aning si erelamlum ning ara, bataknamlume. Atalye ning arye, anggun ti kum melipsitinge bukni, na aryuk anggun patasilye ning melibuka aresunune. Winipmanto ara, kwarang yo tiklirye, bok teleb ubuka sulum-sulum alamle atonye bira na unune. Tonda lemon yo duk aketeng tamun, aketeng tamun duk mouna uk ulamle touk upnin banamsine. Ati, na arye anggun ti, fia melinamsine. Wininamna ati, anggunce na ti, ‘Elcuk aning-aning nirya ara, Allah elcuk melinamsile’ tenen, na si uk erenamnululume. Na Allah Yahweh arye nyapsine.
Sik yin talin nang arye, ninye weik asik dobuka ulamice mutuku binuka wariknamak talak ara, winibuka binuka warikikirye, weik cang keil foka wiamica deice, bik-bik abuka bindaknamake. Winibikirye, sik adib aryuk, ninye sik asik noutam nirya welepnamake. Aning winipmanto ara, ubula don nang arye sik asik jendela fum bisik welebuka wekikirye, yuk ninye deiamice ning ubula dolamak touk, winibikirye, amutuku nang delilamice ning nirya, ubula dopropnamake.
Winilamlum bukni, winitalak ara, na dipkoprop anggunce, ‘Deknamap’ tenen, na mapu bobinuka, dekamlum mutuku noutam arye dobukapnirye, amutuku arye batakuka, sik mutuku koproba Yehuda mutuku tamubuka boyanamne. Winipyop ura, anggunce aninye ati, malye weik winililamluma anya arye, tamubuka kwang daknamsine. Anggunce malye winilamlum ning ara, ila tamubuka, anggun bidamang kisok deice deipnamsine.
Allah Yahweh arye, ayupu ton nyapdeibukba, Amos birye kekebuk. Allah el si Yahweh arye, ayupu nyapdeibuk.Sik Moab mutuku ninye arye, tup-tupa weik arye malye wininyaka ati, dipkoprop na arye, sik amutuku ninye ati, wenebuka opnamne. Sik malye wininyak ning, namin kiamsirye, adib aryuk wenebuka kum omse bukni, winitalak ara sik malye winin ning weik, winilamak ning ati, Moab ninye weik arye wenebuka opnamne. Aninye ati opnamne ning ara, fia dipkoprop kum bataknamne.Deiyok ara, sik Moab mutuku ninye arye, Edom mutuku weik ninye deiyok kibuka, talyamuknye akunum ‘Merekukua beta dibukba, Moab nang arye weibik,’ tenebikce, el anye weiamik ning dakuka batakikce, el yok dobuka uku dongobikba, uku dibukce, atu dayuk ning ati, na Allah arye sik Moab mutuku ninye nirya wenebuka opnamne.
Tonda, sik bona weik talin ninye arye, ‘Fia teleb aik unamap’ tenen, bupu li talak, tia bukuka dikdik sen asik, domik ning nirya ap, tonda arukna li talak, ‘Uku dam bukibirye, peikda unamap’ tenen, teleb aik domik ning nirya ara, ulubuka bataknamne. Tonda weik teleb aik domikce, fia dekna weik ning dongolamik ning, delilamik aik nirya ara, ulubuka daklopnamne. Tonda weik asik domik ning nirya ara, ulubuka atu buklopnamne.” Allah el si Yahweh arye nyabuk.
Tonda anggur tapu duk wa win dam unmakce ninye nirya arye, sik ton engenamake. Ara, urdem ati kum engenamake. Deiyok ara, na Yahweh yanirye, anggun nirya wenebuka opnamsina ati, engena uk unamake. Ayupu ara, na Allah Yahweh arye, akunum nyapsine.
Nyabuka moropsebuk, Allah Yahweh arye, ‘Winibuka wenepnamsine’ tenen, kintinibukce, laka kintinipmok ning ara batakuk. Allah arye tamubuka tenibukce, ‘Aning ara tuba kum winipnamne’ tenen, batakuk. Batakukce tuba tamubuka na ti nyapnuke. “Na Allah Yahweh aning-aning nirya deice tam, Weik Erena Deiyoknye arye, nyapkine. ‘Israel ninye wenena ati winipnamne,’ tenepse ning ara, kum winipnamane,” nyapnuke.
Nyabukce, ayupu ton nyabuk. “Na ara, Allah unune. Na si ara Yahweh. Na arye aning-aning nirya talibuka, deice tam Erebuka Weik Mikip Deiyoknye unune. Na arye, im deice unyak yin talin ninye nirya talinune. Na arye, tukwak mutuku yanuka yan yanipnyop ura, tukwak mutuku nirya weik arye luluklirye, mitang upliba, mek balamle atonun ubuka kum kibuka balule. Tonda, winipniba tukwak mutuku unyak ninye nirya, ilil deice uk unyake.Winipmanto ara, Mesir mutuku noutam, Nil mek weik onmalye talak, mek kait weik arye welenmalya ani, cepropnen balamle talak mitikanun arye, koulukuka balamle touk, na arye nyaipneba, sik aninye unyak mutuku nirya ara, weik arye luluklirye, welepmalya ani, tamubuka tukwak uk saknamle. Na Allah Yahweh arye nyapsine.
(-)
“Weik Asik Niniwe mutuku bimince, na arye an dam nyapse yupu bobuka, Niniwe ninye, sik dam adib aryuk nyalbinamlyame,” nyabuk.
Tonda, anggun Safir mutuku ululum ninye ara, yuk mutuku ninye arye anggun ti, obuka sirya daksikirye, anggun ululum mutuku batakuka, yuk pera mutuku bobinamsiyak talak ara, butum aling ongona kumce, talye nong banang uk binamlume. Winipmunyop ura, anggunda alye weik dakanamlume. Tonda anggun Zaanan mutuku ululum ninye ara, anggun umunye mutuku ara, batakuka yuk mutuku ton kum bitume. Ara, ‘Yuk mutuku ninye arye yanuka opsicak’ tenen, anggun asik nirya antanabuka, doamlum cang pala keil foka bai tam kum binmanto upnamlume.Bukni, sik Bet-Haezel mutuku unyak ninye ara, sik olan ninye arye, sik domik aik ap, keil foka domik ning ap nirya ara, dakuka uluplopnamake. Tonda, ‘Aning fia aunamle’ tenen, tuku fum tam deiyamik pala keil babye, palibuka daklobikirye, sik aik nirya uluplobikiba, atu butbuta atonun unamla ati nyapne.
Ati, na nabi Mika birye nyapsine. Anggun weik malye winimunye ati, Sion mutuku ara, tuku palibuka wa win dam atonun upnamle. Ara, Allah arye lo arepliba, Yerusalem mutuku noutam asik domik ning nirya ara, yuk mutuku nang arye yanuka, uluplobikiba asik oldem upnamle. Winibikirye, Yerusalem mutuku noutam ulul asik nirya ara, uluplobikiba sice butbuta atonun upnamle. Amutuku noutam dolamik asik nirya ara kum danamle.Winiplyop ura, aminyan talak yo mutmuta paplirye tiklyop ura, talye bai mutuku atonun upnamle. Allah Yahweh el si eren aik amutuku deice ulul bukni, aminyan talak, anyaik babye uluplobikiba, kum danamle. Amutuku deice ara, talye yo mutmuta palamla atonun upnamle. Na nabi Mika birye, anggun amutuku deiyok nang ati nyapsine.
Se, aning ati anggun deice tam mutuku ululum ninye nirya babye, amutam mutuku ululum ninye nirya babye, na Allah Yahweh arye Israel yala ninye ati, yupu nyapdeipnusin yupu ara, anggunda moubuka kekeplulume. Aning ara, urdem ati kum nyapsine. Na Allah Yahweh arye, na tenen ninye, Israel yala ninye arye, malye wininyak ning akunum kel kinuna anya arye, Israel ninye nirya ati wenepnamsin yupu aupmanilba, nyapnusina ati, kekenamlulume.
Winipsiminyop ura, ninye mutuku-mutuku nirya yuk daunyak ninye arye, aning eibikirye, alye dakdakirye, ilil unamle. Ara, sikce winibuka tenenamake. ‘Se, min yuma talak, nunda weik mikip ninye unyabe,’ tenelamupu bukni, dipkoprop nun mikip, mitiktonun usulule. ‘Allah elda, fia weik mikipnye ulule’ tenen, kel biknamake. Aning kel bikica deice arye sik aninye nirya arye Allah ati, ‘Se, elda weik mambulnye ulule,’ tenebikirye, sik kanye deibikirye kipnamake. Winipnamle talak ara, ‘Nun weik mikip nang unyaba,’ tenelamik nang ara, sik talima fum tam kunukulongona ap, amul kunukna ap, tonda si bam bol lililongona ap unamake.
(-)
“Kasdim nang awininyaka nirya ara, mandipna kanye bobuka, ‘Yuk mutuku ninye nirya obuka, sirya daknamap’ tenen, olyanganamsiake. Sikce minop menekuka yakirye, olyanganyake. Winipmanto ara, weik bupu ulamle tam arye, kumanya yangalamle atonun yakirye, yuk yala ninye obikirye, anang nirya tomobuka, wenen aik delilbinamake. Winipmanto ara, mek wenenga yamulamla atonun, tomobice nang ara, nukmanto kum unyake.
Habakuk birye nyabuk. “Se, na ni Allah, ninye weik arye, an si ap, ance weik mambul fil dolamlum ning ap ara, nyalamikba, na akunum kekelamse. Tonda an Allah Yahweh arye, weik mambul fil, minop talak dolalum ning ara, gekepse ati, ilil unulule.Aning nirya ara, keteng tamun, keteng tamun nirya weik mambul fil dolamlum ati, ‘Winitalak babye, aning tuba lak kibuka fil dopsutum’ tenen, moropkine naio. Winitalak ara, nun Israel ninye fia malye weik ulamupu ati, ance yu kanye bosimince, wenenamsilam bukni, winitalak noutamak ara, fia tuba bico ukilye ning ara, luba kina kume. Nun malye una ati, adib aryuk obuka sirya daksutum bukni, ‘Nun ti bico tenebuka melinamsilam’ tenen, moropkine naio.” Habakuk birye Allah Yahweh ati nyabuka morobuk.
(-)
(-)
Ayupu ara, talye ati kum nyapsine. Anggun Mesir mutuku noutam ulalum bukni, amutuku batakuka, bisik noutam yangalalum talak ara, na nyalin yupu deice arye nyapdeipse. Ara, ‘Na arye anggun ti fia kalikuka melinamsine. Melinamsina deice arye, na si eren aik punubuka donamnulume,’ nyabuka, nyalin yupu deice arye, anggun dam akunum nyapdeiyamsise. Ati, winitalak ara, ‘Se yata wiripnusiyak do?’ tenen, anggun kanye talima uk dina kume. Na aryuk melinamsine.” Allah arye nyabuk.
(-)
(-)
(-)
(-)
Pera mutuku nang arye, Israel ninye tapu koubuka, bobinamik ning ati, Allah arye, ‘Lobuka lyepnamne’ tenen, nyabuk yupuAllah el si Yahweh arye, el wipdeiyamuk ninye ati nyabuk. “Na Allah arye anggun ti, ‘Teleb kilinamsine,’ nyabuka, nyalin yupu deice arye nyalilamsise ning ara, dipkoprop nong upnamle. Ara, anggun malye ulamlum ning nirya namin kina ati, ining ning obuka arelyanganumunya deice arye, ‘Akunum winipsuke,’ tenenamlume. Ayupu nyalilamsise ning ara, dipkoprop nong upnamle. Ayupu ara, min kum winiptue. Ati, na arye, ‘Wininamsine,’ nyabuka nukamsise ning ara, dipkoprop nong upnamle. Pera mutuku nang arye, anggun ti tapu koubuka mek dina ati, lukamik fum bisik mek cemuk fum tam, dolkwetelamsikba, imun kanye bobuka ulamluma noutamak arye, lobuka lyepdopnamsene.”
(-)
(-)
Anggun Israel ninye arye, na si ati, ‘Elda mambul kume,’ tenenululum bukni, yuk pera mutuku ninye, im sirya mutuku sirya nirya unyak ninye arye, na tibuk ‘Se, Allah ara, mambul weiknye’ tenen, sikce na ti si fia erekirye, na ti kininyake. Ara, berentam talak arye dipdongobuka, lukunyan noutamak babye, na ti kibuka si ereninanyake. Wininyaka ara, dan mutuku do nirya, ninye mutuku-mutuku nirya arye, na si erena ati, nintong teleb ning, uku dongobikirye, si erenyake. Tonda, sik malye winin ning kilina ati, kam ning fia teleb ning uk, obuka arelyanganinyake. Na Allah Yahwe<RF q=+>Allah – Ibrani yupu deice arye ‘Yahweh Sebaot’ sekik. aning-aning nirya talibuka, im deice yin talin malaikat sik deiyok ununye birye nyapsine.
Minop talak arye nyapdeiyamsise touk, ila tuba tonap nyapsine. Ati ara, anggun talibuka umunye ning ton aupmasilyop ura, ‘Aning bokuka, winibuka-winibuka arenamnulume,’ nyapsise touk, weinye kwaning ap, kam un ning ap, min yuma teleb arin ning ap, dobukapmumce, na Allah si erena aik bobuka arilyanganulume. Winipmunba, na si eren aik koproba fum tam ara, din ning weik upnamle. Kum suknamle. Na arye anggun ti, ‘Winibuka arenamnululume,’ nyapdeiamsise touk, winipnumunya deice arye, anggun din ning nirya ara, fia weik upnamsile. Kume kum danamsile.Na Allah Yahweh ati, ton yanuka nyapnululume. Anggunce na nyapmasin touk winipnumunyop ura, na arye im deice din ning yangan bisik bublan kukeipniba, anggun dam din ning ap, yuk teleb ning ap, fia weik upliba, anggunce dopmankumce, fia weik upnamsile. Anggunce, ‘Dib do, tilila do,’ tenena kume. Piripmunyop ura, eipnamlume. Aning-aning nirya weika arye arenamsine. Na Allah Yahweh, im deice yin talin malaikat nirya, sik weik deiyoknye birye, na arye nyapsina ati, dipkoprop winipnamle.
Yakup el mi ara, Yusuf. Yusuf bira Maria dobuk. Dobukba, Maria arye Yesus deibuk. Ara, ‘Ninye mutuku-mutuku nirya noutamak arye, ninye weike lyeplirye, sik kanye talima fia talinamle’ tenen, Allah arye wibuka deiyamuknye ati, Kristus nyanyake.
Nyabukop ura, Yusuf bukukabukce ami ap, el lin Maria ap bobuka, Israel mutuku tamubuka bobiyukce, sik daulamik.
Nyabukop ura, Isa Mutuku Dongonye biyukba, Allah el im deice fil don nang, malaikat-malaikat, Yesus dam yayikce, el patalamuk ning, aning nirya ara melilamik.
Aning ati ara, ‘Ninye eipnamak’ tenen, upna delilamak touk, anggunda ninye dinak nirya weik dirina atonun unamlulume. Winimunyop ura, yuk nang arye anggun teleb winilulum ning eibikirye, anggun Ni Allah im deice ululnye ati, kel kibuka el si uk erenamake. Yesus arye el mapu ati nyabuk.
Yuk nang arye anggun ti, bico tenebuka kanye talima melisinyak nanguk bico tenepmunyop ura, adeice arye Allah elce anggun teleb una ati, ‘Talya arepnamne,’ tenepsuk ning aripnamsil do? Kume. Sik fia malye nang, ‘Ninye deiyok nang dopropnamak’ tenen, pajak yo bok bulubuka delilamak nang, anggun malye nang ababye, sik babye atonun nang ati, bico tenebuka melildanyake. Aning ara, ninye nirya sik babye atonun nang ati melildanyake.
Yata ati, ‘Yatato butum aling ongopnamap’ tenen, kanye imun usulul do? Dolkua kan-kan arye ulamle kurun ning ara, tenenamlulume. Akurun ning urasin ara, fia teleb ulul bukni, aning ara fil dona ap, butum aling ongona ap, kum ulule.
Yesus arye aik dona kel nang ap, aik dona walwal nang ap ati, nyabuk yupu<TS3>(<a href="b42.6.47-49">Lukas 6:47-49</a>)Yesus arye nyabuk. Ura, ‘Na nie,’ nyabuka, talya nyaltakaninyak nang ati, “Anggunda na walwale,” nyapnamne, nyapmasina aning ati ara, yupu tonap nyapnusine. Yata ninye do nirya, na nyasinye yupu kekebikirye, aning uk wininyak ninye ara, aik dona fia weik kel nang atonun unyake. Anyaik dona kel nang ara, ‘Anyaik dopnun’ tenen, tuku palibuka mutuku yangan keil deice ayukumna yo ikuka aik dobuke.
Winibuka mapmokba, Yesus el melin nang arye el mapmokak biyikce, “Naie, nun mekwen dipmanto unmasila ati, an bukmince, yupu sekmince, nun ti lyepsilyame,” nyabuka morobik.
‘Yesus el butum aling talya bolpipnutu ura, elce kwetepnutue,’ tenebuk. Utenebuka ati, abanmek nang noutamak arye, Yesus el balye tam tikilyayukce, el deice ongopmok butum aling ara bol pibuk.
Anyaik nang arye anggun ti, nong kanye deibuka melipsikcop ura, akunuma. Bukni, anyaik nang arye anggun ti, nong kanye deibuka kum melipsikirye, bataksikcop ura, ‘Allah arye teleb updeipnamsile,’ nyapmamunye yupu ara, ila tamubuka dopropnamlulume.
Yesus arye Yohanes ati dopdeibuk yupu<TS3>(<a href="b42.7.18-35">Lukas 7:18-35</a>)Yesus arye el yupu bobuka, ‘Peterepra banamak’ tenen, wibuka deiyamuk nang, sik 12 nang ati, ayupu nirya nyabukce, akunum peterelamukop ura, amutuku batakuka, Galilea tam noutamak asik dolamikak nirya, el yupu peterepra balamuk.
Yesus arye, “Allah el si erena ati, fil dona kum dib aryuk, didik sen sum, Sabat sum deiyoknye bira, na uka,” nyabuk yupu<TS3>(<a href="b41.2.22-28">Markus 2:22-28</a>; <a href="b41.3.1-6">3:1-6</a>; <a href="b42.6.1-5">Lukas 6:1-5</a>; <a href="b42.6.6-11">6:6-11</a>)Yahudi yala nang sik Allah si erena ati, fil dona kumce, didik sen sum, tonok Sabat talak ara, Yesus ap, el mapu ap, yuk nang gandum<RF q=+>Gandum ara, mitikanun beras atonun bukni, el urasin yuke. Aning ara, mitikanun maning atonun bukni, buta deice tam ara, mitik duk weik moulamle. Aduk el urasin ara, beras atonun ulule. Aduk dobuka, tikikirye, singsinga atonun akunum uplyop ura, mek ap tabakuka, din ning el si roti dabuka dinyake. wa wiyamika noutamak banmek. Abanmek talak ara, sik din patabukba, el mapu arye gandum duk dakuka, deice bama labuka batakikop ura, gandum pinpinya labuka imbik dinmek.
Aning ati ara, anggun moubuka kekeplulume. Ayupu fia mambul, dipkoprop nyapnusine. Ninye nirya, sik malye tenelamikce ning ap, malye winilamikce ning ap ara, Allah ati, yanibuka nyalamak yupu ap, anirya ara, sikce sik malye winin ning nirya batakikceba, Allah arye aning nirya kum daneiplirye namin kipnamsile. Bukni, yata ninye do nirya ara, sikce Allah El Dib Kanye ati, yanibuka nyalamak yupu ara, Allah arye aning kum kum kipdeipnamle. Aning ara fia kum namin kipnamsile. Ayupu nirya awamlya deice uk wenepnamsile.
Asipdeyikbuk, Yesus arye tamubuka nyabuk.Allah arye ninye weike lyeplirye, sik kanye talima talinamle nyasunun yupu ara, Allah arye nyapdeiamnuk touk, na mapu anggun ti yupu nong laka nyasunune. Bukni, yuk talya ninye ati ara, na yupu dib tenebuka, moubuka kum kekenyaka ati, aninye ati domon yupu arye, nong bola deice uk nyanune.
Ara na Ninye Mi Koprop Atonunye birye, na im deice fil don nang malaikat dopdeipniba, Allah arye taliliba, mutuku-mutuku nirya unamak nang kan-kan arye, malye unyak ninye ap, malye una deiyok ning ap, wibuka dopropnamake.
Yesus arye din ning bokuka aribukba, 5.000 ninye arye dibika ati, nyabuk yupu<TS3>(<a href="b41.6.32-44">Markus 6:32-44</a>; <a href="b42.9.10-17">Lukas 9:10-17</a>; <a href="b43.6.1-13">Yohanes 6:1-13</a>)Yohanes ninye mek dongolamuknye obika ati, yuk nang arye Yesus dam binuka nyabikba, kekebukce bico ubuk ura, ‘Na ara ninye una kum mutuku didik selbinune,’ tenebukce mek lia yo deice wekuka bukukce, Galilea mekwen deice biyuk. El ap, el mapu sik obarye  nang ap, sik yuk banmek bukni, mekwen deice banuyik talak ara, yuk nang kekebikce, ‘Nun ap epdanamap’ tenen, asik dana-dana dam nang nirya arye, mekwen lilkwa bisik bik-bik abuka banmekce, Yesus binuyukak biyik.
Nyabukop ura, ayupu ton nyabuk.“Allah el yupu laka nyalamuknye Yesaya arye anggun ti nyapdeiamsuk ning ara, dipkoprop nyapsuke. Anggunda talye yupu nyabuka, malye ululum nang anya arye, Yesaya arye anggun malye winilulum touk wininyak nang ati, sekdeiyamuk yupu ara anyapnusine. Allah arye nyapdeibukba, nabi Yesaya arye sekamuk yupu atia.”
Arinmekba aninye nirya dinmekani, akunum boubukop ura, kwal deibik. Dinmeka ani, kwal batakik ning ara, Yesus el mapu arye bulubuka, weik bakul aling arye tek barye libikop ura, akunum langdibuka deibik.
Nyabukop ura, ayupu ton nyabuk. “Na dipkoprop yupu nyapsine. Anggun mening dam atikmalum nang kan-kan ara, ton nang ara, ‘Allah arye mutuku-mutuku nirya noutamak arye, ninye weik lyeplirye, el mikip deice sik talima talinamle’ tenen, na ara Ninye Mi Koprop Atonunye yanamne talak min kum uplye talak ara, kum dipnamake. Sik aninye ara awinipnamle ning eipnamake.” Yesus arye awekmek ninye ati nyabuk.
Na fia dipkoprop nyapsine. ‘Nun weik nang upnamap’ tenen, kanye talima erelamunya ara, bataklulume. Mitik mapu ara, sik kanye talima nimalya arye unyakce, du nang yupu kekebuka ulamak touk, sik bidamnye kanye tamubuka kum umunyop ura, Allah arye anggun ti lyepsilirye kum talinamsile. Lyepsilirye im deice babye kum weknamlume.
Na arye an ti bico tenebuka mangkau kiyamkisi touk, an yo bok tia dopropkuknye biti, atonun namin kipmatum bukni, bico tenebuka kum namin kipluma ara, teleb winiplum do?” nyabuk.
Asipdeyukba, Yesus arye el mapu ati nyabuk.Na dipkoprop nyapsine. Na ara, Ninye Mi Koprop Atonunye birye aning-aning nirya winiryuk ning kwepdeipnamne talak ara, aning nirya ara, na talipnirye weik ninye deiyoknye ubuka, Raja unamne. Weik deiyoknye upnyop ura, na fia teleb buna ning, weik dirina uplye nang deice arye buknirye, aning-aning nirya talibuka deice tam unamne. Atalak ara, na arye wibuka deipsise nang, na yupu kekebuka fia dobolyanganamnulum ati, anggun ap aning-aning weik aripsiniba, anggun babye aning talibuka weik deiyok nang unamlume. Winipmunye talak ara, anggun babye teleb bunak 12, deice bukmunce, Israel ninye yala 12 unyak ninye nirya ara, anggun weik deiyok nang umunce, Israel yala ninye kan-kan arye, ‘Teleb unyak nang ani, malye wininyak nang anye,’ nyabuka, sik yupu lipsisikuka bokolina deiyok nang unamlulume.
Na unye touk, anggun babye, wininamlume. Na babye Ninye Mi Koprop Atonunye birye, na bidamnye ati patapnilye ning, ‘Ninye nirya melinamniyak’ tenen, kum yase. Na arye tukwak ninye nirya, sik patalye ning ati, ‘Melinamne’ tenen, yase. Na unye touk, anggun na mapu babye atonun unamlulume. Na ara ninye nirya sik kanye arye, malye tenelamikce ning ap, malye winilamikce ning ap ati, ‘Allah arye sik wenebuka oplyak’ tenen, na opnikibuk dipnamne deice arye sekdongopnamne. Winipnyop ura, ara ninye kisok arina atonun winipnamne. Allah arye tukwak ninye nirya wenebuka optu bukni, sik yok pununa ati, na dipnamne.” Yesus arye nyabuk.
Asipdeyikba, Yesus arye tamubuka anang ati asipdeyuk. “Anggun ti tonok ning asipdenusine. Asipdesinibuk, tamubuka nyapnumunye ura, na fil donye ning yupu deiyok aripnuknye bira, ‘El si anye,’ nyabuka, laka nyapnusine.
Winibikop ura, adeiyoknye birye el melin nang ati ayupu nyapdeibuk. “Na weik kwalina akunum kwalibuka deipse bukni, na minop talak nyapdeiamse nang ara, na ti kum bataknitingop ura yanuka dipting bukni, sikce na bataknik nang anya arye, sik kum yanamake.
Anyapmasin ning ara, Musa arye sekamuk yupu noutamak minyuma ning fia mambul ning nyapmasine.
Tonda, “Im deice ulul ning si deice arye, wininamne,” nyalulnye bira, ayupu nyalya deice arye, Allah el si deice ap, Allah el nong ap ati, ayupu nyalule. Aning nirya ara, kum bokeipmanto ati, anggunce, “Aning-aning nirya si deice nyapsine,” nyalulum yupu nirya ara, fia malye nyalulume. Yesus arye anang ati nyabuk. Nyabukce, ayupu ton dukdongobuka nyabuk.
Bukni, yatanye do nirya, na batakna kumce, na ap, ninye yuk nang ap ati, bico tenebikirye, kanye bokoltona kum dib aryuk, fia kanye lamapdongobuka ulamice nang ara, yuk nang arye anang ati obica babye, Allah arye aninye lyepnamle.
Bukni, ‘Anggun moubuka kel kipnululum’ tenen, sirya daknamle talak winipnamsil ning atonun ning ati, winipmanto yupu nyapnusine. Aik deiyoknye birye, ‘Ubula donanye alukunyan noutamak, akiting deice arye ubula dolyanamanile’ tenen, kel kepmatuto ura, mana kumce, fia kalikuka dinmatu ati ara, ubula donanye birye, el aik wekuka, el ning ubula kum doproptue.
Weik yo bok bitinye dopromukce, fil dolamuka deice arye, weik yo bok 2 tonap tabakuka deibuknye birye yanuka nyabuk. “Naie ance, ‘Fil dopnamnil’ tenen, weik yo bok 2 aryamnulumba, fil dolamse ani, weik yo bok 2 tonap tabakuka kintinipdeipmakince 4 aupmal atia,” nyabuk.
Yesus Betania mutuku unmok talak, kil tonok arye nintong teleb mek dobuka, Yesus el kisok deice dikeibuk yupu<TS3>(<a href="b41.14.3-9">Markus 14:3-9</a>; <a href="b42.7.37-38">Lukas 7:37-38</a>; <a href="b43.12.1-8">Yohanes 12:1-8</a>)Yesus ap, el mapu ap, Yerusalem mutuku batakuka, Betania mutuku binuka unmek. Yesus ara, tonoknye el si Simon, el aik binuka bukmokce, din dinmok. Simon ara, min arye barye suse atonun suse, el nong nirya dilamuka ati, el si ara Simon Barye Suse dinanye nyalamik.
Yesus arye Getsemani mutuku Allah morobuk yupu<TS3>(<a href="b41.14.32-42">Markus 14:32-42</a>; <a href="b42.22.42-46">Lukas 22:42-46</a>)Zaitun mutuku deice uk sik daunmekak uk bukni, mitik pera Getsemani mutuku biyikce, Yesus el mapu ati nyabuk. “Anggun abukmamunbuk, na yukak Allah morolbinune,” nyabuk.
Ati, el wenena ara, yata wiripnamap do? Anggun bukmalum nang ara yata tenepmalum do?” nyabuk. Nyabuk ura, ayupu lipsisikuka bokolina deiyok nang, Sandeheren nang nirya arye, “Akunum, Yesus arye ayupu anyapmala ara, fia malye nyapmala ati, adeice arye optibye,” nyabik.
Sik ayupu nyalilanmek talak ara, Gubernur Pilatus arye awekmek ninye nirya ati, asipdeyuk. “Abitinye nang ara, yatanye bak lobuka aripnusin do?” nyabuka asipdeyuk. Asipdeyukbuk, “Barabas uk lobuka aripsilyame,” nyabik.
Yesus dibukop ura, adip aryuk Allah arilbalamik aik noutamak, wilibuka lalkwetelamik butum aling ara, el yuk aryuk, itam arye kwilikuka dana-dana kibukce bitinye kibuk.<RF q=+>butum aling kwilikuk bitinye kibuk – Allah ati arilbalamik aik fumbisik ara aik yuk-yuk wilibuka domik. Weik mambul aik, el si Fia Teleb Aik ara, Allah arin nang, sik weik deiyoknye elcuk anyaik weknamtue. Anyaik lelilongona ati, cang butum aling dobukabikce, lapkwetcamikba, ‘Allah ara anyaik noutamak ulule,’ tenelamika ati, anyaik yuk talye nang fia binmanto kum ulamik. Bukni, Yesus dibukop ura, anyaik bitinye wilina ati, lapkwecamik butum aling ara kwilikuka binye kibuk. Deiyok ara, ‘Winitalak ara, Yesus dibuka deice arye, ninye nirya arye, Allah el dam yangana ara telebuka’ tenen, ninye kel biknamaka ati, Allah arye abutum aling kweliklobuk. Atalak aryuk amutuku nirya weik arye lokukce, keil bulamuka nirya bongabuka dibuk.
Nyapdeibik touk, yin talin nang ayo bok doprobikce, anyapmek touk nyalbalamik. Ayupu nyalbalamikba, Yahudi yala ninye weike kekelamika ati, winitalak unyak ninye babye, ayupu tuba nyanyake.
Isa arye nyabuk bukni, Yesus el yupu mikip arye, “An yupu tunimabuka, anye talima noutam talipluma ara, batakuka bilyame,” nyabuka wenebuk.
Nyabukce, ayupu tonap, nyabuk. “Aning ati ara, na ara Ninye Mi Koprop Atonunye,<RF q=+>Ninye Mi Koprop Atonunye nyabuk ning, ara im deicanye ulamuk bukni, tukwak ninye lyena ati yayuk talak ara, ninye nong dayukce, talya tukwak nang urasin atonunye dayukce yayuk. Ninye urasin kibuka yayuka ati, ayupu nyabuk. na mikip deice arye, ‘Tukwak ninye sik malye wininyak ning nirya kum daneipsitue,’ tenepnamanuluma ati, na arye sisal sebuka darapdomuknye biti ayupu nyapnune,” nyabuk.
Nyabik bukni, Yesus arye aisa mer nirya ati, “Na wininuna ara, yuk nang ati kum laka nyalbinamlulume,” nyabuka weik arye aisa nirya ati yupu sekdobuk.
Atalakuk bukni, ton yala ning ara, doknin banmokak, tirmangka weiyang-weiyanga kan-kan noutam arye sakuka bongopmok bukni, tirmangka weiyang-weiyanga erepdobikce, apabuk ning koupdongobukce, angkalung kipdongobuk ura, wen-wen alamuk. Wen-wen alamuka anya arye, duk kum moulamuk.
Sik banmek ani, fia banmekba, weik kumanya ap, liman ap, mok ap, ubukce, mekwen weik arye lonting-lonting anmokbuk, mek liya yo fumbisik wekukce, ikin arye mek liya dobuka, mekwen fumbisik wekmanto unmok.
Akil ara, ‘Sik ninye kweten nang arye kwetepnetinge’ tenen, kweten nang dam weik balamuk bukni, sik kwetelamika deice arye, uk weik tonap, tabakuka dilamuk. Akwetelamik ning ati, akil el talilamuk ning nirya aryamukba, kum dayuk bukni, kum kwetepmanto ubuk ura, ikin uk tonap, tabakuka tuba dilamuk.
Sik anang peterepra balamik talak, nirya ara, isa mer weik talilamuk ning yakalamik. Tonda, uk dilamuk ninye weik, ‘Allah el mikip deice aryuk kwetenamsiak, tenenamnyaka’ tenen, minyak zaitun dobuka, aninye sik nong deice likipna arye kwetelamik.
Yesus el mapu 12 nang arye bulubuka libuka deipmek ning, weik aling atouk ning, el si, bakul weik ning, 12 deiamika arye libuka deibik.
Ayupu nyabukce, sik awekmek nang, asukum uk batakuka banmoka ani, yuk mutuku biyukop ura, aik wekdobuk. Aik wekukop ura, el mapu 12 nang arye, yuk mutuku arye nyapmok yupu ara, ‘Deiyok aning’ tenen, bita kum bikmek arye tonap, asipdeyik.
Sik anang arye akunum dibikop ura, Yesus arye anang ati, “Telebe anggun mutuku tamubuka bilulume,” nyabukce, tamubuka mek liya yo deice wekuka bukukbuk, Yesus ap, el mapu 12 nang ap, mekwen deice banmeka ani, Dalmanuta mutuku biyik.
Ayupu nyabukop ura, daulamika ani, naku barye sum akunum mabikop ura, Yesus arye winilye nanguk dobuka, weik mutuku dup welebuk. Yesus ap, mutuku dup welebik nang sik si ara, ani. Peterus ap, Yakobus ap, Yohanes ap, Yesus ap, sik uk neika binmek. Sik amutuku dup welebikop ura, sik adinmekbuk, Yesus el urasin yuk dayuk.
Laka nyanmok bukni, sikce, ‘Deiyok ani’ tenen, moubuka kum kel kilamik. Kum kel kilamik ati, ilil ubuk ura, ‘Deiyok dan do?’ tenen, kum asipdeyik.
Atouk, el kil ton, el akanye batakuka yuknye doplyop ura, el min arye domlinye biti malye ulilule. Akil babye, yuk nang ap, ubula yolalamak touk ulule.” Yesus arye nyabuk.
Derebikba, Yesus arye el mapu 12 nang nirya ati bulupdeibukce ayupu nyabuk. “Yahudi yala kum nang arye, ‘Nun weik ninye deiyok nang anye,’ tenenyak nang ara, adeiyok nang arye sik amutam unyak nang ati, yu uplibuk anang yanibikirye, ikin fil arukunyake. Tonda, sik sisinanye arye talima erebikirye, sik amutam unyak nang ati, kanye imun ning sik nong deice deibikirye, talye yupu nyaplobuka ubula dolonyake.
Ara yo koulupmokak eibik yupu<TS3>(<a href="b40.21.19-22">Matius 21:19-22</a>)Buru tam binuka mapmeka berekukop ura, ‘Yerusalem mutuku tamubuka binuyap’ tenen, bisik banmekce, ambusum bisik banmekce eipmek Ara yo ara, tonap, eibik. Eibikce ayo dam bina dipdeyikce, ayo bok ap, nong ap, yating ap, nirya, Yesus arye ayo wenepmok deice arye akunum koulupmok ning ara, eibik.
Nyabikbuk, Yesus arye anang ati nyabuk. “Yo bok ara, yala tonokuk ulula ati, Kaisar<RF q=+>Kaisar – Roma mutuku ninye sik weik deiyoknye. Laka nyana yupu nomor 41 dirume. arye, ‘Aning aripnululume,’ nyasulul ning ara, adip aryuk Kaisar ati arinamlume. Tonda aning atouk, anggunce, ‘Allah ati arinamabe,’ teneplum ning ara, adip aryuk Allah ati arinamlume.Aning atouk, ‘Tonye bira, kekenamabe, tonye biti, nun lik tenen, bataknamabe,’ tenena kume. Kaisar arye nyasulul yupu babye, Allah elce nyasulul yupu babye, kekebuka wininamlulume.” Yesus arye nyabuk. Yesus ayupu nyabuka deice arye, Farisi nang ap, Raja Herodes el yupu kekelamik nang ap, arye, ‘El yupu nyaptua deice arye malye uptue, tenepmap bukni, aning kum winipmanto uple,’ tenebikce, “Se,” nyabuka mambul kirik.
Nyabuk ura, anyaik batakuka kulukikce, lu ak biyikop ura, Zaitun mutuku<RF q=+>Zaitun mutuku deice, yo duk moulamle yo, el si ara zaitun, weik kouamikba, zaitun yo duk moulamuka ati ara, amutuku si ara Zaitun mutuku nyalamik. deice welebuka, abinuka bukikce, yanmek ak, Yahudi yala nang arye Allah ati arilbalamik aik otam upmokak tamubuka dinmek. Yuk nang ap, tabakuka kum bukmeka anya arye, Allah arilbalamik aik dinmek talak arye, Peterus ap, Yakobus ap, Yohanes ap, Anderias ap, sik nirya arye Yesus ati asipdeyik.
Na yanamne talak ara, kum bikiluluma ati, ‘Nun tuba malye wininyap noutam talak, nun ni minpola yalirye wenepsilyak’ tenen, anggun kanye fia moubuka unamlulume. Tonda mankau asa unmamunyak, ‘Talye karin arye yalyak’ tenen, tonda ‘Dan talak yanamsil do?’ tenen, kintinibuka dinamlulume.
Yesus arye nyabukop ura, el ap, el mapu ap, sik nirya Allah mot nyabikce, Yerusalem mutuku noutam bukni, sik alip aik bukmek aik batakuka, banmek ani, Zaitun mutuku deice welebuka biyik.
Ninye yuk-yuk weik arye talye yupu uk nyanmek bukni, yupu neiktoto atonun kum nyanmeka ati, ‘Ninye wenena ati deiyok aupmalba, optibye,’ tenepmanto yupu kum nyanmeka ati, kum kekebik.
Nyanmekbuk, Pilatus arye tamubuka nyabuk. “Yata ning deiyok ati opnuyak do? Nun amutuku talilamap nang arye, deiyok kum winipmalambuk ninye talye lup parabuka kum onyabe. Ati, nunce, ‘Aning, wininamlulume, aning ara, kum wininamlulume,’ nyalinyap yupu, peraturan yupu ara, dan yupu yanisilya ati opnuyak do?” nyabuk. Pilatus arye nyabuk bukni, sik awekmek nang nirya arye, ila tamubuka tonap, weik yupu arye nyanmek. “Ance nyapminba, sik yin talin nang arye wanwanun yo deice deibuka opnuyake,” nyanmek.
Yahudi yala nang ara, ninye dipnop ura, keil deiya fumbisik weilamik. Sik nirya winilamika ati, Yusuf arye, ‘Yesus el nong aripnilyop ura, keil deiya fumbisik weilbinune’ tenen, Pilatus ak morobukop ura, Pilatus arye, ‘E, Yesus ara, minopce akunum dipmal daribe,’ tenebukce lukdayuk. Lukdayukce, yin nang yupa 100 talyamuknye, ‘Eipdarikce lakak nyabuka laka nyapnunil’ tenen, yukubukce, Yesus wanwanun yo deice deipmekak uk dilbiyuk.
Diksukumuk ulamrik ura, Elisabet ara, you kil ulamuka ati ara, sik mapu ton kum delilamrik, you uk ulamdika ani, akunum wisi danamrik mapu kum deipmanto wamrik.
Aning nirya ara winipnamla ara talye ati kume. Deiyok ara ani, aning-aning nirya, Allah ara ikin kum uptue. Allah elda aning nirya kanam uk ulule.” Gabriel arye nyabuk.
Yohanes el li Zakaria arye nyabuk yupuAllah El Dib Kanye arye, Yohanes el li Zakaria kanye talima wekuka langdibukop ura, aminyan winipnamuk ning ati ayupu laka nyabuk.
Akunum eibikop ura, adomba basam wein nang arye, malaikat arye ami ati nyapmek yupu ara, amutuku ulamik ninye kekena ati, laka nyalbanmek. Nyanmek ura, ninye weike kekenmek.
Sik peterena deiyok nang arye el ti asinmekbuk, elce tamubuka sik ti nyanmok yupu nirya kekenmek nang nirya ara, ‘Se yata wiribuka arye ami aning-aning bikam turye laka nyaptu do? Se ami ara, fia kel weik mi,’ tenebuka ngalukunmek.
Yusuf el li si ara, Matica. Matica, el li si ara, Amos. Amos el li si ara, Nahum. Nahum el li si ara, Hesli. Hesli el li si ara, Nagai.
Allah el yupu laka nyalamuknye, nabi Yesaya arye sekiamuk buku arebik ura, Yesus ara tikukabukce, ayupu sekamuk ning eibuka nyanmok. Yesus arye nabi Yesaya sekamuk domon yupu dobuka nyanmok yupu ara ani.
Sik mek lia bukna yo eibukop ura, Simon el mek lia bukna yo fum wekelbiyukce, Simon ati morobukop ura, Simon arye mek lia bukna yo gisibuka mitikto yukak mekwen deice deililbiyuk. Deililbiyuk ura, Yesus arye amek lia bukna yo deice bukuka, awekmek nang nirya ati Allah yupu peterenmok.
Kwaning bulang mabuka, Allah morona ati asipdeyuk yupu<TS3>(<a href="b40.9.14-17">Matius 9:14-17</a>; <a href="b41.2.18-22">Markus 2:18-22</a>)Yohanes mek dongonanye, elce peterelamuk yupu kekelamikce, melibuka balamik nang ap, sik Farisi nang arye nyapnop ura, kekelamik nang ap arye, sik malye winilamne ning ati, ‘Allah moropnuyap’ tenen, dina bulang mabuka, Allah morolamika anya arye, sik farisi nang arye Yesus ati nyabik. “Yohanes el yupu kekekirye melinyak nang ap, nun Farisi nang, nun yupu nyapnop ura, kekebuka bace nang ap, anang nirya arye, ‘Allah si erena ap, Allah morona ap winipnuyap’ tenen, din bulang, si tebuka Allah moronyake. Sik anang ara wininyak bukni, Yesus an mapu ara, awininyak touk kum wininyake. Sikda kwaning ap, mek ap, talye urdem dinuk unyake. Wininyaka ara yata ati do?” nyabuka asipdeyikce wenebik.
Bukni, anggun winitalak arye, bona weik nang deiyok ninye ara, anggun kanye delin ning akunum dobuka talilamlum ati, se tenebuka kanye imun unamlume. Akunum dololuluma ati, aminyan yuk ning tonap kum dopropnamlume.
(-)
“Na dipkoprop nyapsine. Weik kel nang arye teleb unyak ning ati, yuk walwal nang arye, ‘Aning ara malye,’ nyanyak bukni, aminyan talak ara, sik weik kel nang arye wininyak ning nong akunum uplyop ura lakak oplyop ura, ninye nirya arye, ‘E, sikce teleb winilamika’ tenen, bikilinyake. Aning atouk, na ti diba tenena kum nang arye ayupu nyaninyak bukni, na ap, amalye winin ninye ap, neika upmapya ani, aminyan ara, na yupu dib tenebikirye, sik malye winin ning batakuka diksukumuk ubikibuk, eipmunyop ura, kel kipnamlume. Na fil donye ning nong uplye talak aryuk kel kipnamlume. Na arye aninye ap neika unmana ara, telebuka,” Yesus arye nyabuk.
Anang ara wininyak bukni, yuk ninye ara, yala doknin banmok ura, mirin tuku ak sakuk ura duk weik arye moubukce, yupa fia weik seratus moubuka touk, unyake. Sik kanye talima ara fia teleb nang anya arye, Allah yupu kekebikirye, diba tenebice ura, ikin ning awablye ura, batakna kum aryuk, fia talibuka wininyake. Allah yupu diba tenebuka, kanye deibuka fia dololamak ninye ara, Allah el fil weik arye donyake. Yesus arye el mapu ati nyabuk.
Yesus ongon butum bol pipmok talak ara, adip aryuk Yesus arye, tamubuka, ayangan mek ninye nirya dipdonokdeyukce asipdeyuk. “Yata kil, yatanye birye, na ongon butum bol pipmanil do?” nyabuka asipdeyuk. Asipdeyuk ura, el ap balamik nang nirya arye, “Nunce kume,” nyanmek. Nyanmek ura, Peterus arye Yesus ati nyabuk. “Ninye weik an dam lipmaka anya arye, ‘Yata wiribuka arye yatanye birye el ongon butum bol pipnamal do?’ tenen, kum kel kiptibye,” nyabuka asipdeyuk.
Nyabuk ura, sik nirya arye tamubuka nyabik. “Ton nang ara, ‘Yohanes Pembaptis ulule,’ nyakinyake, ton nang ara, ‘Elda Allah yupu laka nyalamuknye nabi Elia,’ nyakinyake, ton nang ara, ‘Allah el yupu ap, elce winipnamle ning ap ati, laka nyalamik nang kan-kan arye diamik bukni, tonoknye kam bukuka ulule,’ nyakinyake,” nyabik.
Yesus arye nyabuk ura, Yohanes arye tamubuka nyabuk. “Naio, tonoknye elce ninye talilamuk isa ara, an si deice arye yaklamuk ak, eibupurye, anye bira nun ap kum banyapnye biti, ‘Anda bataklyame,’ nyabupe,” Yohanes arye nyabuk.
Nyabuk ura, sik anang arye peterepra balamikani, tamubuka Yesus dam yayikce, weik kanye deibik ura ayupu nyabik. “Se, naio ninye talyamuk isa babye, nunce an si deice arye yupu nyalamubu ura, kekelamikce, nun nyapne touk winibike. Nun mikip arye nyabupu ura nun yupu kekebuka nun amutamuk kipdobike,” nyabik.
<sup>(5-6)</sup> Anggun kwit el aik aunmatubuk, tonok sum fia lukunyan noutamak, el aik dam bitumce, “Kao, na ninye asiknye yuk mutuku arye yanmanilbuk, na din ning kum ati, ance kwaning winilye aripnutume,” nyabuka moroptume.
‘Anggun talima noutam dirina usul ning ara kunuksilyak’ tenen, anggunce moupropmunce unamlulume.
“Anggunda, ‘Yupu talina deiyok nang arye wenebuka opnamak’ tenen, tapu koubuka arel binamsiake. Tonda, Allah yupu peterena aik noutamak bobinamsiak ap, ura, na ti diba tenepmanuluma ati, ‘Anang arye opnamak’ tenen, weik ninye deiyok nang, Gubernur nang ap, sisinanye weik ninye deiyok nang, Raja nang ap, sik dam bobinamsiak ap ati, ilil una meme. Yata talak do nirya, anggun tapu koubukapsikirye, yupu bokolin nang dam bobisikcop ura, yupu kabul nyapnumunye talak ara, ‘Yata ubuka nyapnuyap do?’ tenen, mambul kanye kum bopnamlulume.
Nyabuk ura, Peterus arye tamubuka asipdeyuk. “Naio, adomon yupu nyapsilam ning ara, nun uk ati, nyapsilam do? ‘Ninye nirya kekepnyak’ tenen, nyapsilam do?” nyabuka asipdeyuk.
Yesus peterenmok aik ara akil bukmokak eibukce, “Abukmek nang urasin dam tikilyayo,” nyabuk ura tikilyayuk. Tikilyayukop ura, akil ati ayupu nyabuk. “Akilo, isa talipkukbuk, amnyok dukamkuk ara, akunum kwetepkine,” nyabuk.
Sik din dipnuyik talak ara, Farisi nang arye weik nang bukmantoak uk wibuka bukmekak, eibuk. Yesus eibukce adomon yupu nyabuk.
Awinilamik touk, Yesus ap, amalye winin nang ap, dinmek ura, sik Farisi nang ap, Allah arye, ‘Aning wininamlulume, aning ara kum wininamlulume,’ nyapdeibuk ura, Musa arye sekamuk yupu peterena deiyok nang ap arye, pajak yo bok bulubuka delin nang ap, malye-malye winilamik nang ap, Yesus ap, neika dina dinmeka eibikop ura, nyabik. “Anye bira Yesus ara, pajak yo bok bulubuka delin nang ap, malye-malye unyak nang ap, ‘Anang ara malye unyak nang,’ tenena kumce, neika dina dinmaka ara, yata ati do? Awininmala ara, fia malye unmale,” nyabuka wenebik.
Ara, an weit koprop ara, dipne nang atonun ubuk bukni, kam ulamak nang atonun upmale. Tonda, fia tunimamuk bukni, yanmalak, eipmana anya arye, el ti kanye deipmapce, yuna kwalipmapa ara, fia telebuka.” Anye el li birye, el mi dunye kopropa ati nyabuk. Yesus arye awinipmanto yupu deice nyabuk.
Nyabuk ura, bona weik talinanye birye tamubuka, “Kume nai Abrahamo, akunum diamtunye, kam bukturye, sik dam laka nyalbituop ura, ayupu kekeptingce, sik malye winin ning batakuka dib teneptinge,” nyabuk.
Sik talye mangkau kanye bobuka ulamik ura, Lot arye Sodom mutuku batakuka biyuk sum ara, Allah arye uku buk ap, keil lyein ap, im deice arye dopkwetebuk ura, Sodom mutuku ap, aninye ap dibuk.
Nyabuk ura, Yesus arye anye biti tamubuka nyabuk. “Aning ati ara, ‘Diksukumuk utinye’ tenen, patapkilyop ura, na arye nyapnukin ning, bataklum ning ara, winipnululume. Talyamlum ning dekuka bona utotoa talina kumnye aripminyop ura, Allah arye teleb ning, im deice deipkilye ura binuka dopdopnalame. Bona utotoa talina kumnye akunum aripminyop ura, na yupu kekebuka dobolyanganamlyame,” Yesus arye nyabuk.
Nyabukop ura, Yesus arye Zakeus ati nyabuk. “An apu kopropa Abraham arye, Allah yupu kekelamuk touk, arup ara na yupu kekebuka diba tenepmanilama ati ara, arup ara an malye winiminye ning nirya, Allah arye kum danipkilarye, akunum lyepkile.
Ayupu nyanmek ura, sik Farisi nang kekebikce, Yesus ati ayupu nyabik. “Ance an ap melibuka yanganmak nang ara ayupu nyanmak ati, weneplyame,” nyabik.
Dopkwetebik ura, adilban nang arye, Yesus dam biyikce, tenebuka ati, ‘Yesus talye asipdenuyapbuk, malye yupu nyaptue’ tenen, Yesus ati ayupu asipdeyik. “Anda peterenanye ulyamce, yupu diksukumuk nyalyame. Tonda, an peteremenye talak ara, peterepminye ati kekebikirye, ‘Derepnuniyak do, kanye deipnuniyak do?’ kum tenelyame. An peteremenye talak ara, ‘Anang ara ninye deiyok nang do? Anang ara sisinanye do?’ tenena kum arye, Allah yupu deice arye, ‘Wininamlulume,’ nyasilye touk, diksukumuk peterelyame. Aning ati ara, an ti asipdenukiyabe.
Sik bona weik talin nang arye, sik aning-aning weike talibik noutam arye, ‘Na’ tenen, weik aupmalibuk, weik yo bok dongopmak bukni, ayouwak kil ara, fia bona utotoa talina kum kil ati ara, el talibuk ning nirya anyuk akunum dongopmaue.” Yesus arye el mapu ati nyabuk.
Aning ati ara, anggun kanye moubuka unamlulume. Malye-malye winina ap, talye kanye bobuka urdemuk una ap, kanye wangan mek talye dina ap, ura, ‘Nun aik, nun ongon butum, nun dina ap, yata wiripnuyap do?’ tenen, teniltona ap deice arye, anggun kanye talima tenena ning ara, ikin weik upsilirye, mitang yuksilye ura, na fil dopmanto kum ululum ati, kanye fia moubuka unamlulume. Winipmanto ara, kabang bisik balamlya ak wena wemikce ura, kabang talye mangkau arye balye ura, youlamla atouk, na yanamne sum mangkau kanye bopmamunye talak winipsilyak ati, kanye fia moubuka unamlulume.
Sik anang ara wininyak bukni, anggun na mapu ara aning atonun kum wininamlulume. Anggun awekmalum nang noutamak arye, yatanye do, ‘Na teleb deiyoknye unamne’ tenen, deiyoknye atonun uplinye bira, el kayapu amuak buklirye, sik kanye imun uplye ning ati, melinamle. Tonda, sik weiknye unamlanye bira, kanye erena kum arye, adip aryuk, sik amutam buklirye, sik weit atonun unamle.
Peterus uku peikinmok talak ara, anyaik weik deiyoknye, el fil melibuka dolamuk kil tonok, Peterus unmokak yanuka dinmok.Yayukop ura, Peterus uku peikinmok ati, akil arye Peterus dinmokce, el urasin ati maka meinmok. Dipdeyukce, ‘Anye bira, Yesus el melinanye, akunuma,’ tonok arye ayupu nyabuk. “Anye ap, aNasaretnye ap, neika ulamrike,” nyabuk.
Tonda, Herodes babye, ninye malye winibice ura ‘Deiyok ara ani’ tenen, olamap ning ara, ‘Aning winipmo do?’ tenen, asipdenmo bukni, el babye, ayupu kum kekepmo ati, Herodes arye dobuka, nun dam tamubuka dopkwetepmasila ara, akunum eipmalume.
Sintam winilye kiting ubuk ura, Allah arilbalamik aik<RF q=+>Allah ati arel balamikce, el si erelamik aik laka nyana yupu ara, laka nyana yupu nomor 15 dindelelume. fum wilina ati, lapkwetamik butum aling ara, eitam arye kwilikuka sakukce, bitinye kibuk.<RF q=+>butum aling bitinye kibuk – Allah ati arilbalamik aik fum ara aik yuk-yuk wilibuka domik. Weik aik, el si Fia Teleb Aik ara, Allah arin nang, sik weik deiyok nanguk anyaik weknamtue. Anyaik lelina ati, cang butum aling dobukabikce, lapkwecamikba, anyaik yuk nang kum wekmanto ulamuk. Bukni, Yesus dibukop ura abutum aling kwilikuka bitinye kibuk. Deiyok ara, ‘Winitalak ara, Yesus dibuka deice arye, Allah el dam yangana teleb’ tenen, ninye biknamak ati, Allah arye abutum aling kwilikuk. Laka nyana yupu nomor 15 dindelelume.
Nyabuk ura, Yesus arye tamubuka, “Yata ning ati nyapmanilam do?” nyabuka asipdeyuk. Asipdeyuk ura, sik bitinye nang arye tamubuka nyaprik.Kume Nasaret nang arye deiyamiknye, el si Yesus ati nyapname. Yesus ara talinye kume. Elda Allah yupu laka nyalamuknye nabi ulamuk. Tonda, Allah nyapdeibuk ura, Yesus arye nyalamuk yupu ap, fil dolamuk ning ap ara, weik mikip deice arye winilamuk. Ninye nirya arye aning nirya elilamuburye, ‘Anye bira mikip weiknye’ tenen kel bikamubu.
Na Ni Allah arye, ‘Na Dib Kanye aripnamsine,’ nyalilamuk touk, na im deice arye dopkwetepnamsine. Dopkwetepsinye ura, anggun kanye talima noutamak weksilirye, mikip weik upnamsil bukni, Allah El Dib Kanye arye min kum weik mikip kum upmasilye talak ara, Yerusalem asik noutam uk unamlume.” Yesus arye nyabuk.
Asipdeyikba, Yohanes arye anang ati nyabuk. “Kume. Na ara dib tenenyak ninye dobuka, mek sirika arye dongonun bukni, anggun kan-kan noutamak aululce, lakak tikilulnye bira anggunce, ‘Anye bira ani’ tenen, moubuka kum biklume.
Nyabuk ura, el lin birye, anyaik fil melinang ati, “Yesus arye nyapsil yupu uk, adip aryuk kekebuka winiplulume,” nyabuk.
Asipdeyuk ura, Yesus arye tamubuka nyabuk.“Nikodemus anda, Israel ninye, sik Allah yupu peterena deiyoknye ulyam bukni, anyapmakin ning moubuka min kum kel bikmalamce, walwal arye nyapnilam do?
Galilea mutuku bana ati ara, bisik noutamak ara, Samaria mutuku kirikuka balamika ati ara, Yesus arye, ‘Galilea tam binamana anya arye, bisik bana ara Samaria mutuku noutamak arye bisik binamne,’ tenebukce, Samaria mutuku bisik banmok.
Walwal arye nyaldanmekba, Yesus arye ayupu winipmanto yupu deice, el mapu ati nyabuk.Na din ning atonun ning nyapmasina ara nyapnusine. Ara, na dopdeipnuknye, elce, ‘Wininamle,’ teneamnuk fil uk, ‘Dopnin banmanya ani, sirya daknamne,’ tenenune.
Asum ara, sik fil dona kum sum anya arye, Yahudi yala nang arye, Yesus kwetepmoknye biti nyabik. “Arup ara, Sabat sum anya arye, Musa arye sekamuk yupu nyasilye touk, fil kum doptume. Ati an amsuna bobuka banmalama ara, fil dona atonun unmalama ati, anda malye wininmalame,” nyabik.
Ayupu nirya ara, na ti nyalul bukni, anggunce, ‘Kam una deiyok ning dolona ati ara, anye bira Yesus ati, dib kum tenepnamabe. Elda nun lik’ tenen, batakanululume. Na ti dib tenepnutumop ura, kam una deiyok ning aripsitinye bukni, dib kum tenenululume. Yesus arye sik Yahudi yala deiyok nang ati nyabuk.
Betsaida mutuku unmekani, aminyan talak mekwen otam, Yesus binmok mutuku uk, Tiberias mutuku arye banmek ani, mekwen atam Betsaida mutuku biyik. Mek lia yo perahu yanuka lukeibuk op ura, Yesus arye, “Telebe,” nyabuka, dina bokuka aribukba, ninye yupa weik arye din dinmek mutuku, Betsaida mutuku uk biyik.
Nyaldanmekba, Yesus arye sik ti nyabuk.Dipkoprop nyapsine. Na ara, Ninye Mi Koprop Atonunye, na nong ap, na ining ap kum dipmunyop ura, bol koplobuka kam una deiyok ning kum doproptume. Fia kam kum unamlume.
Sik ninye weik arye amutuku bulupmek noutamak, sik nirya arye Yesus ati weik arye murmurulanmek. Ton nang arye, “Yesus ara, teleb ululnye,” nyanmek bukni, yuk nang arye ara, “Kume, Yesus ara tenepce arye nyasiliba, el yupu kekenyak ninye mankau arye tilila ning ati dib tenenyake,” nyanmek.
Allah yupu sekamsika noutamak arye yata nyasulul do? ‘Ninye Lyena Deiyoknye, Kristus yanamle,’ nyanyaknye bira, ‘Daud el yala nang arye deipnamake.’ Tonda, ‘Nun apu Daud, el ulamuk mutuku koprop, Betlehem mutuku arye yanamsile,’ nyalula anya arye, anye Yesus ara, yata wiribuka Kristus uptu do? Aning ara kume,” nyabik.
Nyabukba, sik Farisi nang arye Yesus ati tamubuka asipdeyik. “An ni koprop ara, dan mutuku ulul do?” nyabuka asipdeyik. Asipdeyikba, Yesus arye tamubuka, “Anggunda na ap, na ni koprop ap ati, fia kum kel kiyamlume. Na ti, ‘Anye bira anye’ tenen, moubuka kel kipnutumop ura, adeice arye, ‘E, el li kopropa anye’ tenen, kel kiptume. Bukni, na ap, na ni koprop ap ati, moubuka kum kel kiyamlume,” Yesus arye nyabuk.
Nyabikba, Yesus arye tamubuka, “Isa mer arye na kanye talima kum talininyake. Aning fia kum bukni, na wininye ning deice arye na ni koprop ati, kinune. Bukni, anggunce na ti malye yupu nyabuka, na nong deice delinululume.
Asipdeyikba, anye el li ap, el lin ap arye nyaprik. “Nun kele, anye bira dipkoprop nun mi ulule. Tonda, nunce deipnumu talak arye el asing kuamuke.
Tonda, na ara domba poka buplan bisik atonun unune. Yata ninye do nirya, na deice aryuk, na bisik uk wekelbice ninye nirya ara, Allah arye lyepnamle. Lyeplirye aninye ati kalekuka meliplyop ura, telebuk unamake. Domba basam bai tam bakirye, dina teleb ak eibuka dibikirye, tuba tamubuka tonap poka fumbisik yangalamak touk, na mapu koprop ara, dabanmakirye telebuk unamake.
Nyabuk ura, sik Yahudi yala deiyok nang arye, adip aryuk yu ubukba, ‘Yesus opnuyaba ati, tomopnuyap’ tenen, piripdeyik bukni, Yesus pikiplobuka biyukba, kum talipmanto ubik.
Nyabuk ura, Marta arye tamubuka nyabuk. “Naio, na arye dib tenepkine. Tonda, anda Ninye Lyena Deiyoknye, Allah arye wipdeipsuknye Kristus<RF q=+>Kristus – Ibrani yupu ara Mesias nyanyake. Yunani yupu deice arye Kristus nyanyake. Bukni, deiyok ara tonokuka. Tonda, lak len yupu nomor 3 dipdelulume. ulyame. Sik minop talak arye, “Allah el Mi Koprop ara, aminyan talak tukwak mutuku yanamle,” nyabuka, nabi nang arye nyalilamsiknye bira, anda akunuma. Na arye dib tenekunune,” nyabuk.
Yahudi yala nang, Allah arina ati weik deiyok nang ap, sik Farisi nang ap arye, ninye nirya ati nyabik. “Yata ninye do nirya, Yesus yalyeba, eipmunyop ura, ‘El unmalak ani,’ nyabuka, adip aryuk laka nyalyanamsulume,” nyabik. Ayupu nyabika deiyok ara, ‘Yesus tapu koubibirye, wenebuka optibye’ tenen, nyabik.
Nyabik ura, Yesus arye awekmek nang ati nyabuk. “Ayupu kekenmaluma ara, anggun melina ati nyabuk. Na melina ati kume.
Nyabuk bukni, Yesus arye tamubuka nyabuk. “Kume, mek akunum kekice ninye ara, sik nong nirya ara, telebuk ulul bukni, sik yan ara mek iliklamake. Na mapu anggunda, nininga kum, telebuk ululum bukni, tonoknye bira, kabula,” nyabuk.
Na ni ulul aik fum ara, aik yuk-yuk wilibuk aik weik arye kintineiamuk. Aik weik kum wamtop ura, akunum nyapdeiyamsitinye. Na ara, na ni asik binirye, anggun aik ati kintipnamsine.
Yesus ap, nun ap, talima dukdongobuka kum ubibyop ura, nun yuk aniryuk duk kum moupmanto unamabeYesus arye el mapu ati, ayupu nirya nyabuk.Na ara anggur tapu deiyok atonun unune. Na ni koprop ara, anggur tapu koun wa tuku talina Deiyoknye ulula anya arye, elda parang ya talina deiyoknye ulule. Ara aya arye dobuka atapu sekliba kwa leklamle.
Aning-aning nirya min kum winipmalye talak ara, “Aminyan talak ara, yu nang arye winipnamsiake,” nyabuka akunum laka nyapmasina ati, aminyan talak aning nirya nong akunum upsilyop ura, na mapu anggunce, ‘E, awinisinyak ning nirya ara, Yesus arye “Wininamsiaka anya arye, kanye moupnamlulume,” nyapdeiamsuk touk, winitalak akunum winipmasil atia’ tenen, tuba tamubuka tonap tenepnamlulume. Ati, min kum winyamsilye talak akunum laka nyapsine. Minop talak ara, na ap, anggun ap neika tuba ulamubu ati, ayupu nirya kum laka nyapdeiyamsise. Yesus arye el wipdeiyamuk nang, el mapu sik 12 nang, ati nyabuk.
Yesus arye, el li Allah ati morobuk yupuYesus arye ayupu nirya akunum nyabukop ura, el urasin erebuka im deice tam dipdeyukce, Allah morobuk deice arye ayupu nyabuk.Naio, winira, na teneyamnulum talak akunum upmale. Ance an Mi Koprop na ti, ‘Ninye nirya arye, na si erepnamak’ tenen, mambul fil dopnamnilyame. Winipniminyop ura, ninye arye na si erenamniyake. Winipniminyop ura, ‘Ninye tukwak nang nirya arye, an fia teleb winiminya kel bikikirye, an ti kibuka si erebikirye, an si fia erenamkiyake’ tenen, na arye mambul fil donamne. Na mambul fil dopnaman deice arye, an si erepdeipniba, yuk nang eibikirye, sikce an si erenamake. Ati ance na ti teleb kipdeipnamnilame. Winipniminyop ura, an Mi Koprop na fil dopnaman deice arye, ‘Ninye nirya an si weik arye erepdeipkikirye, si erenamak’ tenen, moropkine.
Asipdeyuk ura, sikce, “Nasaretnye, el si ara Yesus ati, dilyanmabe,” nyabik ura, Yesus arye, “Na aunmane,” nyabuk. (Ayupu nyabuk talak ara, Yudas, ninye yupu laka nyalbinmoknye babye, anang ap asukum uk tikmok.)
Yesus arye nyabukba, Pilatus arye nyabuk. “Ance, ‘Anye bira Yahudi yalanye ulule,’ tenepmanilamce, ayupu nyapnilam do? An yala nang ap, sik Yahudi ninye Allah arina ati, deiyok nang arye, tapu koupmakiyakce, an bobuka, na ti arepmaniake. Ati ara, ance yata malye ning winipluma deice arye, boyanmakiyak do?” nyabuka asipdeyuk.
Yesus wanwanun yo deice opmek dam uk, Yesus el lin koprop tikuk. Tonda, asukum uk el lin el weit kil, ara tonoknye el si ara Kelopas, el kil Maria ton tikuk. Tonda, Magdale mutuku kil, el si babye Maria Magdalena asukum uk tikuk. Sik nirya neika tikuka dinmek.
Maria arye eibukba, amalaikat bitinye arye el ti asipderik. “Akilo, anda yata deiyok ati engenmalam do?” nyabuka asipderik. Asipderikbuk, Maria arye, “Kume, na deiyoknye Yesus, el nong asukum uk weipmangu bukni, winira yuk nang arye dobuka, yukak bobinuka weipmakak ara, na walwale,” nyabuk.
Aning nirya eibikba, Yesus arye, “Na mapu, anggun dilyalulume,” nyabuk. Ayupu nyabuk talak ara, el wipdeiyamuk nang nirya arye, yata ati, “Anda, yatanye unmalam do?” nyabuka kum asipdeyik. Dipkoprop sik akunum bikik. ‘Anye bira nun Deiyoknye Yesus atia’ tenen, akunum bikik.
Yudas ara, Yesus arye nun 11 nang wibdipsuk touk, el babye, wipdeibuk ura, neika ulamuburye, nun Allah ati donyap fil ara, el ap arye, afil uk neika dolamubu.” Peterus arye nyabuk.
Winiplyop ura, yata nang do nirya, ‘Allah arye melipnamnile’ tenen, nun Ni Allah el si nyabuka moronyak nang ara, Allah arye aninye nirye lyepnamlarya.’“Allah nyapdeibuk ura, Yoel sekuk yupu ara, nyapsine,” Peterus arye nyabuk.
Morobukop ura, Peterus ap, Yohanes ap minopce dipderik akarye, Peterus birye ayupu nyabuk. “Nun dipdesilyame!” nyabuk.
Asipdeyik ura, Peterus arye Allah El Dib Kanye minop arye wekamuk anya arye, atalak langdibuka dinibuk deice arye ayupu nyabuk.“Telebe na kayapu. Nun Yahudi yala nang na ni yapu ap, nun yupu lipsisikna ati wisi nang ap, anggun ti telebe nyapsine. Anggun nirya kekepnuse.
Ananias ap, el kil Sapira ap, sikce tilila nyabuka, fil iprik yupuYusuf ara, el wa tuku dekuka, Yesus wipdeiamuk nang aribuk bukni, tonoknye el si Ananias ap, el kil Sapira ap, sik babye, sik talyamrik tuku ton yuk nang arye dekik.
Yesus ara, Weik Ninye Deiyoknye<RF q=+>Weik Ninye Deiyoknye nyabik ning ara, Allah arye Yesus tamubuka kam bukeibukce, aning-aning deice tam deibuk ura, elda weik mikip ulirye, aning-aning nirya talilule. Ayupu laka nyana ati, lak len yupu nomor 16 dipdelulume. una ap, ninye mutuku-mutuku nirya Lyena Deiyoknye<RF q=+>Ninye Lyena Deiyoknye Alkitab noutamak ara, Lyena Deiyoknye sekenyaka ara, ton talak Allah tenen ati sekenyake. Ton talak ara, Yesus tenen ati sekenyake bukni, deiyok ara, Yesus el ining arye kilipsuka deice arye Allah arye lyesulule. Lukas arye, Yesus biti ayupu sekuk. Tonda, lak len yupu ara, nomor 17 dipdelulume. una ap, ‘Unamle’ tenen, Allah arye Yesus dobuka, el sirik taruk tam erebuka deibuk. Ara Allah arye, Yesus fil dobuk deice arye, Israel ninye lyeplirye, sik malye wininyak ning batakikirye, balye tamubikcop ura, ‘Na Allah arye, sik malye wininyak ning nirya kum kipdeipnamne’ tenen, Allah arye el sirik taruk tam Yesus erepdeibuk.
Allah arye Abraham nyabuka ati, Abraham arye Kaldea ninye ulamik mutuku, Mesir tam batakuka bisik mapdanin balamukani, Haran mutuku binuka ulamuk. Anyuk ulamukani, el li dibukop ura, Allah arye ‘Abraham amutuku unamle’ tenen, dopkwetebuk ura, anggun aunmalum mutuku ayanuka ulamuk.
Na mapu Israel ninye Mesir mutuku unyakbuk, sik nong deice ikin ning delinyakce daraldongonyaka ara, na dipkoprop elinune. Tonda, sik ikin kanye bobikce malye nyanyak ning ara, na kekepsirye, ‘Sik lyepnamne’ tenen, kolukuka yanmane. Ati, winitalak ara, na arye tamubuka Mesir mutuku dopkwetepnamakine, nyabuk.’Allah arye Musa ati nyabuk yupu ara, Stefanus arye dobuka aSandeheren nang ati nyabuk.
Sik ilil ati yuk-yuk pera mutuku binamik nang arye, sik binamik mutuku nirya Allah yupu peterepra balamik.
Etiopianye ayupu yininmokce Pilipus biti asipdeyuk. “Kao, na melipnimince ayupu deiyok ara, nyapnio. Allah el yupu laka nyabuknye bira,<RF q=+>Allah el yupu laka nyan nang ara, Allah arye, ‘Ninye kekepnamak’ tenen, elce wibuka deiyamuk nang ati, el yupu laka nyabukop ura, anang arye yuk ninye nirya ati, laka nyalbalamik. Anang ara, nabi nang nyanyabe. Nabi nang sik laka nyan yupu nomor 25 dipdelulume. adomon yupu deice arye, ayupu sekamuknye arye, yatanye biti sekamuk do? Yuknye biti sekamuk do? El bidamnye ati sekamuk do?” nyabuka asipdeyuk.
Yupu talilamik bukni, yuk nang arye nyabik ura, Saulus arye sik talilamik yupu kekebuk. Sik anang arye, ‘Saulus opnamabe’ tenen, kiting noutam babye, lukunyan babye nirya, sik asik domikak kup-kup tam wiyamik keil poka bisik buplan dam, tonok potokiamikak bukuka, ‘Anyup ara, tomopnamap’ tenen, kaliklamik.
Im deice arye im dana-dana likdobuk ura, dinmokbuk, pala butum aling arye yangabuka mouse dana-dana talipmok akarye nimalye kulukuyanganmok.
Amutuku ninye nirya arye Yesus kam bukibuk ning ara, kum eibik bukni, Allah arye min arye wibuka deiamsuk nanguk eibupe. Ara, Yesus dibukce kam bukuk talak ara, el ap, neika dina ap, mek ap, dipmapu nang ara, nun uka Yesus kam bukuk anyak eibupu.
Dopkwetebik ura, Barnabas Antiokia mutuku biyukop ura, Allah arye anang ati, bico teneamukce, fia teleb kibuka melipmok ning eibukce, fia kanye deibuk. Barnabas kanye deibukce anang ati nyabuk. “Anggun Yesus diba tenelulum ning ara, batakna kum fia talibuka unamlulume. Tonda, anggun kanye teniltona kum arye, anggun kanye talima bokoltona kumce, anirya ansinibuka nun ni Yesus fia arinamlume. El tibuk fia arinamlulume,” Barnabas arye anang ati teleb yupu nyabuk akarye, sik talima kwa dibuk.
Anang arye nyanmekbuk, Herodes arye, ‘Kume, na teleb unmana ara, na mikip deice aryuk unune,’ tenebukce, Allah si kum erebuka ati, adip aryuk im deice Allah melinanye birye malaikat arye Herodes ati uk ning aribuk ura, kuluma weika arye el deiplyu potokuk ura, minopce dibuk.
Yerusalem mutuku ninye ap, sik deiyok nang ap arye, ‘Ninye malye upne ura, olamap deiyok ning ara, Yesus ara aning ton malye winipmala ati, adeice arye opnamabe’ tenen, aning deiyok ton deipdeyik bukni, deiyok ton bikna kum ubuka anya arye, kum bikik bukni, talya dem minibuka, ‘Pilatus nyaptuop ura, sik opnamake,’ tenebikce, Yesus ona ati, sikce Pilatus ati, “Yesus opdeipsilyame,” nyabuka morobik.
<sup>(6-7)</sup> Utenelamik bukni, Paulus ap, Barnabas ap, sik anang tenelamik ning kel bikrikce, ‘Opsicak’ tenen, bik-bik abuka birikak arye, Likonia tam noutamak, Listra mutuku ap, Derebe mutuku dam ap, amutuku noutamak nirya ‘Yesus arye ninye lyesulule,’ nyabuka, Yesus el laka teleb yupu peterepra balamrik.
Allah arye nun kanye talima tenenyap ning kel kilisulule. Allah El Dib Kanye aripsuk touk, anang babye, dib tenebik deice arye Allah El Dib Kanye sik ti akunum aribuk. Aning winibuka deice arye, ‘Sik Yahudi yala kum ninye babye, diba tenebice ura, na mapu kiptinge’ tenen, Allah arye akunum laka nyapmasile.
Barnabas arye aning teninmokce nyabuk bukni, Paulus arye, ‘Kume. Anye bira tonap tabakna ara, bataklyame. Yohanes ara, Pamfilia tam arye bataksukce, nun fil sirya kum dakamnumu talak bataksuk ura, nirya ansinibuka fil kum dobuba ati, nunce el dobuka neika kum bitibye,’ tenebukce nyabuk.
Anirya winibukop ura, awenena aik kalikna deiyoknye bukrobukce, anyaik fumbisik buplan nirya talye kukultakna uk upmokbuk eibukop ura, ‘Anyaik wenena ati dongamik, nang nirya akunum bindopmake,’ tenebuka ati, el parang ya atonun ning dobukce, ‘Na badamnye opdanun’ tenen, kintinipdayuk.<RF q=+>Wenena aik kalikna nang arye olalamik ning deiyok ara, ani. Minop talak ara, sik Roma deiyok nang arye, sik yin talin nang ati, nyalamik. “Wenena aik loplobuka bindobicop ura, sik nong pununa ati ara, sik kalikin nanguk oplopnamabe,” nyalamik. Nyalamika ati, awenena kaliknanye birye ayupu ‘Opdanune,’ nyabuk.
Aning ati ara, asum-asum nirya Yahudi yala nang sik Allah yupu peteren aik wekuk akarye, Yahudi yala ninye ap, Yunani ninye bukni, Allah si erelamik Yunani ninye ap ati, ‘Yesus arye lyesulule,’ nyabuka peterelamuk. Tonda, ‘Yata ning deknuyap do?’ tenen, amutuku ninye deklamikak talye dekelyangalamik ninye ati, Yesus yupu lak lebuka peterelamuk.
Sik bobiyik nang arye, Paulus ati ayupu nyapdeibik. “Anye birye, amutuku nang ati, sik kanye talima noutamak tenenyak ning batakikirye, ‘Yuk kanye punupnamak’ tenen, Allah si erena ati, ‘Winibuka, winibuka unamlulume’ nyasilya deice arye, nun Allah arye nyalilamsuk yupu Paulus arye bisipmasile,” nyabik.
Sekewa el mapu tek barye nang arye, Yesus el si talye sibuka piripdeyikbuk, aisa arye tamubuka nyabuk. “Yesus ara, na dipkoprop kele. Tonda Paulus ara, na kel bukni, anggunda, anggun yata mikip nang arye anyanmalum do?” nyabuk.
Tenebukce amutuku biyuk talak ara, el ap, neika biyik nang si ara, ani. Berea mutukunye Pirus el mi Sopater ap, Tesalonika mutuku nang bitinye nang ara, Aristarkus ap, Sekundus ap, Derebe mutukunye Gaius ap, tonda, Timotius ap, ton Asia tam bitinye nang ara, Tikikus ap, Teropimus ap, anang ap, Saulus ap, sik nirya neika Makedonia tam noutamak mapnin balamik.
Na winilamse ning ara, anggun kele. Na ap, nun neika fil dopra balamubu nang ap, na taruk mikip deice aryuk fil dopropnop ura, yo bok dololamsirye, nun patalamsuk ning ara, deklamse. ‘Yuk nang arye talye arinamniyak’ tenen, morona deice uk kum ulamse.
Nyabikop ura, mapmeka, berekuk ura, Paulus arye adum barye nang dobukce, sik talima ak malye winipna arye lipsisikildelin fil ara, el ap, neika dobik. Dobikce Paulus ara, Yahudi yala nang, sik malye ulamik ning dekna ati, Allah arilbalamik aik wekukop ura, ayupu nyabuk. “Ura talima ak malye upnirye, ‘Tuba tamubuka lipsisikuka delinamap’ tenen, atalak nirya talye fil dolamibya ani, sirya akunum uplyop ura, adum barye nang, sik talima ak malye upna arye tuba tamubuka lipsisikil delina ati, Allah ati arin ning ara, asum atalak arye aripnamabe,” nyabuka lak nyabuk.Nasaret nang winilamik touk, adum barye nang babye, ‘Winipnamabe,’ tenebik bukni, anya arin ning kum ati, tenipdebuka batakalongolamik ura, Yerusalem mutuku sik deiyok nang arye Paulus ati, ayupu nyabik. “Ance anang melina ati, aning dekuka melipnamlyame,” nyabik.
Ati, yata ati tonap, fia talye unamlam do? Ara, an tikmince, Allah si moropminyop ura, mek dongopkice ura,<RF q=+>Mek dongona nyabuk ning ara, Buku Rasul noutamak kum bukni, yuk Allah yupu noutamak ara, Allah arye ayupu akunum nyapsuke. Ara, nun mek dongosica deice arye, Allah kum lyesulule. Aning kum bukni, nunce Allah yupu kekebibirye, Yesus ati diba tenebibya deice aryuk, Allah lyesulule. Bukni, akunum diba tenebibyop ura, yuk diba tenen, ninye arye, mek dongosinyake. Ara yuk nang eibikirye, ‘E anang ara, Yesus ati, akunum diba tenebike tenebikirye, kel kipnamsiyak,’ tenena ati, mek dongosinyake. Tonda, lak len yupu nomor 46 dipdelulume. an tenepminye touk malye winiminye ning nirya ara, Allah arye kum kipdeipkilirye lyepnamkile. Ananias arye nyapnuke.” Paulus arye lak nyabuk. Nyabukce, ayupu ton dukdongobuka nyabuk.
Nyabik bukni, Paulus el makal kil el mi arye, “Paulus opnamabe,” nyabuka talilamik yupu kekebukce, ayin talin nang, sik aik wekelbiyukce, “Paulus opnamkiyaka ati yupu talikenyake,” nyabuka lak nyalbiyuk.
Ara, ‘Allah si erepnamne,’ tenepsirye, Yerusalem mutuku bise talak ara, do nirye, nukuka amul arye utam nirya fia upnin yangalamupa ani, obarye 12 sum ara, arup unmabe. Yuk sum tonap kume, akunuma. Aning ara, talye kum nyapne, anyapman ning ara, yuk nang ati, lipsisikuka asipdetum ura, nyapkitingop ura, an babye, kel kiptume.
Yayik ura, asukum ara, mitik weiktonun ulamika ani, Festus arye Paulus yupu ati Agripa lak lepnibuk el teneplirye, ‘Aning telebe, aning malye, nyapnamnil’ tenen, yupu taliprikce Festus arye nyabuk.Feliks arye tonoknye wenena aik dongamuk touk batakuka biyuk ura, wenena aik anyuk unmale.
Tonda, an tam nang Yahudi yala nang babye, Yahudi yala kum nang babye, olinamkiaka ning ara, na arye lyepnamkine.
Opsukce nun kapal kumanya mikip arye wamlibuka yuk tam bobisuk ati, tamubuka kum binmanto ubupu. Winibupa ati, talye batakna uk upmapuba, mungna arye bopdakuka bisuk.
Mekwen sekdongamuk mutuku, Malta mutuku ulamik yupuUra nun nirya tuku tam teleb kibuka akunum beipu ura, amekwen dana-dana sekdongamuk mutuku ati, amutuku ulamik nang arye, “Nun mutuku si ara, Malta,” nyabik ura, kekebuburye kel bikupe.
Aulamuk talak nirya, yuk nang arye, ‘Bataknamle’ tenen, kum sekelongolamikbuk, Paulus arye ilil una kum mikip deice arye, nun ni koprop Yesus Kristus el yupu ap, ura, Allah arye ninye weik arye, lyepsilirye, fia talibuka melisulul yupu ap, el dam yangalamik nang ati, peterenuk ulamuk.Telebe, akunuma.Na Lukas arye, asukum uk deipne.
Tonda, anang arye yuk ninye ati, sik nong deice malye yupu nyabuka lululinyake. Ara, sik kwit yapu nang arye malye kum ulamiki bukni, yuk nang arye, ‘Anang ara malye nang, tenenamak’ tenen, tilila yupu nyabuka, lululina yupu nyanyake. Sikce Allah ati, ‘Nun like’ tenen, batakanyake. Sikce yuk deiyok ninye nirya ati, ‘Sik nyasinyak yupu, kekena nun like’ tenen, malye yupu talye nyaltakanyake. Tonda sik mining kanye erepdakirye, “Anggunda malye ninye ululum bukni, nunda teleb nang unyabe,” nyabuka, sik biramang kanye talima erepdakirye, kwalinyake. Winikirye sikda, ‘Yata malye winin ning do nirya, winiryuk ning ton tabakuka winiptibye do?’ tenen, fia tenena uk unyake. Sikce sik ni yapu ap, sik nin yapu ap ati, lik upliba, sik yupu yaniptabikirya kum kekenyake.
Dipkoprop ning ara, anyapnusine. Yahudi yala ninye arye deipsitinge babye, ara nong bol mouse ning atonun ning uka. Allah el kanye ara, ‘Adeice Yahudi yala nang ara, na tenen ninye kopropa unyake,’ kum tenelule. Tonda, laka kilin ning ati, den bam bol mouse ning seklopsitinga babye, aning ara nong bol deice uk usilye ning anya arye, adeice aryuk Allah el mapu kopropa fia kum unamabe.
Ura, anggun ton teneipdelulume. Allah ara, Yahudi yala ninye uk lyebuka talilul do? Yahudi yala kum ninye babye, lyeplirye kum talilul do? Kume, Yahudi yala ninye babye, Yahudi yala kum ninye babye, lyeplirye talisulule.
Aning uk kum bukni, nun ikin ning usilya babye, kanye deibuka unyabe. Deiyok ara ani. Ara, ikin ning upsilyop ura, aning arye asilesiliba, aminyan talak ara batakna kumce, fia pi dobuka, mikip asa arye fil dopmanto ninye kilisulule. Ara ikin usilye ning deice arye, mikip kilisulul ati ikin ning upsilya babye, kanye deibuka unamabe nyapsine.
Aning ati ara, wininamlulume. ‘Malye una deiyok ning malye kipsilirye, nun kanye talima talisilirye lilosululba, malye winin ninguk patasilya deice arye, malye winibibyak’ tenen, kanye moubuka, malye winin ning nirya batakmunce, telebuk unamlume. Malye winin ning nirya, ila tuba tonap fia kum wininamlulume.
Aning ara talye ati kum nyapsine. ‘Teleb uk kibuka unamne’ tenen, patanilye ning ara, aupmal bukni, teleb ning kum unune. Aning kum bukni, na kanye talima fum tam nirya arye, ‘Aning ara malye winin ning ati, na like,’ tenenun ning uk, tuba-tuba talibuka malye wininune.
Allah lyepsuk talak arye dipdongobuka, winitalak anoutamak talak nirya ara, ‘Allah arye nun tukwak nong punupsilirye, im deice fia teleb ninguk aripnamsile’ tenen, kanye deibuka dina uk unyabe. Bukni, ‘Wininamsile’ tenen, kintinibuka dina uk ulamibya ani, aminyan talak aning akunum aripsiliba eibibyop ura, akunuma.Winitalak arye dipdongobuka doryanamle talak ara, ‘Dan talak winipnamsil do?’ tenen, dina uk kum unamabe. Akunum doprobibye ning ati ara, ‘Se, dan talak arye doproptinye do?’ tenen, dilamak touk kum unyabe. Yatanye do nirya, ‘Se aning ara na doproptinye’ tenen, patalyeba dina uk ululnye bira, akunum doproplyopop ura, ‘Dan talak do?’ tenen, dina uk fia unamle do? Kume.
Nunce, “Allah malye ulule,” nyabuka Allah ati, el nong deice, malye yupu kum nyaptibye nyapmasina deiyok ara ani. Ara, Allah arye Musa ati nyabuk yupu ani.‘Allah arye, “Kume, tukwak mutuku tam noutamak unyak ninye nirya ara, talye oploptinye bukni, ton nang ara sik malye wininyak ning ati namin biknirye, kum kibuka delinune. Ton nang ara, wenebuka oltakanune. Aning atonun, na tenenye touk, ton ninye ati bico tenebuka melinune. Tonda, im sirya mutuku sirya nirya unyak ninye noutamak arye, kume, ton ninye ara wipnirye yupu lipsisikuka bokolina deiyoknye na uka,” Allah arye Musa ati nyabuk.’
Ayupu noutamak arye, “Yata ninye do nirya,” nyabuka ara, talye ati kum nyabuk. Kume, nun Yahudi yala ninye babye, sik Yahudi yala kum ninye babye atonun tenesulule. Nun Weik Deiyoknye Allah, elda tonoknye uka. Ninye mutuku-mutuku nirya atonun, ‘Elce melibuka lyelonamsil’ tenen, el si uk nyabuka, el ti moronyak ninye nirya ara, teleb kibuka weika arye melisulule.
Ati, “Ilil asa arye unamlulume,” nyapmasina deiyok ara, talye ati kum nyapsine. Ara luba kina meme. Yo kouamica deiyoknye Allah arye, el minyuma wiamuk yo ati, ‘Na tenen,’ teneamuk bukni, akunum kolubukce, malye ubuka ati, seklobuk. Winibuka seklobuk bukni, aseklobuk yo ati, ‘Talya namin kipnamne,’ kum tenebuk. Ayo taruk seklobuk. Ati, anggun aminyan dukdongobuk yo taruk atonun ninye ara, anggun babye ton malye uk winipmunyop ura, Allah arye Israel ninye malye ulamikba, bataklamuk touk, anggun winitalak umunce dib tenelulum ninye arye malye uk winipmunyop ura, dipkoprop Allah arye bataknamsile. Anggunce, ‘Malye winibibya babye, talye namin kipnamsile,’ kum tenenamlulume.
Sik kanye deibuka pinpin asa arye unyak ninye ati ara, anggun ap neika kanye deibukap unamlulume. Sik imun kanye dobuka engenyak ninye ati ara, anggun ap neika engebuka unamlume.
Aning ati ara, sikce yuk diba tenenyak ninye nirya ati, yata deiyok ati, “Sikda malye wininyake,” nyabuka wenepmunce, yupu lipsisikuka bokolinamlum do? Tonda, yata deiyok ati, sik diba tenebikce unyak ninye, sik weit yapu atonun nang ati, ‘Kume, anang ara, nun wininyap ning atonun kum wininyaka anya arye, nunda weik mambul nang unyap bukni, sikda mambul kum nang unyake,’ tenelulum do?Kume, na kayapo, Allah arye ninye im sirya mutuku sirya nirya ati, yupu lepsisikuka bokeipnamsil talak ara, el Yupu Lepsisikuka Bokolina Deiyoknye, el teleb buna ning deice bukliba, nun nirya asukum uk yanuka tikibirye, nun winilamepye ning ati laka nyabibyeba, elce, “Aning telebe, aning ara malye,” nyabuka, yupu lepsisikuka bokeipnamsila ati nyapsine.
Aning ati ara, na ara Yesus Kristus arye talilulba, Allah el fil donanye unirye na kanye fia delinune. Na arye na biramang ati ara, ‘Na ara weik mambulnye,’ kum tenenun bukni, ‘Yesus Kristus elda weik mambul weiknye ulule’ tenen, elce aripnuk fil uk donune.
Tonda, nun kwit capu nang sik si ara, Asinkritus ap, Felegon ap, Hermes ap, Patrobas ap, Hermas ap, ura nun kayapu, anang ap unyakce, diba tenenyak ninye nirya ap ati, “Paulus arye telebe nyapdeisuke,” nyabuka nyapnamlulume.
Gume, na kayapu, Kristus arye na ti, ‘Anye bira, ninye weik mek dongolbinamle’ tenen, kum wipdeipnuke. Aning kum bukni, ‘Paulus ara, Yesus Kristus ati, Allah el laka teleb yupu peterenamle’ tenen, wibuka dopdeipnuke.Tonda, ayupu peterenye talak nirya ara, talye ninye arye, ‘Ayupu ara, weik kel yupu deice arye peteresulule, tenepnetinge’ tenen, ayupu atonun yupu deice arye kum nyanune. Weik kel bikne yupu deice arye kume. Ninye nirya kekepmanto yupu deice aryuk peterenune. Ara, talye ati kume. Wininuna deiyok ara, “Kristus wanwanun yo deice arye dibuk deice arye lyepsuke,” nyabuka peterepnibuk, kekebikirye, ‘Amikip yupu deice aryuk, dib tenepnamak’ tenen, nyanune. Na kanye aryuk nyapmanto yupu do, talye ninye arye, ‘Weik kel yupu ara ani,’ nyapnamting yupu do, anirya deice arye kum peteresunune.
Aning ara, tilila ati kum nyapsine. Nabi Yesaya arye, sekamuk yupu noutamak deiyok aupmale. Ayupu ara, ani.‘Yatanye birye, Allah el kanye talima noutamak tenelul ning ara, akunum min arye kel bikam turye, Allah ati, “Aning winipnalyam, aning ara, kum winipnalyam,” nyaptu do? Kume, Aning ara, kum winipmanto.’Aning ati ara, dib tenena kumce, talye wininyak ninye ara, Allah El Dib Kanye arye peteresulul yupu ara kel kum bikamting bukni, nun dib tenebupuba, Allah El Dib Kanye arye, nun kanye talima talisulul ninye ara, aning moubuka kel biktibye. Deiyok ara, nun Allah yupu peteren nang ara, Allah El Dib Kanye arye, nun talima ak fil dosilya deice arye, Kristus tenelul ning ara, nun babye, atonun tenenyabe. Paulus arye, nyabuk.
“Ninye si kum erelinamlulume,” nyapmasina ara, talye ati kum nyapsine. Deiyok aupmal ning ara, nyapnusine.Ura, ninye nirya fia atotouk kum wininyak bukni, fil dona deiyok ning yuk-yuk ariplibuk, ‘Sik kanam aryuk fil donamaka ara, yala yuk-yuk unamle’ tenen, kweipdeipsuknye bira, yatanye birye do? Anggun bidamnye arye kume. Aning atonun, anggun taliplum ning nirya ara, elce kum aripsukbuk, anggun bidamnye arye dodoplum do? Anggun deice aryuk aning nirya aupsuk do? Anggun taliplum ning nirya ap, anggun winimunye ning nirya ap, Allah el deice aniryuk aripsukbuk, dopropluma anya arye, ‘Nun deice aryuk usulule,’ tenemunce, dilana ap, kwalina ap winimunye ning ara, yata ati do?
Tonda, aning atonun, nun dib tenenyap ninye arye, im deice fil melin nang, malaikat sik malye wininyak ning ababye, nunce melibuka yupu lipsisikuka bokeipnamap ning ara, kum kel kiplum do? Sirya talak ara, nun nirya arye, weik mambul ning ati, yupu lipsisikuka bokona deiyok nang unamaba anya arye, yata ati, atukwak unyap talak noutamak ara, talye mitik ning ababye, yupu talibuka lipsisikuka kum bokolilalulum do?
Aning atonun yata kil do nirya, el dib teneamuk talak arye, domuknye bira, dib tenena kumnye bukni, anye birye, “Telebe, nun neika una ara, telebe,” nyabuka kanye deiplyop ura, akil arye, anye bira kum bataknamle.
Bukni, yata ninye do nirya, Allah ati sik kanye talima, el deice uk delilamak ninye ara, Allah arye aninye, el kele.
Yahudi yala ninye ap neika ulamse talak ara, ‘Yahudi yala ninye winilamik atonun winipnyop ura, Allah yupu peterepnibuk kekebikirye, Yesus dib tenepnamak’ tenen, sik winilamik ninguk talibuka winilamse. Na ara, mem yupu Musa sekamuk yupu amutam bukuka, amem ning nirya talibuka kum unun bukni, sik yuk ninye arye, ‘Ayupu ara, weik mambul’ tenen, talibuka unyak ninye ap, neika ulamse talak ara, sik winilamik touk winilamse. Winibuka ulamse deiyok ara, ‘Allah yupu peterepnibuk, kekebikirye, Yesus dib tenepnamak’ tenen, winilamse.
Paulus ara, yuk nang arye, ‘Talye ning si erepnuyap’ tenen, arenyak din ning dekuka dena ati, nyabuk yupuTon ninye arye nyanyake, “Yata winin ning do nirya, nun kanye aryuk tenenyap ning nirya ara, talye kanye bobuka winiptibye,” nyanyak bukni, na Paulus arye, nyapsine. Awinin ning aning-aning nirya ara, talye kanye bobuka winiptibye babye, aning nirya kum melinamsile. Teleb kum kipdeipnamsile. Teleb ubuka kum deipnamsile. Tonda ninye arye, winipting ning nirya ara, talima dukdongobuka neika unamaba ati ara, teleb kum usulule, nyapsine.
<sup>(20-21)</sup> Anyapmasin bukni, Yesus arye, lyepsuk ning ati, ‘Fia tenepnamap’ tenen, kwaning dilyangamunye talak ara, anggun nirya arye, ‘Na kayapo nang yakibuk, neiktoto dipnamape,’ tenena kum arye, talye kanye bobuka minopce dibuka sirya dakalulume. Winipmunyop ura, ton nang arye, anggur mek weik arye, dibikiba, sik kanye wanganyake. Ton nang arye, din dibikcop ura, yuk nang yanuka talye yace ura, tamubuka banyake. Winilulum ati ara, ‘Yesus lyepsuke’ tenen, si erena ati, kwaning ap, mek ap dinyap ning ara, anggunda dipkoprop ning kum dilulume. Anggunda, talye din sirika dilamak touk talye uk dilulume.
Aning atonun nun amul ara, “Kume, na ara asing kum kununa anya arye, ‘Anong dukdongobuka mambul kum unune’ tenen, nong sekuka bataknirye, na amul uk unamne,” nyaptu babye, ayupu deice arye, yuk kum uptue. El nong deice fia aubuk ning anya arye, kum winipmanto.
Aning nyapmasina deiyok ara ani. Ara, yata nang do nirya, sik kel kum bikamikce, kum nyalamak yupu bukni, Allah El Dib Kanye mikip deice arye, sik talima ak dongopliba, yuk mutuku yupu deice nyalinye bira, anye birye yuk ninye sik moubuka kekena ati kum nyalule. Allah El Dib Kanye arisilye yupu nyalinye bira, Allah el kekena ati nyalule. Ayupu ara, dipkoprop nyapmasine. Allah El Dib Kanye arye, anye bira el talima ak nyalisiliba, yuk mutuku yupu deice nyalinye birye ayupu nyaplyop ura, yuk ninye nirya amul deice uk kekeltakanyak bukni, ‘Deiyok ani,’ tenebuka, moubuka kum kel biktinge. Ara, Allah El Dib Kanye mikip deice arye, ayupu dobuka, anye biti ariliba, anye birye duknuna yupu, ninye kum kekepmanto yupu uk nyalula ati nyapsine.Aning ati ara, weik arye pataplyeba, ‘Se, Allah arye, aripsutue,’ tenenamlum ning ara, ‘Yuk ninye ton kekepting’ tenen, Allah arye nyalyeba, ‘El yupu lak akarye, laka nyabuka, peterena deiyok ning aripsutuba, petereptibye’ tenen, pataplyeba, ‘Allah ati moronamlum’ tenen, ati nyapsine.
<sup>(32-33)</sup> Ara, nun Ni Allah lyebuka talisilirye, melisilyop ura, el fil dosilya deice arye, kanye deibuka diksukum ninguk unyabe. Allah fil dosilya deice arye, talye-talye yupu nyabuka, kouldana atonun kum unyabe. Amalye winin ning fil kum dolula ati ara, sik Allah yupu peterena ap, aminyan winipnamle ning laka nyana ap, wininyak ninye ara, sik bidamang kanye ap, nong ap, kalikildakirye, teleb ubuka nyanyake. Sik bidamnang aryuk, sik badamnye ati, lipsisikdakirye, teleb yupu uk nyanamake. Talya-talya kwalibuka una ara, kum wininamnyake. Winina ara, meme, na Paulus arye, nyapsine.
Dibibibuk, kam bukeipnamsila deiyok ning ara, “Tonoknye deice arye, yanganamsile,” nyapmasina ara, talye ati kum nyapsine. Kume, Adam malye winibuka deice arye, nun tukwak ninye nirya tuba dibinyabe. Aning atonun, Kristus ati dib tenebibibuk, Kristus el nong tonok dukdongopsuka deice arye, kam bukdeipsiliba, fia kam unamabe.
Urasin ap, nong ap, yuk ning kipdeipnamsil ning ara, bebeya lingum ana fia minopce bebeya lingum alamle touk, tonda asing kuplamalamak touk, sirya talak Allah el bung-bung ana, el si ara, terompet, lelim nyaplyop ura, aning nyaplye talak aniryuk, nong yuk ning kipdeipnamsile. Sik asa kume, minopce adip aryuk urasin yuk kipdeipnamsile.“Winipnamsil,” nyapmasina ara, talye kume. Sirya talak terompet lelim weik arye nyaplyop ura, dib tenebik bukni, akunum diamik ninye ara, Allah arye kam bukeiplirye, kum lyupmanto nong, winiryuk ning aripnamle. Winiplyop ura, nun dib tenebuka, kam tuba unyap ninye ara, atalak aniryuk urasin ap, nong ap, urasin fia yuk, teleb ning aripnamsile.
Anggun ap, na ap arye, Yesus Kristus ati dib tenebupeba, el ap, talima dukdongobuka neika unyaba noutamak arye, anggun ti, na kanye deipnirye, bico tenesunune.Asukum uk deipne. Na Paulus arye, akunum nyapsine.
El malye winibuk ning ati, anggun yupa weik arye, el nong deice ikin ning akunum wenebuka deiplum ning ara, akunuma, tenepne. Yuk wenena ning ton tabakuka, el nong deice kum delinamlulume.
“Allah arye, fil aripsuka ati ara, ‘Se, yata wiriptibye do?’ tenen, bouku kum sukupnamsile,” nyabuk yupuAning ati ara, Allah el kanye aniryuk bicoe tenepsukce, melisilya deice arye, ninye lyena ati winiryuk nyalisulul yupu laka nyalbana ati, fil aripsuke. Winipdeipsukce, afil aripsuka ati, ‘Se, yata winiptibye do?’ tenena kumce, bouku kum sukupsiliba, kum batakanyabe.
Ara, ton ninye arye ara nun ti, “Sik wininyak ning ara, teleb nang arye wininyak atonun wininyake,” nyasinyak. Luba talin nang kum unyap bukni, teleb nang atonun uptibya babye, ‘Yuk ninye nirya arye, Allah el fia teleb winilya ara, moubuka kel bikting’ tenen, Allah el fil donyabe. Kanye bobuka, moubuka wininyak ning atonun winibibyop ura, aning ara, anggun Korintus ninye, anggun melina ati wininyabe.
Kume, na Paulus arye anggun ti, fia teleb kanye deipsisirye, teniltona kumce, ‘Aninye ara teleb nang,’ tenesunune. Yuk mutuku ninye ati, ‘Sik Korintus ninye ara, fia telebe,’ nyabuka laka nyanune. Anggun winimunya ati ara, tenepnirye, na teleb kanye bobuka unune. Tonda na talima melibuka kwa dinululume. Ikin ning usilya noutamak babye, na arye anggun ti, tenepnirye, fia teleb kanye bobuka, fin-fin asa arye unune.
Tonda, Titus ap anggun dam neika yanamlanye bira, elda Yesus el laka teleb yupu, ninye lyena yupu ati, fia teleb ubuka peterelula anya arye, Allah dib tenenyak ninye mutuku-mutuku nirya el ti, akunum kel bikikirye, “Elda fia teleb peterenanye,” nyanyake. El ap, Titus ap anggun dam yanamdake.
Ura, na arye anggun malye winilamlum ning ati, yupu sekelisunun surat ara, “Anggun ilil una ati seknune,” kum tenenun anya arye, anggun babye aning kum tenenamlulume.
Anggun ap, nimalye arye ulamubu talak ara, aning kum winipsuka anya arye, winimunya ara, yata ati do? Anggunce nun ti, ‘Sikda, mikip kum nang,’ tenesululum do? Na ara walwalnye birye talye-talye nyalamle touk nyapmasina ara, anggun alye dakaldana ap, wenena ap ati nyapsine. Sik tilila yupu peterena deiyok nang arye sik badamnye kanye erepdakirye, erelana yupu nyalamak touk, na babye atonun nyapnusine.
Na kwit Titus ati, “Korintus mutuku unyak ninye ati peterelbilyame,” nyabuka mikip arye nyapdeipsiba, el ap, tonoknye nun weit atonunye ap, neika yarik. Titus ap, anggun ap neika ulamlum talak noutamak arye, Titus tenepce arye talye nyabuka, anggun ning ubula dololamsuk do? Kume. Elda kanye talima diksukumuk winilamuknye bira anggun kele. Nun ap, anggun ap neika ulamubu talak, teleb ubuka winilamubu touk, Titus babye atonun, anggun ap neika ulamlum talak ara, diksukumuk winilamuk.
Ura, na kayapu, na talye ati kum nyapsine. Anggun kele. Yahudi yala ninye arye, diba tenebuka talinyakce wininyak ning ara, Yahudi nang dib tenenyak ning ara, na babye aning uk diba tenebuka talyamse. Aning ati dib tenebuka, ulamse ning nirya ara, yuk nang arye laka nyalamsikba, ayupu anggun akunum kekelamlumce, kel kiyamlume. Ara, ‘Yesus ati diba tenenyak ninye nirya, kum kipdeipnirye sirya daknamne’ tenen, yu weik ulamnukba, na arye pi dobuka fia pirilelamsirye, sik nong deice ikin ning weika arye delilamse. Winilamse ning ara, ‘Aninye nirya obuka sirya daknamne’ tenen, winilamse.
Winipsa deiyok ara, ‘Musa sekamuk yupu talibuka dobolbanamne,’ tenepsirye, fia pi dobuka piripdemse bukni, adeice ara, akunum diamne nang atonun ulamse. ‘Ayupu nirya ara kum winipmanto ulamse ati, adeice arye Allah arye na ti kanye kum deipnuturye, diksukumnye ubuka kum kipdeipnutue’ tenen, kel bikamse. Musa sekeiyamsuk yupu bataksirye, winitalak ara, ‘Allah el tibuk diba tenebuka unamne’ tenen, unune.
Winipsuka ati ara, winitalak ara, anggun nirya yala yuk-yuk ninye ululum bukni, Yesus Kristus ap kanye talima dukdongobuka umunya deice arye, anggun nirya ara, nong tonok atonun kibuka, el ap neika ululume. Ati winitalak ara, Allah arye nun diba tenenyap ninye ati tenesulula ara, ani. ‘Sik Yahudi nang ani, Yunani nang ani, ninye ani, kilapu ani, sik biramang kanye aryuk unyak ninye ani, talye fil dobuka unyak ninye ani, yuk nang arye yo bok deice dekikce,<RF q=+>Yo bok deice deklamik ninye ara, bona weik talin nang arye, bona utotoa talina kum ninye ati, yo bok deice arye deklamik. Deklamikba, abona talina kum ninye arye sik bona weik talininye ati sik fil talya urdemuk dolamik. Tonda, lak len yupu ara nomor 36 dipdelulume. talinyakba, urdemuk fil donyak ninye ani,’ kum tenesulule. Aning kum bukni, nun diba tenenyap ninye ara, Allah arye Yesus Kristus ap, kanye talima dukdongopsuk anya arye, el ap ansinibuka neika atonun unyabe. Nun nirya ara nong tonok atonun unyabe.
Minop talak ara, Abraham birye Hagar domukce, talye deibuk mi el si ara, Ismael deibuk. Ton mi ara, Allah arye Abraham biti, “An mi aripnamkine,” nyalilamuka deice arye, Allah El Dib Kanye el mikip melibukba, Sara birye Isak deibuk.Talye fil melina kil Hagar domukce deibuk mi, Ismael bira, nepnin balamuka ani, akunum nebukop ura, Sara birye deibuk mi Isak biti, el nong deice ikin ning weika arye delilamuk. Aning minop talak winilamuk touk, winitalak babye, atonun wininyabe.
Anggun ikin usilye ning ara, anggunce, anggun kayapu nang ati, neika talibuka melilanamlulume. Yuk ninye ikin uplye talak ara, anggunce melipnamlulume. Winipmunyop ura, adeice Kristus arye, “Wininamlulume, yuk ninye ati bico tenebuka melinamlulume,” nyapdeipsuk yupu atonun dipkoprop wininamlulume.
Allah El Dib Kanye akunum aripsuk deice arye, nun kanye talima kum boktoptibye. Kume, winipmanto ara, ‘Wa wiyamubu ning nirya lilyanamap’ tenen, minopce winiryuk kwaning deililbalamak touk, Allah El Dib Kanye minopce aripsuk deice arye, nun kele kinyabe. Allah arye, kintinip deiyamsuk ning nirya ara, aripsilyop ura, dipkoprop dopropnamabe. Allah arye, nun nirya ati, ‘Na mapu unamak’ tenen, nun malye winilamupa noutamak arye, akunum lopdeksuke. Lobuka deksukba, el Dib Kanye ap, ulamibye ani, aminyan sirya talak ara, fia moubuka teleb kipdeipsilirye, el dam bobinamsile. Aning-aning nirya ati ara, ninye mutuku-mutuku nirya, “Allah ara, fia telebe,” nyabuka, el si weik arye erebikirye, el ti kinamake.
Aik dopmakce talak, aik nong dopnin balamica ani, aning-aning nirya dukdongobuka dobikirye, sirya daklamak atonun, Kristus ap, ansinibuka unyaba deice arye, Allah arye talima dukdongobuka, tonok aik nong atonun unyabe. Nunda, Allah el pung diksukum aik atonun unyabe. Elce, ‘Anyaik fum tam ara, na unamne’ tenen, nun kanye talima noutamak fil dosulule.
Winibuka arisilya ati ara, Allah yupu noutam ton ayupu sekik. Ayupu ara, ani.‘Allah arye, nyabuk. “Elda im deice welebuk talak ara, el minopce biyukba, el mikip arye, akunum bisibuka yaniplobuk nang nirya ara, el aminyan tam banmek. Im deice biyukop ura, sik tukwak mutuku unyak ninye ati, fil dona deiyok ning yuk-yuk bokuka aribuk,” nyabuk.’
Na kayapu, talye nang arye, talye-talye yupu, nong kum upnamle yupu talye nyaplobikiba, ‘Mankau arye, tilila ning dib tenebibyak’ tenen, anggun kanye moupnamlulume. Talye ati kum nyapsine. Amalye nyapmasin ning nirya wininyak ninye arye, Allah el yupu yaniplobuka, wininyaka ati ara, Allah yu weik upliba, sik nong deice ikin ning weik deiplirye, weika arye, wenelule.
(-)
Utenebuka, Allah morosunun ning ara, nyapnusine. Ara, ‘Anggun weik kel kina deice, nong bol deice ninguk kum bukni, anggun talima noutamak ulul ning nirya, fia moubuka tenelamunce, anggun bico tenebuka melilanamlum ning ara, weik upnin banamle’ tenen, Allah morosunune.
Utenelamukce, aning nirya winibuk ati, Allah arye Yesus dobuka, aning-aning nirya deice tam akunum erepdeibuke. Erepdeibukce, weik mambul si Yesus aribukba si dobuk. Yata ning do nirya, el amutamuk ulule. Weik si dobuka, ara, ‘Aning-aning nirya taliplirye, Weik Deiyoknye unamle’ tenen, weik si aribuk ura, dobuk. Yata weik si do nirya, asi-asi nirya deice tam, si fia teleb ninguk wibuka dobuk.
Musa seklamuk yupu talibuka dobolbanirye, diksukum unya deice ara, Allah arye, ‘Anye bira telebnye ulule,’ kum tenenamnile.Aning kum bukni, fia patapnil ning ara, na arye, Kristus ati diba tenenun deice aryuk, Allah arye, “Elda telebnye,” nyabuka deipnamnile. Aning ara, akunuma. Yuk winin ning deice arye, teleb kum kipdeipnamnile. Kristus ati, dib tenebibya deice aryuk, Allah arye, talye arina atonun, ‘Aning ara, diksukum teleb nang unyake,’ tenepsilirye, teleb kipdeipnamsile.
Anggunce dopdeipnulumba, weik arye akunum dopropse. Aning uk kum bukni, tonda anggunce Epafroditus ariplumba, elce dobuka boyanuk ning akunum dopropse ati, na patapnuk ninguk kum bukni, weika tonap, dopropse ning ara, akunum moubuka aupmanile. Nunce Allah arina ati, el kanye deililul ning, kam ning obuka aribibirye, nintong teleb ning uku dongobibiba, nintong arye Allah ulyak welelamle atouk, anggun urdem aryuk aripnulum ning ara, atong teleb ning atouk ulule. Anggunce winilamlum ning ati ara, Allah arye kanye deilisulule.
Yesus diba tenebuka, Allah el mapu kipdeipsilye ninye melina ati, afil uk talibuka donanye unune. Wininuna deiyok ara, ani. Ara, Allah arye na ti, ‘Paulus arye na yupu nirya dobuka, Yahudi yala kum ninye kekena ati, Allah yupu nirya fia moubuka peterepra banamle’ tenen, afil deiyok aripnukce, wibuka deipnuke. Wibuka deipnuka ati, Allah yupu bola deice ning babye, nong fumak ning babye, tonok ning batakna kumce, fia lilibuka Allah yupu fia peterenamsine.
Anyapmasina ara, urdem ati kum nyapsine. Deiyok ara, akunum diamik ninye atonun, anggun minop talak winilalum ning nirya ara, akunum bataklumce, winitalak tamubuka tuba kum winilulume. Anggunda, Kristus ap, talima dukdongobuka neika akunum ululume. Yesus ap, Allah ap, neika ururake. Ati anggun kam unamlum talak nirya, Yesus arye kalekuka melisilirye, Allah dam ulule. Anggun ap, Yesus ap, talima dukdongobuka umunye ura, ‘Allah disulul akarye, talibuka usulul anya arye, im deice ulul ninguk patapsiliba’ tenena uk unamlulume.
Na arye Tikikus dobuka, anggun dam dopkwetepnamsin ara, deiyok laka nyapnusine. Ara, ‘Nun winisilye ning, elce anggun ti laka nyapsilye ura, kel kipnamlume. Tonda, elce anggun ikin umunye noutamak arye, talima kwa dipnamsile’ tenen, Tikikus dobuka anggun dam dopdeipnamsine.
Anggun Allah ati dib tenelulum ninye ap, nun ap, neika ulamubu talak nirya ara, Allah arye dilamsuke. Tonda, anggun babye, elilamluma anya arye, anggun kele. Allah funguk ulye touk, malye winin ning tonok ning babye, una kum arye, fia diksukumuk winilamsupu, yuk nang arye nun ti, “Anang malye wininyak ning ara, ani, ani,” nyabuka, kum nyapmanto nang ulamubu.
Ayupu peterelamsupu ara, talye ati kume. Allah arye nun ti nyapsuka ara, malye una ap, teleb una ap, tabakuka una ati kum yukupsuke. ‘Fia diksukumuk wininamak’ tenen, yukupsuke.
Tonda, ninye arye uku dilibuk, uku tangalamak touk, Allah El Dib Kanye arye anggun talima ak fil dosilye ning ara, yupu sekelongona kume. Elce nyasilye yupu kekebuka, mikip arye fil donamlulume.
Allah el winin ning nirya, Yanina Deiyoknye yanamle talak ara, talye ati kum yanamle. Kume, Isa Mutuku Dongonye el mikip weik ulye touk, amikip deice arye, yata mambul ning do nirya, fia teleb fil ap, ninye kum winipmanto ning ap, ‘Diba tenepnamniak’ tenen, weik mikip winin ning ap, fil weika arye dopnamle. Winipnamle bukni, anirya ara dipkoprop kume, ara Isa Mutuku Dongonye el tenepce arye winin ning, tilila ning fil dopnamle talak arye yanamle.
Tonda, anang arye, talye-talye nukunyak yupu, minop talak nuklamik yupu atonun nuklamik yupu ap, nong kum upnamle yupu ap, sik apu yapu nang arye dadeipdanin, yangalamik akarye nyalamik yupu ap, moubuka talinyak akarye, ayupu uk kekenyake. Anang arye kekenyak yupu ara, talye yupu anya arye, ‘Adip aryuk bataknamak’ tenen, yupu sekenalyame nyapkine. Amalye yupu fia tenebuka talinyakop ura, ninye kanye wililakirye, yupu deice arye walakirye, yuk-yuk kilonyake. Allah el mapu nirya ati, bico tenebuka melina ap, teleb ubuka peterena ap ara, Allah diba tenen deice aryuk wininyaba anya arye, tilila yupu deice arye kum wininyabe. Ara, kum winipmanto, ati, atalye yupu nirya ara, ance yupu sekenalyame.
Tonda, Isa Mutuku Dongonye arye, tilila yupu nyabuk ura, Adam arye minop kum kekebuk. Hawa arye, atilila yupu minop kekebuka, malye winibuk ura, sik bitinye malye winina deiyok ning doproprikce, ulamrik.
An dam min kum yanamnye talak noutam nirya, batakna kum arye, fia tuba-tuba anyapnukin fil ara, donalyame. Ara, ‘Yuk ninye kekenamak’ tenen, laka ninye kekenak arye, Allah yupu yininamlyame. Tonda, Allah el yupu deice arye laka nyana ap, “Winiplulume,” nyabuka, peterena ap, “Winina meme,” nyabuka, wenena ap, fia wininamlyame.
Aning atonun, sik tilila aryuk talye fil donyak ninye bukni, sik deiyok nang, Allah dib tenebik nang wininyakop ura, sik amutam fil dobuka unyak nang arye, ‘E, nun deiyok nang ara, Allah dib tenen nang anya arye, nun mitik nang atonun unyaba ati, mitikanun arye si erebuka unamabe,’ tenena kume. Aning ara, fia kum bukni, afil don nang arye, sik deiyok nang dib tenebik nang ati ara, mitikanun arye kume. Fia teleb ubuka sik fil melibuka donamake.Deiyok ara, sik fil dopbice ura, teleb winibikirye dopropnamak nang ara, Allah dib tenen nang unyaka ati, weik arye si erebuka unamake. Tonda, amutam ubuka fil donyak nang arye, sik deiyok nang ati, anggun adip aryuk bico tenenamak ati nyapkine. Ati, asukum deice tam nyapmakin yupu ara, urdem aryuk fil dopra unyak nang ati, mikip arye peterenalyame.
Ara, ninye lyena ati, Yesus el laka teleb yupu ara, Allah arye, ‘Paulus ara, ayupu bobuka peterelbana ati, deiyoknye, tonda Rasulnye ulirye, ayupu minop talak arye, kum kekelamik mutuku ninye minopce laka nyalbinamle. Tonda, Allah yupu peterena deiyoknye unamle,’ teneamnukce, wibuka deipnuke.
Ara, sik yuk ninye arye, ‘Deiyok ani,’ kum tenepmanto yupubuk, walwal arye nyapdakibuk, yu uplirye, yupu deice waldanyak yupu nirya ara, ance kum kekenamlame. Talya-talya yupu ap, walwal arye nyanyak yupu ap, ati, yupu talibikirye, yu uplirye, derelana ap, waldana ap, nyanyak yupu nirya ara, teleb kum updeipsutue. An kele, ayupu ara, malye ulisulula ati, ayupu nirya ara, kekena meme. Tonda ato yupu ara, nyana kume.
Deiyok ara, na melipnuknye Demas ara, talye tukwak mutuku ulul ning nirya ati, ‘Aning ara ilil ulul. Na doproptinye’ tenen, kanye engelamuka ati, akunum bataknukce, Tesalonika mutuku biyuk. Kereskes ara, Galatia tam biyuk touk, Titus ara, Dalmatia mutuku akunum biyuk.
Sik wisi nang nirya ati, ayupu nyabuka peterenamlyame. “Yata ning do nirya, yu mek kanye walamak mek dina do, yuk malye winin ning do, ‘Talye luparapkabuka winipnune,’ tenena meme. Anggun bidamnye ati, fia moubuka dilamunce, moubuka tenepmunce, nimalyap asa unamlulume,” nyabuka sik wisi nang nirya ati, peterenamlyame.Winibicop ura, yuk ninye arye awisi nang eibikirye, “Awisi nang ara, dipkoprop teleb nang unyake,” tenebuka nyanamaka atia. Tonda, sik Allah ati, dib tenen ning ap, yuk nang ati bico tenebuka melin ning ap, ura ikin ning aupmalibuk, fil batakna kumce, fia pi dobuka teleb fil don ning ap, anirya ara, ‘Adip aryuk telebuk unamak’ tenen, sik wisi nang ati, peterenamlyame. Ateleb yupu kekebicop ura, aminyak talak, Allah el dipkoprop yupu kekebuka, diba tenebicop ura, diksukumuk ubikirye, Allah el yupu batakna kumce, fia darabuka uk unamake.
Asurat ara, an ap, ura, Yesus ati diba tenebuka anya arye, nun weit kil atonun kil ap, Apfia ap, ura, Arkipus ap, ati asurat sekname. Arkipus ara, yin talin nang fia piribuka fil dolamak touk, elce Yesus el yupu peterelbana ati, nun ap neika fil dolule. Tonda Allah diba teneamikce, an aik bulubuka Allah yupu kekelyanganyak ninye ap, anggun nirya ati, asurat sekeipsiname.
Allah arye, el malaikat nirya ati tenebukce, ayupu nyabukba, Mazmur yupu deice arye, adomon yupu sekamik. Ayupu ara ani.‘Allah arye, el im deice fil don nang malaikat ati, sik winina yuk ning urasin yuk kililulba, kumanya atonun dakirye, unyake. Tonda, sik urasin yuk kililulba, uku buk ulamle atonun dakirye, el fil melibuka donyake.’
Minop talak Musa arye, Allah el mapu nirya melina ati, batakna kum arye, teleb ubuka fil dolamukce, aminyan talak Allah arye nyamuk ning ati, Musa arye ton nyalamuk. Winibuka Allah el amutam ulamukce, el fil uk dolamuka anya arye, Musa ara, Allah el fil melinanye, fia teleb ulamuk.
Yesus arye, nun kanye talima mitang usilye ning ara kel kisilirye, bico tenesulula anya arye, nun ilil una kum arye, ‘Dipkoprop melipnunile’ tenen, Allah el kanye aryuk bico tenesilirye, melisilinye bira, el ti, talye lukparabuka moronamabe. ‘Diba’ tenen, moronamaba ara, talye ati kume. Ara, nun ikin usilye talak noutamak nirya ara, Allah arye talye luparabuka oplopsutu bukni, aning kum usulule. Winina kum arye, ‘Kekepsilirye, nun patasilye touk bico tenebuka, el kanye aryuk talye luparabuka melinamsil’ tenen, nun Ni Allah ati moronamabe.
Ura, Allah arye el si ap, tabakuka nyabuk ning ara, deiyok ani. Ara, anggun kele. Ninye arye, “Wininamabe,” nyabikce talak ara, yuk nang kekebikirye, ‘Dip do, tilila do?’ tenebikirye, ‘Yupu deice wapdacak’ tenen, yupu sekelongona ati, weik si ap tabakuka nyanyake. ‘Amambul si deice arye nyapsine,’ nyanyake. Weik si ap deice arye nyabikcop ura, sik kekece ninye yupu walana kum dib aryuk, weik si ap kekekca deice ara, ‘E, aning ara, fia dib nyapmasiyake,’ tenebikirye, diba tenenyake.
Ura, nun malye winin ninye kum melipdanmanto unyaba ati, nun patasilye touk, anye birye melibuka lyesulule. Allah ap, ninye ap dana-dana ansinilina deiyoknye, nun deiyoknye Yesus ulul ning ara ani. Elda, fia malye una kumnye ulul ati, malye winin ning tonok babye kum winilule. Elda fia malye una kumnye ulya ati, sik malye winin ninye yuk, el fia yuk ulule. Aning-aning nirya outam aubuk bukni, Allah arye Yesus dobuka, im deice tam erebuka deibukba, weik mambulnye ulule.
Aning ati ara, Allah arye nun ti, “Wininamsin,” nyabuka nyalilamsil yupu, winiryuk yupu ara, akunum kintinipsukop ura, Kristus arye, Allah ap, ninye ap dana-dana Ansinilina Deiyoknye usulule. Afil dobuka usilya deiyok ara, ani. Ara, Allah arye yukusilye ninye nirya ara, Allah arye, “Winibuka arinamsine,” nyabuka nyalilamsuk ning, ‘Dipkoprop doprobikirye, aning talibuka fia teleb unamak’ tenen, Kristus arye nun Ansinilina Deiyoknye usulule. Ura, Allah arye, ninye teleb ulina ati, yupu nyalilamukba, minop talak ayupu winilamika noutamak ara, Allah arye yukulamuk ninye, sik malye winilamik ning ap, nun malye wininyap ning ap, kum danalina ati, Kristus dibuk deice arye deksuke. Kristus arye nun lyena ati, punupdeipsuka deice arye, nun malye winilamubu ning noutamak lopdeipsukce, lyebuka deksuke. Nun punupsuka anya arye, Kristus ara nun ap, Allah ap, Ansinilina Deiyoknye usulule.
Ayupu nyabukce, ayupu tonap nyapdeibukba, Yeremia arye sekamuk. Ayupu ara ani.‘Sik malye-malye wininyak ning ap, na yupu yanibikirye, sik kanye aryuk malye wininyak ning ap, namin kipnirye, ila tuba tonap tuba-tuba kum tenenamne. Aning nirya kum daneipnamsine. Allah arye nyabuk.’
Abraham arye Allah ati, diba tenelamuk ning ati, nyabuk yupuUra, minop talak Allah arye Abraham ati, “Auminye mutuku batakuka, na aripnamkin mutuku binamlyame,” nyabuka, yukubukba, Abraham kekebukce biyuk. Elda, ‘Na binamne mutuku anye’ tenen, moubuka kum tenebuk bukni, el diba tenelamuka deice aryuk kekebukce adip aryuk biyuk.
Sik diba tenelamik ninye ara, sik teleb aik kopropa kum ati, talye balamikce, ninye kum ulamikak, mok kum celamuk ak ap, talye bai mutuku noutamak, yo kan-kan ap, keil deiya ap, tuku palina fumbisik ap, wekuka malamik. Aninye nirya ara, fia teleb ninye, mambul weik ninye ulamika anya arye, teleb ning ara, talye diba tenena kum ninye, malye wininyak ninye ap, ansinibuka, tonok mutuku neika kum ulamtinge. Bukni, tukwak mutuku tonok ati, yata ulamting do, kume.
Aning ati ara, na kayapo, Allah arye nun diba tenenyap ninye talibuka, weik Ninye Deiyoknye unamsila nirya ap, elce arisiliba, talibuka unamap ning nirya ap ara, luluktuba, kum kum uptua anya arye, nun nirya arye Allah ati tuba-tuba, “Telebe,” nyabuka unamabe. Tonda, Allah arye, ‘Aning telebe,’ tenesilye touk, ‘Se, Allah ara weik mambule’ tenen, el ti ilil usiliba, el si uk fia erenamabe. Nun Ni Allah ati, ‘Telebe,’ nyabuka, el si uk erebibyop ura, Allah arye nun ti kanye delinamsile. ‘Allah ati, ilil unamsile,’ nyapmasin yupu ara, talye ati kum nyapsine.
Diba tenena uk ubuka, fil fia palibuka dolamibya ani, talima wisipsilyop ura, nun teleb ubuka un ning nirya ara, kum suktalipnamle, fia langdibuka telebuk unamsile.
Tonda, sik sisin nang bona weik talin ninye arye, nun lyebuka talisululnye, el si fia telebnye Yesus ati, malye yupu nyabuka, lululinyaka ara, kum tenipmalum do? Aning ati ara, ninye urasin dipdebuka kanye bokolina kume, nyapsine.
Tenipdelulume, teleb ulamle mek ap, sisilya mek ap, tonok mek pu dolona arye yangalul do?
Tonda, yuk nang arye, sik bona weik talin ninye ati, ‘Sik yupu ara nunce yanibuka bisipnamabe,’ kum tenelamikce, malye un ning kum ulamik bukni, anggun sisin nang arye anang ati, malye yupu nyabuka bokolilamlumce, oltakalulume. Ati, anggunda fia malye ululume nyapsine.
Wininamluma deiyok ara, Allah yupu noutam sekuka deiamsuk yupu ara, ani.‘Allah arye nyabuk, “Na diksukum unye touk, anggun babye, diksukumuk unamlulume,” nyapsuk.’
Anggun nong deice ikin ning delisikca babye, ‘Namin kibuka nimalye arye unamak’ tenen, Allah arye yukupsuke. ‘Wininamak’ tenen, nyapsuka deiyok ara, nyapnusine. Ara, Yesus Kristus arye anggun lyepnamsuka ati, el nong deice ikin ning weik deibikbuk, donmok ara, ‘Sik babye, wininamak’ tenen, winipmanto ati lak kipdeipsuke. Ara, ‘El nimalye arye, namin kibuka ubuk touk, anggun babye, winamlulum’ tenen, lak kipdeipsuke.
Sik malye-malye ubuka wininyak ning, yala-yala weik unyak bukni, anggun diba tenelulum nang arye, neika kum umunyop ura, amalye un ninye arye, ‘Yata ati, nun ap, talye luba kibuka malye kum unyap do?’ tenen, yu ubuka malye yupu weik arye, anggun nong deice delisinyake.
<font color=teal>2 Peterus Pasal</font>Peterus arye, ‘Telebe’ nyana ati, nyabuk yupuNa kayapu, telebe nyapsine. Asurat ara, na Simon Peterus arye seksene. Yesus Kristus lyebuka talipnuka, ati el fil uk donune. Tonda, ‘Na yupu dobuka peterelbanamle. Rasulnye unamle’ tenen, Yesus arye wibuka deipnuke. Allah kanye deipsukce, nun ti el yupu ap, nun diba tenen ning ap, aryamsukak, dobuka talyamubu ning, fia teleb ulye touk, anggun babye, atonun upsukbuk, diba tenebuka, na nyapman ning talibuka ululume. Nun Lyena Deiyoknye<RF q=+>Lyena Deiyoknye – Alkitab noutamak ara, Lyena Deiyoknye sekenyaka ara, ton talak Allah tenen ati sekenyake. Ton talak ara, Yesus tenen ati sekenyake bukni, deiyok ara, Yesus el ining arye kilipsuka deice arye Allah arye lyesulule. Peterus arye Yesus ati sekuk. Tonda, laka nyana yupu nomor 17 dipdelelume. Yesus Kristus ara, Allah ulule. El diksukumuk ulya deice arye anggun ap, nun nirya ap, ati, diba tenena ning aryamsukak dopdobupu. Anggun nirya ati asurat seksene.
Ninye arye, sik ‘Na’ tenen ning, delilamak touk, weik wenena ning tia talak ati, tenepce deililul bukni, ‘Aminyan ara fia oplopnamne’ tenen, fia weik arye malye ning tenenyak ninye ati ara nyapnusine.Ara sik nong pataplye ning, malye ninguk tenebuka, talima ap, nong ap, fia malye winin ninguk unyake. Winibuka unyakce, sik deice tam unyaka deiyok nang nirya ati, ‘Nun like,’ tenebuka yaniltanyake. Aninye ara, fia lik tenebuka, sik kanye weik arye erenyaka anya arye, sik ilil-ilil una kum arye, Allah el im deice fil donyak ninye malaikat ap, ura yuk ninye deiyok nang atouk, im deice unyak ninye ap ati, talye luba kibuka, sik nong deice malye yupu nyabuka, ikin ning sik nong deice delinyake.
Yuk yupu diba tenebuka kum wininamlulum bukni, nun Deiyoknye bira, nun Lyenanye Yesus Kristus kel kibuka el ap, dukdongobuka ululum ning ap, ura Yesus bico tenepsilirye, talye melisilye ning ap, ‘Weik upnin banamsil’ tenen, fia palibuka fil donamlume. Ara, nun Lyena Deiyoknye Yesus Kristus ati, nun nirya el si weik arye erebibirye, ‘Elda weik mambulnye tenepnamap’ tenen, Allah moronune. Ara, ‘Winitalak babye, aminyan doryanamle talak nirya babye, el si uk weik unamle’ tenen, Allah moronune.Telebe, akunuma. Na Peterus arye nyapsine.Asukum anyuk sekuka deipsine.
Sik abataksik nang ara wininyak bukni, anggunda kume. Yesus ara, malye winina ning tonok babye kum ulule. Allah arye el Dib Kanye ara, Yesus arye aripsukbuk, anggun talima ak weksuke. Tonda, anggun nirya, el dipkoprop yupu akunum kel kiplume.
Na kayapu, nun bidamnye kanye arye, ‘Na malye unune’ tenen, alye asa arye kum tenepdabyop ura, Allah moron talak do, el damto unyap talak do nirya ara, alye kumce, teleb kanye uk bobuka, talye mangkau Allah moronamnyabe.
‘Yesus Kristus elda, dipkoprop Allah el Mi Koprop ulule’ tenen, kel kinyaba deiyok ning ara ani. Ara, Yohanes arye, Yesus mek dongobukba winibuk ning ap, ura sikce Yesus obikbuk, el ining biyuk ning ap, abitinye ning deice arye kel kinyabe. ‘Yesus ara, Allah el Mi Koprop ulule,’ tenenyaba ara, tonok ning deice aryuk kume. Yohanes arye Yesus mek dongobukba winibuk ning ap, sik obikbuk ining biyuk ning ap, abitinye ning deice arye, diba tenebuka kel kinyabe.
Na kwito, Allah diba tenepluma ati, an talima ap, an kanye ap, teleb-teleb kibuka ukilye touk, ‘An nong babye kipe lopdop asa uminye ura, aning-aning nirya teleb kibuka wininamlyam’ tenen, Allah morona uk unune.
Sik anang arye nyabik yupu ara, ani. “Aminyan sirya talak ara, ngalukuka nalisice nang ara, sik kanye talima noutamak, malye ning pataplye ninguk tenebikirye, ‘Allah elda talinye’ tenen, yaniltanamake. Malye uk wininamake,” nyabuka, sik Rasul nang arye nyalilamsike.
Tonda, na ti diba tenebuka na si uk erenumunyeba, malye nang arye, ikin ning weika arye anggun nong deice delilamsika babye, anggunce, ‘Nun like’ tenen, kum bataknulum bukni, fia pi dobuka, na fil uk tuba dolamnulume. Aning nirya ara, na kel bikamse.
“Bukni, anggun Sardis mutuku ululum ninye kan-kan arye ton nang ara, malye winin ning min kum wininyake. Ninye arye, ‘Nun butum aling bental duplyak’ tenen, moubuka ulamak touk, akili sal ara, malye ning talibuka kum unyakce memelonyake. Adiksukum unyak ninye dobukapna arye, fia teleb koprop kurun butum aling aripniba, ongobikirye, na ap neika unamabe. Allah arye anggun ti, ‘Malye kum wininyaka ati sikda teleb,’ tenelula ati, na ap neika unamabe nyapsine.
Yohanes arye buku mambul ning ap, Domba Mi ap eibuk ning ati, laka nyabuk yupuAning nirya eipse ning ara, anyapnusin ning ton eipse. Allah el weik bun ning deice bukmokce, el sirik taruk deice weik mambul buku talipmokak, eipse. Abuku dana-dana nirya ara, sekna ninguk ubukba eipse. Tonda, abuku gum-gum bisik deice ara, ‘Abuku talye nang arye mangkau asa eibicak’ tenen, urasin ara yo cang atonun bukni, buku gum-gum deice taplakdongamukak, eipse.
“Talye kum nyanmabe. Yu fia weik upliba, sik bitinye arye nun tukwak malye unyap ninye nirya ati, weika arye wenebuka opnamsirak sum, weik kanye imun sum akunum damak yanmasila ati, ikin fia weik upsiliba, weika arye donamap ati, mutuku kon ap, keil ap sakmunce, siknibuka opsutume,” nyabuka malye nyanmekce, engenmekba, kekepse.
Aning nirya wininmokba, dinmasi talak ara, tonok Bib Seng-seng ana maka arye, im noutamak lakuka banmokce, ayupu nyanmok. Elce nyanmok yupu ara ani. “Sik yuk malaikat winilye nang arye, sik terompet deice lelim nyabikiba, anggun tukwak mutuku ululum ninye nirya ara, weik kanye imun ning winilye tonap yanganamsila ati, anggunda bicoe. Se, anggun bicoe, bicoe, bicoe,” nyabuka lakuka banmokce nyabukak, kekepse.
Nyapnuka ati, amikip weik malaikat dam, el dam binuka moropse. “Mitik buku kitiplum ning bukni, winitalak an taruk deice yokuka bopmalam buku ara aripnunilyame,” nyabuka moropseba, elce na ti tamubuka nyapnuke.“Teleb, amitik buku dobuka diplyame. Dipminye talak ara, an si fumbisik ara, mong mekto weik lelamle touk lepnul bukni, an mun fum tam wekilyop ura, mitang upkilirye, sikin tong atonun ning welepnukile. Welepkilirye sik lepnukile,” nyapnuke.
Mikael ap, el mapu silip ap arye, weik Mem Kwatima Atonye ap, el amutam ulamik malye malaikat ap malye kibikce, sik anang nirya tukwak dopkwetebik. El urasin Mem Kwatima Atonye bira, yuknye kume. El si ara, Isa Mutuku Dongonye, tonda Setan nyanyabe. Minop talak dipdongobuka winitalak noutamak nirya, elce tukwak ninye sik talima libuka bobalamla deice arye, ninye im sirya, mutuku sirya nirya, Allah el diksukum bisik batakikirye, kirikuka malye bisik uk banyake. Allah batakuka malye bisik uk banyaka deiyok ara, el tia.
Aninye ara, sik yupa weik 144.000 unmek ninye ara, tukwak mutuku ulamik talak noutamak nirya ara, malye ning aning-aning nirya talibuka kum ulamika ati, talye yoltaklamek kilapu ap ubula kum yolalamikce, teleb diksukumuk ulamik. Domba Mi Atonye birye menekuka balibuk, el aminyan dobolbalamak ninye nirya ara, sik yupa weik 144.000 unmek ninye ara, adip aryuk el ti dobolbanyake. Tukwak ninye im sirya, mutuku sirya nirya noutamak arye, Domba Mi Atonye birye dekuka lyelamukce, Allah el si erena ati aninye dobuka Allah ati aryamuk. Ara, wenye kwaning yongobuka, ‘Allah el si erepnamap’ tenen, arelamak touk, Allah el ap, Domba Mi Atonunye ap, sik bitinye si erena ati, sik yupa weik 144.000 unmek ninye dekuka lyelamukce, Allah ap, Domba Mi Atonye ap ati aryamuk.
“Aning ara, talye ati kum nyapne. Deiyok ara, amalye winin ninye arye an mapu weik oltakalamik. Ara, ance, ‘Aninye ara na mapu unamak’ tenen, wiamlumba, an ti diba tenelamik ninye ap, an yupu lake nyana deiyok nang nabi-nabi nang ap, weika arye oltakalamik. Winibuka malye ulamika ati ara, ance nyapdeipmalamba, sik mek nirya ining mekwen danmalabuk, ining mek uk dinamake. Sikda malye ninye ati, ‘Bita merekuka wenepmalume,’ nyapne.”Mek deiyok talibuka ulamuk malaikat arye nyabukba, kekepse.
Lak nyapnukce, ayupu tonap dukdongobuka laka nyapnuke. “Arup sum Talye Yolana Deiyok Kil, weik mek dara bukmokak, eiplum ning babye, laka nyapnune. Weik mek dara ara, winipmanto ulul bukni, amek sik nong ara, ninye ayala-ayala nirya ap, yupu yuk-yuk nirya nyanyak ninye ap, weik mutuku noutamak yuk-yuk nirya unyak ninye negara-negara ap, yupa fia weik ati bikinyabe.”
Ayupu nyanmikce, tuba tonap ayupu ton nyanmekba, kekepse.“Haleluya, nun nirya arye, Allah el si uk fia erenamabe. Allah arye Babel mutuku ulamik ninye talye yolalamak kil atonun ulamika ati, wenebukce, uku dopkwetebukba, auku dilirye, tulum welenamle ning ara, fia kum dankunamle. Atulum ara, fia welenamle.”
Dipdesiba, sik akunum diamik ninye mambul nang babye, mambul kum nang babye yanganmekak eipse. Sik nirya aweik kurun bun ning urasin tam tikilyanganmek ak, im deice tam ulul buku-buku nirya ara, yokeibik.Tonda, tonok buku ton, el si ara Kam Fia Unamak Ninye Si Sekna Buku ton yokeibmekbuk eipse. Abuku noutamak seklamik yupu nirya dipdeyikba, sik akunum diamik ninye nirya ara, sik kam tuba ulamik talak aning-aning nirya winilamik touk, sekuka delilamika ati ara, abuku sekeiyamika noutamak awamuk touk, sik akunum diamik ninye nirya ati, yupu lepsisikuka bokeibukce, wenebuk.
Atalak nirya ara, malye ning tonok babye, Yerusalem Winiryuk mutuku noutamak fia kum boyanamake. Tonda, malye wininyak ninye ap, tilila ning wininyak ninye ap anyasik noutamak fia kum wekelyanamake. Amutuku noutamak ara, sik malye winin ninye kum yanmanto bukni, Domba Mi Atonye birye talilye buku, Kam Fia Unamak Ninye Si Sekna Buku, abuku noutamak sik si akunum sekiamuk ninye uk ara, sikda Yerusalem Winiryuk mutuku wekelyakirye, anyasik noutamak fia unamake. Na Yohanes arye nyapne.
