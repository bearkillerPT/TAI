ᔮᑾᒥᓯ ᐁᑳ ᑭᒋ ᐎᒉᐗᑲᓂᔭᓐ ᒪᓂᑐᑳᓇᒃ
ᐌᓴ, ᑮᔥᐱᓐ ᓂᓚ ᐁ ᓇᓈᔅᑯᒧᔮᓐ ᐅᑎᓇᒫᓀ, ᑖᓀᑭ ᐌᒋ ᒪᒋᐃᑎᑳᐎᔮᓐ ᐊᓂᒪ ᑳ ᐅᒋ ᓇᓈᔅᑯᒧᔮᓐ?
ᐁᐗᑯ ᐅᒋ, ᐊᐌᓇ ᐁᑳ ᐁ ᑌᐸᑫᓕᑖᑯᓯᑦ ᑫ ᒧᐙᑴ ᐅᐅ ᐊᓚᑯᓇᐗ, ᓀᔥᑕ ᒣᓂᑴᑴ ᐅᑎᐯᓕᒋᑫᐗ ᐅ ᒥᓂᒀᑲᓂᓕᐤ, ᑲᑕ ᐃᑌᓕᑖᑯᓯᐤ ᐁ ᒪᒋᑐᑕᒸᑦ ᐅᑎᐯᓕᒋᑫᐗ ᐎᔭᐎᓕᐤ ᓀᔥᑕ ᐅᒥᑯᓕᐤ᙮
ᓇᒫ, ᓇᐗᒡ ᐊᐙᓯᑌ, ᐊᓂᐃ ᐸᔅᑫᓯᐎᓇ ᒥᔭᐎᒃ, ᑳ ᐃᔑᓈᑾᑭ ᐁ ᓕᓚᓯᒪᑲᑭ, ᓇᑕᐌᓕᑖᑾᓋ᙮
ᒫᑲ, ᓂᒋᔖᓂᑐᒃ, ᑮᔥᐱᓐ ᐯᒋ ᓈᑎᑕᑾᒃ ᓈᓈᑲᐤ ᐁ ᐃᔑᑭᔗᔮᓐ, ᑫᒀᓐ ᑫ ᐃᑖᐸᒋᐃᑕᑾᒃ, ᑮᔥᐱᓐ ᐱᑯ ᐋᔭᒥᐃᑕᑾᑫ ᑭᔅᑫᓕᑖᑯᑖᑫᐎᓂᒃ, ᓀᔥᑕᐱᑯ ᑭᔅᑫᓕᑕᒧᐎᓂᒃ, ᓀᔥᑕᐱᑯ ᑭᔅᑭᐙᐃᑫᐎᓂᒃ, ᓀᔥᑕᐱᑯ ᑭᔅᑭᓄᐊᒫᑫᐎᓂᒃ ᐅᒋ?
ᑖᓀᑭ? ᐃᑕ ᐁ ᐃᑖᔦᒃ ᓈ ᑮ ᐅᒋᐸᓕᓕᐤ ᑭᒋᒪᓂᑐ ᐅᑦ ᐋᔭᒥᐎᓐ? ᓀᔥᑕᐱᑯ ᑭᓚᐗᐤ ᐱᑯ ᑭ ᑮ ᐯᒋ ᐅᑎᑎᑯᐙᓇᐗᐤ?
ᐌᓴ ᐅᒋᑕᐤ ᑲᑕ ᑎᐯᓕᒋᑫᐤ ᐱᓕᔥ ᑮ ᐸᑭᑎᓈᑌ ᒥᓯᐌ ᑳ ᐸᒀᑎᑯᑦ ᐊᑖᒥᒃ ᐅᓯᑎᒃ᙮
ᐅ ᓂᐱᐎᓐ, ᑖᓂᐌ ᑭ ᐱᒋᐳᓕᐌᐎᓐ? ᐅ ᓕᑾᐊᔅᑳᓐ, ᑖᓂᐌ ᑭ ᔖᑯᒋᐃᐌᐎᓐ?
ᐁ ᒪᓯᓇᐊᒪᐙᑦ ᐊᓂᐃ ᐅ ᒫᒪᐎᐋᔭᒥᐋᒪ ᑭᒋᒪᓂᑐ ᑳ ᐃᑖᓕᒋ ᑯᕆᓐᑎᒃ, ᐊᓂᐃ ᑳ ᐸᓓᑭᐋᑲᓂᐎᓕᒋ ᙭ ᒋᓴᓯᒃ, ᑳ ᑮ ᓇᑐᒫᑲᓂᐎᓕᒋ ᑭᒋ ᐅᐸᓓᑭᓯᐎᓕᒋ, ᐊᓯᒋ ᒥᓯᐌ ᐃᑌ ᑳ ᑌᑆᑕᒸᓕᒋ ᐅᑦ ᐃᔑᓂᑳᓱᐎᓂᓕᐤ ᒋᓴᔅ ᙭ᑕ ᑭ ᑎᐯᓕᒋᑫᒥᓇᐗ, ᐊᓇ ᑳ ᑎᐯᓕᒫᑦ ᐊᓂᐃ ᓀᔥᑕ ᑭᓚᓈᓇᐤ᙮
ᑎᐸᒋᒫᑲᓂᐎᐤ ᑳ ᒋᔅᑖᔅᑯᐗᑲᓂᐎᑦ ᙭
ᒥᓯᐌ ᑕᑐ ᐃᓕᓕᐤ ᐅᑦ ᐊᑑᔅᑫᐎᓐ ᑲᑕ ᑭᔅᑫᓕᑖᑾᓂᓕᐤ: ᐌᓴ ᐊᓂᒪ ᑭᔑᑳᐤ ᑲᑕ ᑭᔅᑫᓕᑖᑯᑖᒪᑲᓐ, ᐌᓴ ᐃᔥᑯᑌᒃ ᑲᑕ ᐅᒋ ᑭᔅᑫᓕᑖᑾᓐ; ᓀᔥᑕ ᐃᔥᑯᑌᒃ ᑲᑕ ᐅᒋ ᑲᑴᒋᑖᓂᐙᓂᓕᐤ ᒥᓯᐌ ᑕᑐ ᐃᓕᓕᐤ ᐅᑦ ᐊᑑᔅᑫᐎᓐ ᑫᑯ ᑐᐎᑲᓂᐗᓂᓕᑴ᙮
ᒫᑲ ᐎᐸᒡ ᑭ ᑳ ᐯᒋ ᓈᑎᑎᓇᐗᐤ, ᑮᔥᐱᓐ ᐃᑌᓕᑕᑫ ᐅᑎᐯᓕᒋᑫᐤ, ᓀᔥᑕ ᓂ ᑳ ᑭᔅᑫᓕᑌᓐ, ᓇᒪᐎᓚ ᐅᑦ ᐃᑗᐎᓂᐗᐤ ᐊᓂᑭ ᑳ ᑭᔅᑌᓕᒧᒋᒃ, ᒫᑲ ᐅ ᑲᔥᑭᐅᐎᓂᐗᐤ᙮
ᒥᒋᒪ ᒥᔅᑕᑖᔾ ᐅᒋ, ᓀᔥᑕ ᒥᔅᑕᑖᔾ ᒥᒋᒪ ᐅᒋ: ᒫᑲ ᑭᒋᒪᓂᑐ ᑖᐱᔅᑯᒡ ᑲᑕ ᓂᔑᐗᓈᒋᑕᐤ᙮ ᒥᔭᐤ ᒫᑲ ᓇᒪᐎᓚ ᑲᑕ ᐋᐸᒋᑖᓂᐗᓄᐸᓐ ᐱᔑᒀᑎᓯᐎᓂᒃ, ᒫᑲ ᑭᒋ ᐅᒋ ᐊᑑᔅᑫᔅᑕᐙᑲᓂᐎᑦ ᐅᑎᐯᓕᒋᑫᐤ; ᐅᑎᐯᓕᒋᑫᐤ ᓀᔥᑕ ᑭᒋ ᑎᐯᓕᑕᒃ ᒥᔭᐎᓕᐤ᙮
ᐌᓴ ᐊᓇ ᑳ ᓇᑐᒥᑯᑦ ᐅᑎᐯᓕᒋᑫᐗ, ᐁ ᐊᑑᔅᑫᓛᑲᓂᐎᑦ, ᐁᐗᒀᓇ ᐅᑎᐯᓕᒋᑫᐤ ᐅ ᑎᐯᓕᒥᑎᓱᒪ: ᓀᔥᑕ ᒫᑲ ᐊᓇ ᑳ ᓇᑐᒫᑲᓂᐎᑦ, ᐁ ᑎᐯᓕᒥᑎᓱᑦ, ᐁᐗᒀᓇ ᙭ ᐅᑦ ᐊᑑᔅᑫᓛᑲᓂᒪ᙮
ᓀᔥᑕ ᑭ ᑭᔅᑫᓕᑕᒧᐎᓐ ᑲᑕ ᐅᒋ ᓂᔑᐗᓈᑎᓯᐤ ᑭᒋᔖᓐ ᑳ ᓕᓚᒥᓯᑦ, ᐊᓇ ᑳ ᑮ ᓂᐳᔅᑕᒪᑯᑦ ᙭ᑕ?
ᒫᑲ ᓂ ᑎᐯᓕᑌᓐ ᓂᔭᐤ, ᓂ ᔕᑯᒋᑖᓐ ᒫᑲ; ᑫᑲ ᓂᑯᑐ ᐃᑭᒃ, ᐃᔅᐱ ᑮ ᑲᑫᔅᑭᒪᑭᒃ ᑯᑕᑭᔭᒃ, ᓂᓚ ᑫᒋᐙᒃ ᑭᒋ ᐌᐱᓂᑳᐎᔮᓐ᙮
ᐊᐱᔅᑕᐙᔑᔑᑐᒃ, ᐊᓄᒡ ᐁᐗᑯ ᒫᒋᒡ ᐁ ᑭᔑᑳᑭ: ᑖᐱᔅᑯᒡ ᒫᑲ ᐁ ᑮ ᐯᑕᒣᒃ ᓇᔅᐹᒡ ᙭ ᑭᒋ ᑕᑯᔑᒃ, ᐊᓄᒡ ᐅᑎ ᐃᑕᐗᒃ ᒥᒉᑦ ᓇᔅᐹᒡ ᙭ᑕᒃ; ᐁᐗᑯ ᑳ ᐅᒋ ᑭᔅᑫᓕᑕᒪᒃ ᒫᒋᒡ ᐁ ᑭᔑᑳᑭ᙮
ᓂᑦ ᐊᐱᔅᑕᐙᔑᒥᔑᒥᑐᒃ, ᐁᑳᐎᓚ ᑭᑦ ᐋᔭᒥᐎᓂᓈᒃ ᓀᔥᑕ ᑭᑌᓚᓕᓈᒃ ᓵᑭᐃᐌᑕᐤ; ᒫᑲ ᑭᑦ ᐃᑐᑕᒧᐎᓂᓈᒃ ᓀᔥᑕ ᑖᐺᐎᓂᒃ᙮ᓲᑫᑌᐁᐎᓐ ᐅᑎᔥᑲᐤ ᑭᒋᒪᓂᑐ
ᐊᐌᓇ ᑎᐋᐺᑕᒧᑴ ᒋᓴᓴ ᐁ ᙭ᑎᐎᓕᒋ, ᑭᒋᒪᓂᑐᒃ ᑮ ᐅᒋ ᓂᑕᐎᑭᐤ: ᒥᓯᐌ ᑕᑐ ᐊᐌᓇ ᒫᑲ ᑳ ᓵᑭᐋᑦ ᐊᓂᐃ ᑳ ᑮ ᓂᑕᐎᑭᐃᐌᓕᑭ, ᓵᑭᐁᐤ ᓀᔥᑕ ᐊᓂᐃ ᑳ ᑮ ᓂᑕᐎᑭᐃᑯᓕᒋ᙮
ᐊᓂᒪ ᐱᒫᒋᐃᐌᐊᓐ ᒫᑲ ᐅᑭᔅᑭᐙᐃᑫᐗᒃ ᑮ ᐅᒋ ᑲᑴᒋᑫᒧᐗᒃ ᓀᔥᑕ ᐌᐌᓕᑦ ᑮ ᓈᓇᑕᐌᓕᑕᒶᒃ, ᐊᓂᑭ ᑳ ᑮ ᓂᑳᓂᐎᑕᑭᒃ ᐊᓂᒪ ᔕᐌᓕᒋᑫᐎᓐ ᑫ ᐅᑎᑎᑯᔦᑭᐸᓐ:
ᓀᔥᑕᐱᑯ ᐅᑎᐯᓕᒋᑫᐗᒃ, ᑳ ᐃᑎᔕᐅᑯᒋᒃ ᑭᒋ ᓇᓀᑳᒋᐋᒋᒃ ᐅᒪᒋᐋᔨᑎᐗ, ᓀᔥᑕ ᑭᒋ ᒫᒪᑖᑯᒫᒋᒃ ᐊᓂᐃ ᑳ ᒥᓗ ᐋᔨᑎᓕᒋ᙮
ᐌᓴ ᙭ ᓀᔥᑕ ᐯᔭᑾᐤ ᒪᒋᑐᑕᒧᐎᓇ ᑮ ᐅᒋ ᐙᐎᓴᑭᓕᑕᒻ, ᑳ ᒀᔪᔅᑭᑎᑦ ᒦᔅᑯᒡ ᐁᑳ ᑳ ᒀᔭᔅᑭᑎᓕᒋ, ᑭᒋ ᑮ ᐯᔑᑕᒃ ᑭᒋᒪᓂᑐ ᑭᒋ ᐋᔭᐎᑕᒃ, ᐁ ᑮ ᓂᐸᐋᑲᓂᐎᑦ ᐎᔮᓯᐎᓂᒃ, ᒫᑲ ᐁ ᑮ ᐅᒋ ᐱᒫᑎᓯᐋᑲᓂᐎᑦ ᐊᒑᑾ:
ᓀᔥᑕ ᒫᑲ ᑭᓚᐗᐤ ᑳ ᐅᔥᑳᑎᓯᔦᒃ ᓇᓇᐃᑖᑯᒃ ᑳ ᓂᑳᓀᓕᑖᑯᓯᒋᒃ᙮ ᐁᐁ, ᒥᓯᐌ ᐁ ᐃᑕᔑᔦᒃ ᒀᔭᔉ ᐊᑑᔅᑫᔅᑖᑐᒃ, ᓀᔥᑕ ᑭᑭᔥᑲᒧᒃ ᑕᐸᑌᓕᒧᐎᓐ: ᐌᓴ ᑭᒋᒪᓂᑐ ᓇᔅᑯᔅᑕᐌᐤ ᑳ ᑭᔅᑌᓕᒧᓕᒋ, ᒥᓓᐤ ᒫᑲ ᔕᐌᓕᒋᑫᐎᓂᓕᐤ ᑳ ᑕᐸᑌᓕᒧᓕᒋ᙮
ᑭᓚᐗᐤ ᑭ ᑭᔅᑫᓕᑌᓇᐗᐤ, ᐊᓯᒋ ᓀᔥᑕ ᑭᒋᒪᓂᑐ, ᑖᐺ ᐸᓓᑭᓯᐎᓂᒃ, ᓀᔥᑕ ᒀᔭᔅᑭᑎᐎᓂᒃ, ᓀᔥᑕ ᒥᓨᑎᓯᐎᓂᒃ, ᓂ ᑮ ᐃᑖᑎᓯᓈᓐ ᐃᑕ ᐁ ᐃᑖᔦᒃ ᑭᓚᐗᐤ ᑳ ᑖᐺᑕᒣᒃ;
ᐁᑳᐎᓚ ᐊᐌᓇ ᐙᔦᔥ ᐁ ᑐᑕᒃ ᑭᒋ ᒪᒋᑐᑕᐙᑦ ᓀᔥᑕ ᐙᔦᔑᐋᑦ ᐎᒋᔖᓇ; ᐌᓴ ᐅᑎᐯᓕᒋᑫᐤ ᑲᑕ ᐋᔅᑯᒋᐁᐤ ᒥᓯᐌ ᐁᑯᑐᐎ, ᑖᐱᔅᑯᒡ ᐁ ᑮ ᐃᔑ ᓂᔮᑲᓇ ᐎᑕᒫᑖᒃ ᓀᔥᑕ ᐋᓕᒧᑕᒫᑖᒃ᙮
ᐁᑳᐎᓚ ᑭᐱᒋ ᐋᔭᒥᐋᒃ᙮
ᐁ ᒥᒋᒥᓇᒪᓐ ᑖᐺᔦᓕᑕᒧᐎᓐ ᓀᔥᑕ ᒥᓗ ᒥᑐᓀᓕᒋᑲᓐ; ᐁᐗᒀᓂ ᐋᑎᑦ ᐁ ᑮ ᐃᑲᑌᔅᑖᒋᒃ, ᑖᐺᔦᓕᑕᒧᐎᓐ ᐅᒋ ᑭ ᐱᑯᓈᐱᒀᓀᔑᓋᒃ:
ᐁᑯᔑ ᒫᑲ ᐋᔭᒥᐁᐎᑭᒪᐗᒃ ᑲᑕ ᐅ ᓈᐯᒥᒥᑯᐗᒃ ᐯᔭᒃ ᐃᔅᑴᐗ, ᐁ ᒥᓓ ᑎᐯᓕᒫᑦ ᑎᐱᓚᐌ ᐅᑦ ᐊᐙᔑᒥᔑᐙᐗ ᓀᔥᑕ ᐎᑭᐙᐗ᙮
ᒫᑲ ᑮᔥᐱᓐ ᐊᐌᓇ ᐁᑳ ᐅᒋᔅᑕᒪᐙᑦ ᐊᓂᐃ ᑳ ᑎᐱᓚᐌᐎᓰᑦ, ᐅᓵᒻ ᐊᓂᐃ ᑎᐱᓚᐌ ᐎᑭᒃ ᑳ ᐃᑖᓕᒋ, ᑮ ᐋᓉᑕᒻ ᑖᐺᔦᓕᑕᒧᐎᓂᓕᐤ, ᓀᔥᑕ ᐊᐙᓯᑌ ᒪᒋᑡᐤ ᐃᔥᐱᔥ ᐊᐌᓇ ᐁᑳ ᑳ ᐋᔭᒥᐋᑦ᙮
ᑭᑦ ᐃᑕᔓᒥᑎᓐ ᐁ ᐙᐸᒥᔉ ᑭᒋᒪᓂᑐ, ᑳ ᐱᒫᒋᑖᑦ ᒥᓯᐌ ᑫᒀᓇ, ᓀᔥᑕ ᐅᑎᔥᑲᐤ ᙭ ᒋᓴᔅ, ᐊᓇ ᐁ ᐅᑎᔥᑲᐎᑳᐸᐎᔅᑕᐙᑦ ᐸᓐᑎᔭᔅ ᐹᐃᓚᑕ ᑳ ᑮ ᐎᑕᒃ ᒥᓗ ᐎᑕᒫᑫᐎᓂᓕᐤ;
ᐌᓴ ᑭ ᑲᑴᓕᑕᒫᑎᓇᐗᐤ ᒪᓂᑐᐎ ᑲᑴᓕᑕᒧᐎᓂᒃ; ᐌᓴ ᑭ ᑮ ᐸᑭᑎᓂᑎᓇᐗᐤ ᑭᒋ ᐎᑭᒣᒃ ᐯᔭᒃ ᑳ ᐅᑦ ᐃᔅᑴᐎᑦ, ᑭᒋ ᐸᑭᑎᓂᑕᑾᒃ ᑖᐱᔅᑯᒡ ᐯᓓᑭᓯᑦ ᐅᔥᑭᓂᑭᔅᑴᐤ ᙭ ᐅᒋᒋᒃ᙮
ᑕᒫᔅᑲᓯᒃ ᐊᓇ ᑳ ᑮ ᑎᐯᓕᑕᒥᐃᑯᑦ ᐊᕆᑕᓴ ᑭᒋᐅᑭᒪᐗ, ᑮ ᑲᓇᐌᓕᑕᒬᐤ ᐊᓂᐃ ᑖᒪᓯᓇᒃ ᐅᑦ ᐃᑖᐎᓂᓕᐗ ᐁ ᐋᔭᐙᑦ ᓇᑐᐸᓕᐎᓕᓕᐗ, ᐁ ᐎ ᐅᑎᓂᑦ:
ᒫᑲ ᓂ ᐸᑯᓭᓕᑌᓐ ᑭᒋ ᑭᔅᑫᓕᑕᒣᒃ ᐁᑳ ᓂᓚᓈᓐ ᐁ ᐌᐱᓂᑲᓂᐎᔮᒃ᙮
ᑳ ᑮ ᑭᔅᑭᓄᐙᒋᐃᑕᒃ, ᓀᔥᑕ ᑳ ᑮ ᒥᓕᑕᒃ ᐅ ᑫᒋᓇᐃᐌᐎᓐ ᐊᒑᒃ ᓂᑌᐃᓈᒃ᙮
ᐌᓴ ᐊᐳᒋᑲ ᐊᓂᒪ ᑳ ᑭᒋᐃᑌᓕᑖᑲᓂᐗᒃ, ᓇᒪᐎᓚ ᐅᒪ ᐃᔑ ᑮ ᑭᒋᐃᑌᓕᑖᑾᓐ, ᐊᓂᒪ ᑭᔅᑌᓕᑖᑯᓯᐎᓐ ᐅᒋ ᑳ ᐸᔅᑭᓛᑫᒃ᙮
ᑮᔥᐱᓐ ᐁᑯ ᐃᔑ ᑮ ᐳᔅᑎᔥᑲᒧᑎᓕᑲᐎᔭᒃ ᓇᒪᐎᓚ ᑭ ᑳ ᒥᔅᑳᑲᐎᓈᓇᐤ ᐁ ᒧᔐᔥᑲᑌᔭᒃ᙮
ᓇᒪᐎᓚ ᑭ ᔕᑯᐎᐃᑲᐎᓇᐗᐤ ᐁ ᐯᒋᔅᑳᐎᔦᒃ, ᒫᑲ ᑭ ᔕᑯᐎᐃᑲᐎᓇᐗᐤ ᑎᐱᓚᐌ ᑭᔭᐎᐙᒃ᙮
ᐁᐗᑯ ᒫᑲ ᐅᒋ, ᐁ ᐃᔑ ᐌᓗᑎᓯᔦᒃ ᒥᓯᐌ ᑫᒀᓐ, ᑖᐺᔦᓕᑕᒧᐎᓂᒃ, ᓀᔥᑕ ᐋᔭᒥᐎᓂᒃ, ᓀᔥᑕ ᑭᔅᑫᓕᑕᒧᐎᓂᒃ, ᓀᔥᑕ ᒥᓯᐌ ᑭᓯᓴᐎᓯᐎᓂᒃ, ᓀᔥᑕ ᐁ ᐃᔑ ᓵᑭᐃᔮᒃ, ᐁᑯᔑ ᐅᒪ ᐃᔑ ᔕᐌᓕᒋᑫᐎᓂᒃ ᐌᓗᑎᓰᒃ ᓀᔥᑕ᙮
ᐌᓴ ᐁ ᐃᑐᒋᑳᑌᒃ ᐅᒪ ᐃᑖᐸᑎᓯᐎᓐ, ᓇᒪᐎᓚ ᐱᑯ ᐅᑎᓇᒫᑯᐗᒃ ᐃᔥᐱᔥ ᑳ ᑭᑕᒫᒋᒃ ᐅᐸᓓᑭᓴᒃ, ᒫᑲ ᐌᓗᒋᐸᓕᐤ ᓀᔥᑕ ᒥᔅᑕᐃ ᑭᒋ ᓇᓈᔅᑯᒫᑲᓂᐎᑦ ᑭᒋᒪᓂᑐ᙮
ᐁ ᑭᔅᑫᓕᑕᒫᓐ ᐎᐸᒡ ᑭᒋ ᑫᒋᑾᓇᒫᓐ ᐅᒪ ᓂ ᒥᑭᐙᒻ, ᑖᐱᔅᑯᒡ ᑭ ᑎᐯᓕᒋᑫᒥᓇᐤ ᒋᓴᔅ ᙭ ᐁ ᑮ ᐙᐸᑎᓕᑦ᙮
ᒫᑲ ᑮ ᐃᑎᐗᒃ ᑖᐱᔅᑯᒡ ᐁ ᐃᑗᒪᑲᒃ ᑕᐺ ᐊᔅᐸᐊᑫᒧᐎᓐ, ᐊᑎᒻ ᒥᓇ ᑮ ᑭᐌᓈᑕᒻ ᐅ ᐹᑯᒧᐎᓐ; ᓀᔥᑕ ᓄᔐ ᑯᑯᔥ ᑳ ᑮ ᑭᒋᔅᑖᐸᐗᓛᑲᓂᐎᑦ ᑭᒋ ᑎᑎᐱᔑᒧᑦ ᓕᐹᑕᓄᒃ᙮
ᐁᐗᑯ ᐅᒋ ᒧᔕᒃ ᑭᑦ ᐋᔭᒥᐁᔅᑕᒫᑎᓈᓐ, ᑭ ᑭᒋᒪᓂᑐᒥᓇᐤ ᑭᒋ ᑌᐸᑫᓕᒥᑖᒃ ᐅᒪ ᓇᑐᑫᐎᓂᒃ, ᓀᔥᑕ ᑭᒋ ᑎᐱᑐᑕᒫᑖᒃ ᒥᓯᐌ ᐁ ᐃᔑ ᒥᓨᔑᑭ, ᓀᔥᑕ ᑖᐺᔦᓕᑕᒧᐎᓂ ᐊᑑᔅᑫᐎᓐ ᑲᔅᑭᐅᐎᓂᒃ;
ᐌᓴ ᒣᒀᒡ ᑳ ᐎᒉᐎᑕᑾᒃ, ᐅᒪ ᑭ ᑮ ᐃᑕᔓᒥᑎᓈᓐ, ᑮᔥᐱᓐ ᐊᐌᓇ ᐁᑳ ᐁ ᐎ ᐊᑑᔅᑫᑦ, ᐁᑳ ᓀᔥᑕ ᑭᒋ ᒥᒋᓱᑦ᙮
ᑭᓚ ᒫᑲ ᔑᐯᓕᑕ ᐊᓕᒥᓯᐎᓐ, ᑖᐱᔅᑯᒡ ᐅ ᒥᓗ ᓄᑎᓂᑫᒪ ᒋᓴᔅ ᙭᙮
ᐌᓴ ᐅᒪ ᑐᐎᑳᓇᒃ ᐁᐗᑾᓂᑭ ᑳ ᐹᐱᑐᑫᑖᒋᒧᒋᒃ ᐙᔅᑳᔨᑲᓂᒃ, ᓀᔥᑕ ᑳ ᐊᐗᑳᓂᐋᒋᒃ ᑲᑫᐹᑎᔅᑴᐗ ᐁ ᓇᔭᑕᒥᓕᒋ ᒪᒋᑣᐎᓂᓕᐤ ᐁ ᐋᐃᔑᐎᓕᑯᒋᒃ ᓇᓈᑲᐤ ᒪᒋ ᓇᑕᐌᓕᑕᒧᐎᓇ,
ᐊᑕᒥᔅᑲᐤ ᑉᕆᔅᑲ ᓀᔥᑕ ᐊᑶᓚ, ᓀᔥᑕ ᑳ ᐃᑕᔑᑦ ᐎᑭᒃ ᐅᓂᓯᐳᕋᔅ᙮
ᐃᔅᐱ ᒫᑲ ᐱᑐᑫᔦᑴ ᐙᔅᑳᔨᑲᓂᒃ, ᐊᑕᒥᔅᑲᒧᒃ᙮
ᐊᐌᓇ ᒫᑲ ᑫ ᒥᓈᐋᑴ ᐯᔭᒃ ᐅᐅ ᑳ ᐋᐱᔅᑌᓕᑖᑯᓯᓕᒋ ᒥᓂᒀᑲᓂᒃ ᐱᑯ ᑕᑭᐱᓕᐤ ᐅᑦ ᐃᔑᓂᑳᓱᐎᓂᒃ ᑭᔅᑭᓄᐊᒪᐙᑲᓐ, ᑖᐺ ᑭᑦ ᐃᑎᓇᐗᐤ, ᓇᒪᐎᓚ ᑲᑕ ᐗᓂᑕᐤ ᐅ ᑎᐸᐊᒫᑯᓯᐎᓐ᙮
ᐅᑎᓇᒫᓱᒃ ᓂ ᑖᐱᔅᑳᑲᓐ, ᑭᔅᑭᓄᐙᐸᒦᒃ ᒫᑲ, ᐌᓴ ᓂ ᓗᔅᐹᑎᓰᓐ ᓀᔥᑕ ᓂ ᑕᐸᑎᓕᒧᓐ ᓂᑌᐃᒃ: ᑭ ᑳ ᒥᔅᑫᓇᐗᐤ ᒫᑲ ᑫ ᐃᔑ ᐋᓜᐱᒋᒃ ᑭᑦ ᐊᒑᑯᐙᐗᒃ᙮
ᒫᑲ ᑮᔥᐱᓐ ᑭᒋᒪᓂᑐ ᐅᑦ ᐊᒑᑾ ᐅᒋ ᐗᓚᐎᐌᐱᓇᑭᒃ ᒪᒋ ᐊᒑᑾᒃ, ᐁᑯ ᐌᑎᑎᑯᐌᒃ ᑭᒋᒪᓂᑐ ᐅᑦ ᐅᑭᒫᐎᐎᓐ᙮
ᐋᑎᑦ ᒫᑲ ᑮ ᐸᑭᑎᓋ ᒥᔑᑲᐎᒥᓇᑯᓯᔅᑳᒃ; ᒥᔑᑳᐎᒥᓇᑯᔑᔭᒃ ᒫᑲ ᐁ ᓵᑭᓂᑖᐎᑭᒋᒃ ᑮ ᑭᐱᔅᑲᒶᒃ᙮
ᐁ ᓇᔥᑴᐗᔑᐋᑦ ᒫᑲ ᑮ ᐃᑌᐤ, ᐊᓇ ᑳ ᐗᓴᓶᐱᓇᒃ ᒥᓗ ᓯᒥᓇ ᐁᐗᒀᓇ ᐃᓕᓕᐎᑯᓯᓵᓐ;
ᐎᓚ ᒫᑲ ᐋᔕᔾ ᐁ ᑮ ᑭᔅᑭᓄᐊᒫᑯᑦ ᐅᑳᐎᔭ, ᑮ ᐃᑗᐤ, ᒥᓕᓐ ᐅᑕ ᒑᓐ ᐅᓯᑲᐋᑖᑫᐤ ᐅᔅᑎᒀᓐ ᐅᓛᑲᓂᒃ᙮
ᐁᑯ ᐅᒪᓯᓇᐃᑫᐗᒃ ᓀᔥᑕ ᐸᕋᓯᔭᒃ ᒋᕉᓴᓚᒥᒃ ᑳ ᐃᑖᒋᒃ, ᐱᐁᒋ ᓈᑕᒋᒃ ᒋᓴᓴ, ᐁ ᐃᑗᒋᒃ,
ᒥᔮᒪᐎᒥᒉᑎᒋᒃ ᐃᓕᓕᐗᒃ ᒫᑲ ᑮ ᒫᒪᔅᑳᑕᒶᒃ, ᐁ ᐙᐸᒫᒋᒃ ᐁᑳ ᑳ ᓂᑕᐌᓕᒋ ᐁ ᐋᔭᒥᓕᒋ, ᑳ ᒫᔅᑭᓯᓕᒋ ᐁ ᒥᓗᐋᔮᓕᒋ, ᐁᑳ ᑳ ᓂᑕᐅᑌᓕᒋ ᐁ ᐱᒧᑌᓕᒋ, ᓀᔥᑕ ᐁᑳ ᑳ ᐙᐱᓕᒋ ᐁ ᐙᐱᓕᒋ: ᑫ ᒫᒥᒋᒥᒣᐗᒃ ᒫᑲ ᐃᔅᕃᐃᓪ ᐅ ᑭᒋᒪᓂᑐᒪ᙮ᒋᓴᔅ ᐊᔕᒣᐤ ᓀᐤ ᑭᒋᒥᑖᑐᒥᑕᓇ (4000) ᓈᐯᐗᒃ
ᐁᑯᔅᐱ ᐅᒋ ᒋᓴᔅ ᑮ ᒫᒋ ᐙᐸᑎᓓᐤ ᐅ ᑭᔅᑭᓄᐊᒪᐙᑲᓇ, ᒋᕉᓴᓚᒥᒃ ᑭᒋ ᐃᑐᑌᑦ, ᓀᔥᑕ ᑭᒋ ᐗᐎᓴᑫᓕᑕᒥᐃᑯᑦ ᒥᒉᑦ ᑫᒀᓇ ᐊᓂᐃ ᑳ ᓂᑳᓀᓕᑖᑯᓯᓕᒋ ᓀᔥᑕ ᑭᒋ ᓵᓵᑭᐎᓕᐌᐎᓕᓕᐗ ᓀᔥᑕ ᐅᒪᓯᓇᐃᑫᐗ, ᓀᔥᑕ ᑭᒋ ᓂᐸᐋᑲᓂᐎᑦ, ᒥᓇ ᒫᑲ ᑭᒋ ᐗᓂᔥᑳᓈᑲᓂᐎᑦ ᓂᔅᑐ ᑭᔑᑳᓕᑫ᙮
ᒣᒀᒡ ᒫᑲ ᑳᓕᓕᒃ ᑳ ᑕᔑᑫᒋᒃ, ᒋᓴᔅ ᑮ ᐃᑌᐤ, ᐃᓕᓕᐎᑯᓯᓵᓐ ᑲᑕ ᐙᔦᔑᐸᑭᑎᓇᐤ ᐃᓕᓕᐗ ᐅᒋᒌᓕᒃ;
ᐃᔅᐱ ᒫᑲ ᒥᐋᒋ ᐊᑭᑖᓱᑦ, ᐯᔭᒃ ᑮ ᐯᑐᐗᐤ ᑫ ᑎᒪᐊᒫᑯᔅᐸᓐ ᒥᑖᑡᐤ ᑭᒋᒥᑖᑐᒥᑕᓇᐤ ᑖᓕᓐᑕ:
ᐃᑎᑯ, ᑖᓇᓂ?ᒋᓴᔅ ᑮ ᐃᑗᐤ, ᐁᑳᐎᓚ ᑭ ᑳ ᓂᐹᔨᐙᓐ, ᐁᑳᐎᓚ ᑭ ᑳ ᐱᔑᒀᑎᓰᓐ, ᐁᑳᐎᓚ ᑭ ᑳ ᑭᒧᑎᓐ, ᐁᑳᐎᓚ ᑭ ᑳ ᑭᓛᔅᑭ ᑎᐹᒋᒧᓐ;
ᒥᓯᐌ ᒫᑲ ᐋᓂᔅᑫ ᑳ ᐱᒫᑎᓯᒋᒃ ᐁᑉᕃᐋᒻ ᐅᒋ ᐱᓕᔥ ᑌᐱᑦ ᓀᐅᔖᑉ ᒥᓯᐌ ᑕᑡᐤ ᐋᓂᔅᑫ ᑮ ᐱᒫᑎᓯᐗᒃ; ᓀᔥᑕ ᑌᐱᑦ ᐅᒋ ᐱᓕᔥ ᐁ ᑮ ᐃᑐᑕᐋᑲᓂᐎᒋᒃ ᐹᐱᓚᓂᒃ ᓀᐅᔖᑉ ᒥᓯᐌ ᑕᑡᐤ ᐋᓂᔅᑫ ᑮ ᐱᒫᑎᓯᐗᒃ; ᓀᔥᑕ ᐃᔅᐱ ᑳ ᑮ ᐃᑐᑕᐋᑲᓂᐎᒋᒃ ᐸᐱᓚᓂᒃ ᐱᓕᔥ ᐃᓕᑯᒃ ᙭ ᓀᐅᔖᑉ ᒥᓯᐌ ᑕᑡᐤ ᐋᓂᔅᑫ ᑮ ᐱᒫᑎᓯᐗᒃ᙮ᐅᓂᑕᐎᑭᐎᓐ ᒋᓴᔅ ᙭
ᑮ ᐃᑌᐤ ᒫᑲ, ᑫᒀᓐ ᓀᑕᐌᓕᑕᒪᓐ?ᐃᑎᑯ, ᒥᓕᒃ ᐅᑯ ᓂᑯᓯᓴᒃ ᑳ ᓂᔑᒋᒃ ᑭᒋ ᐊᐱᒋᒃ, ᐯᔭᒃ ᑭ ᑭᒋᓂᔅᑮᒃ, ᑯᑕᒃ ᒫᑲ ᑭ ᓇᒪᑎᓂᔅᑭᒃ, ᑭᑦ ᐅᑭᒫᐎᐎᓂᒃ᙮
ᑮ ᐃᑌᐤ ᒫᑲ, ᑮ ᐯᑕᐙᐗᒃ ᓈ ᐅᑯ ᑳ ᐃᑗᒋᒃ?ᒋᓴᔅ ᒫᑲ ᐃᑌᐤ, ᐁᐁ; ᓇᒪ ᓈ ᐐᔅᑳᑦ ᑭ ᐅᒋ ᐋᔭᒥᑖᓇᐗᐤ, ᐊᐱᔅᑕᐙᔑᔕᒃ ᓀᔥᑕ ᐅᓄᔖᓂᐗᒃ ᐅᑐᓂᐙᒃ ᑭ ᑮ ᒥᑐᓂᐎᑖᓐ ᒪᒥᒋᒥᐌᐎᓐ?
ᒫᑲ ᐃᔅᐱ ᐙ ᐅᑎᑎᓈᒋᒃ, ᑮ ᑯᔅᑌᐗᒃ ᒥᔮᒪᐎᒥᒉᑎᓕᒋ ᐃᓕᓕᐗ, ᐅᑭᔅᑭᐙᐃᑫᐤ ᐁ ᐃᑌᓕᒫᓕᒋ᙮
ᒋᓴᔅ ᒫᑲ ᐁ ᓇᔥᑴᐗᔑᐃᐌᑦ, ᑮ ᐃᑌᐤ, ᑭ ᓇᔅᐹᒡ ᐃᑌᓕᑌᓇᐗᐤ, ᐁᑳ ᐁ ᑭᔅᑫᓕᑕᒣᒃ ᑭᒋ ᒪᓯᓇᐃᑫᐎᓇ, ᐁᑳ ᓀᔥᑕ ᐅ ᑲᔥᑭᐅᐎᓐ ᑭᒋᒪᓂᑐ᙮
ᐊᐌᓇ ᒫᑲ ᑫ ᑭᔅᑌᓕᒥᑎᓱᑴ ᑲᑕ ᒪᒉᓕᒪᐤ; ᐊᐌᓇ ᒫᑲ ᑫ ᑕᐸᑌᓕᒥᑎᓱᑴ ᑲᑕ ᑭᔅᑌᓕᒪᐤ᙮ᒋᓴᔅ ᐋᑕᐌᓕᒣᐤ ᐅᑕᔮᒥᐁᑳᓱᔅᑲᒃ
ᒋᓴᔅ ᒫᑲ ᑮ ᐃᑌᐤ, ᓇᒪ ᓈ ᑭ ᐙᐸᑌᓇᐗᐤ ᒥᓯᐌ ᐅᐅ ᑫᒀᓇ? ᑖᐺ ᑭᑦ ᐃᑎᓇᐗᐤ, ᓇᒪᐎᓚ ᐙᐙᒡ ᐯᔭᒃ ᐊᓯᓂ ᑲᑕ ᓇᑲᑖᑲᓂᐎᐤ ᐁ ᑌᑕᐱᑦ ᑯᑕᑭᔭ ᐊᓯᓂᔭ, ᐁᑳ ᑫ ᓂᒋᐌᐱᓈᑲᓂᐎᑦ᙮ᒪᑯᔥᑳᑌᓕᑕᒧᐎᓇ ᓀᔥᑕ ᑲᒀᑕᑭᐃᑯᐎᓇ
ᐁ ᐎ ᑲᑴ ᑭᔅᑫᓕᑕᒧᒃ ᓇᔅᐱᑐᐌᐎ ᐋᑕᓗᑳᓐ ᐸᑫᓵᓂᒥᓈᑎᒃ ᐅᒋᔪᐤ ᐃᔅᐱ ᐗᑎᑾᓇ ᐁᔥᑾ ᐁ ᐅᔥᑭ ᓂᑖᐎᑭᑭ ᓀᔥᑕ ᓂᐱᔑᐗᑭ, ᑭ ᑭᔅᑫᓕᑌᓇᐗᐤ ᓂᐱᓐ ᐁ ᐯᔓᓈᑾᒃ:
ᒣᒀᒡ ᒫᑲ ᐁ ᓇᑕᐎ ᐊᑖᐌᒋᒃ, ᑮ ᑕᑯᔑᓐ ᐅᔥᑭᓈᐯᐙᓐ; ᐊᓂᑭ ᒫᑲ ᑳ ᓂᓵᐎᒋᒃ ᑮ ᐱᑐᑫᐎᒉᐌᐗᒃ ᐎᑭᑐᐎᓂᒃ: ᐁᑯ ᒫᑲ ᐃᔥᒀᑌᒻ ᑫᐸᐃᑳᑌᒃ᙮
ᑭᒋᐅᑭᒪᐤ ᒫᑲ ᑲᑕ ᓇᔥᑴᐗᔑᐁᐤ, ᐁ ᐃᑖᑦ, ᑖᐺ ᑭᑦ ᐃᑎᓇᐗᐤ, ᐁ ᑮ ᐃᔑ ᑐᑕᐌᒃ ᐯᔭᒃ ᐅᑯ ᐁ ᒫᐗᒋ ᐋᐱᔅᑌᓕᑖᑯᓯᒋᒃ ᓂᒋᔖᓇᒃ, ᓂᓚ ᑭ ᑮ ᑐᑕᐎᓇᐗᐤ᙮
ᐁ ᓇᔥᑴᐗᔑᐃᐌᑦ ᒫᑲ ᑮ ᐃᑗᐤ, ᐊᓇ ᑖᐱᔅᑯᒡ ᑳ ᑭᑖᓇᒃ ᐅᒋᒋ ᐅᓛᑲᓂᒃ ᐊᓯᒋ ᓂᓚ, ᐁᐗᒀᓇ ᑫ ᐙᔦᔑᐸᑭᑎᓂᑦ᙮
ᓇᒪ ᓈ ᓂ ᑳ ᑮ ᓇᑐᑕᒪᐗᐤ ᓄᑖᐎ ᑭᑦ ᐃᑌᓕᑌᓇᐗᐤ, ᐁᑯ ᑣᔦᒃ ᑫ ᒥᓕᑦ ᐊᐙᓯᑌ ᐃᔥᐱᔥ ᓂᔓᔖᑉ ᓕᒐᓇ ᐁᓐᒐᓚ?
ᑮ ᐋᔭᔭᒥᐃᑐᐗᒃ ᒫᑲ, ᐊᓂᐃ ᒫᑲ ᑮ ᐅᒋ ᐊᑖᐙᑫᐗᒃ ᐊᔑᔥᑭ ᐅᓛᑲᓂᑫᐗ ᐅ ᓂᑖᐎᑭᒋᑲᓂᓕᐤ, ᐁᑯᑕ ᑭᒋ ᓇᐃᑲᐙᑲᓂᐎᓕᒋ ᒫᓐᑌᐗ᙮
ᐃᔥᐱᒥᒃ ᒫᑲ ᐅᔅᑎᒀᓂᓕᒃ ᑮ ᐊᔅᑖᐌᐗᒃ ᑳ ᑮ ᐅᒋ ᒫᒥᔑᒫᑲᓂᐎᑦ ᐁ ᒪᓯᓇᐃᑳᑌᓕᒃ, ᐁᐗᑯ ᐊᐗ ᒋᓴᔅ ᒎᐗᒃ ᐅ ᑭᒋᐅᑭᒫᒥᐙᐙ᙮
ᒋᓴᔅ ᐗᓂᔥᑲᐤ
ᐃᔅᐱ ᒫᑲ ᑳ ᑮ ᐯᑕᐙᒋᒃ ᑭᒋᐅᑭᒪᐗ, ᑮ ᑭᑐᑌᐗᒃ; ᒫᑎᑲ, ᒫᑲ, ᐊᓂᐃ ᐊᒐᑾ ᑳ ᑮ ᐙᐸᒫᒋᒃ ᐙᐸᓄᑖᒃ, ᑮ ᓂᑳᓂᐸᓖᔅᑖᑯᐗᒃ, ᐱᓕᔥ ᑳ ᐅᑎᒋᐸᓕᓕᒋ ᑎᐱᔅᑯᒃ ᑳ ᐃᔑ ᐃᑖᓕᒋ ᐊᓂᐃ ᐅᔥᑲᐙᔑᔕ᙮
ᒋᓴᔅ ᒫᑲ ᐁ ᓇᔥᑴᐗᔑᐃᐌᑦ, ᑮ ᐃᑌᐤ, ᑳᔮᒻ ᐁᑯᔑ ᑲᑕ ᐃᑭᓐ; ᐌᓴ ᐁᑯ ᐁᔑ ᓇᑕᐌᓕᑖᑯᓯᔭᒃ ᑭᒋ ᑎᐱᑐᑕᒪᒃ ᒥᓯᐌ ᒀᔭᔅᑭᑖᑎᓯᐎᓐ᙮ ᐁᑯ ᑎᐋᐺᑖᐙᑦ᙮
ᐁ ᐙᐸᒫᑦ ᒫᑲ ᐁ ᒫᒪᐎᒥᒉᑎᓕᒋ ᐃᓕᓕᐗ, ᑮ ᑯᔅᐹᒪᒋᐌᐤ ᐗᒌᒃ: ᐃᔅᐱ ᒫᑲ ᑳ ᓇᐊᐱᑦ, ᑮ ᐯᒋ ᓈᑎᑯ ᐅ ᑭᔅᑭᓄᐊᒪᐙᑲᓇ᙮ᔕᐌᓕᑖᑯᓯᐎᓐ ᑳ ᑖᐺᒪᑲᒃ
ᑭ ᐃᑣᓂᐗᓐ, ᐊᐌᓇ ᑫ ᐌᐱᓈᑴ ᐎᐗ, ᐁᑯᔑ ᑲᑕ ᒥᓓᐤ ᒪᓯᓇᐃᑫᐎᓂᓕᐤ ᐁ ᐎᑕᒃ ᐁ ᐌᐱᓈᑦ:
ᐌᐯᓕᑕᒪᐎᓈᓐ ᒫᑲ ᓂ ᒪᓯᓇᐃᑲᓂᓈᓇ, ᐁ ᐃᔑ ᐌᐯᓕᑕᒪᐗᑭᒋᒃ ᐊᓂᑭ ᑳ ᒪᓯᓇᐃᑫᑐᑕᐎᔭᒥᒋᒃ᙮
ᓇᑐᑕᒫᑫᒃ, ᑭ ᑳ ᒥᓕᑲᐎᓈᐗᐤ ᒫᑲ; ᓈᓇᑕᐌᓕᑕᒧᒃ, ᑭ ᑳ ᒥᔅᑫᓇᐗᐤ ᒫᑲ ᐹᐸᐙᔨᑫᒃ, ᑭ ᑳ ᐹᔅᑭᑌᓇᒫᑲᐎᓇᐗᐤ ᒫᑲ᙮
ᒋᓴᔅ ᒫᑲ ᐃᑌᐤ, ᓂ ᑳ ᐯᒋ ᒥᓇᐙᒋᐊᐤ᙮
ᒫᑎᑲ, ᒫᑲ, ᑮ ᐯᑐᐌᐗᒃ ᐃᓕᓕᐗ ᐁ ᓇᓇᒫᔅᐱᓀᓕᒋ, ᐁ ᐱᒥᔑᓂᓕᒋ ᓂᐯᐎᓂᒃ: ᒋᓴᔅ ᒫᑲ ᐁ ᐙᐸᑕᒸᑦ ᐅ ᑖᐺᔦᓕᑐᒧᐎᓂᓕᐤ, ᑮ ᐃᑌᐤ ᐅᓇᓇᒫᔅᐱᓀᐗ; ᓂᑯᓯᔅ, ᒥᓜᓕᑕ ᐃᓴ; ᑭ ᒪᒋᑐᑕᒧᐎᓇ ᑭ ᐌᐯᓕᑕᒫᑲᐎᓐ᙮
ᐁ ᐊᑎ ᐗᓚᐎᒋᒃ ᒫᑲ, ᒫᑎᑲ, ᑮ ᐯᑐᐌᐗᒃ ᐃᓕᓕᐗ ᐁᑳ ᐁ ᓂᑕᐌᓕᒋ ᐁ ᐱᒋᔅᑳᑯᓕᒋ ᒪᒋ ᐊᒑᑾ᙮
ᒋᓴᔅ ᒫᑲ ᐗᔅᑲ ᑮ ᐃᑖᐱᐤ, ᑮ ᐃᑌᐤ ᒫᑲ ᐅ ᑭᔅᑭᓄᐊᒪᐙᑲᓇ, ᐙ ᐋᓕᒪᓂᓕᒃ ᐊᓂᑭ ᑳ ᒥᔕᑭᓯᒋᒃ ᑭᒋ ᐱᑐᑫᐙᒋᒃ ᑭᒋᒪᓂᑐᐗ ᐅᑦ ᐅᑭᒫᐎᐎᓂᓕᒃ!
ᒋᓴᔅ ᐃᑐᑌᐤ ᒋᕉᓴᓚᒥᒃ ᐸᔅᑭᓚᑫᐎᓂᒃ
ᒑᓐ ᐅ ᓯᑲᐋᑖᑫᐎᓐ, ᑭᒋᑭᔑᑯᒃ ᓈ ᑳ ᐅᒋᐸᓕᓕᐤ, ᓀᔥᑕᐱᑯ ᐃᓕᓕᓈᒃ? ᓇᔥᑴᐗᔑᐃᒃ᙮
ᒫᑲ ᑖᐺ ᐁ ᐙᓂᔥᑳᒋᒃ ᑳ ᓂᐱᒋᒃ; ᓇᒪ ᓈ ᑭ ᐅᒋ ᐋᔭᒥᑖᓇᐗᐤ ᒧᓯᔅ ᐅ ᒪᓯᓇᐃᑲᓂᒃ, ᑳ ᐃᔑ ᐋᔭᒥᐃᑯᑦ ᐱᔅᑯᑯᐹᒃ, ᐁ ᐃᑎᑯᑦ, ᓂᓚ ᓂᑦ ᐋᐐᓐ ᐁᑉᕃᐋᒻ ᐅ ᑭᒋᒪᓂᑐᒪ, ᓀᔥᑕ ᐋᐃᓯᒃ ᐅ ᑭᒋᒪᓂᑐᒪ, ᓀᔥᑕ ᒉᑲᑉ ᐅ ᑭᒋᒪᓂᑐᒪ?
ᒫᑲ ᐃᔅᐱ ᐃᑐᑕᐃᑖᑾᐌ, ᓀᔥᑕ ᐸᑭᑎᓂᑖᑾᐌ, ᐁᑳᐎᓚ ᓂᔮᑲᓇ ᒫᒥᑐᓀᓕᑕᒧᒃ ᑫᒀᓐ ᑫ ᐃᑗᔦᒃ, ᐁᑳᐎᓚ ᓀᔥᑕ ᐋᔦᔅᑲᐌᓕᑕᒧᒃ; ᐱᑯ ᑫᒀᓐ ᒫᑲ ᐁᐗᑯ ᑎᐹᔨᑲᓂᒃ ᐱᓯᒧᑳᓂᒃ ᑫ ᒥᓕᑲᐎᐌᑴ, ᐁᐗᑯ ᐃᑗᒃ: ᐌᓴ ᓇᒪᔦᐤ ᑭᓚᐗᐤ ᑳ ᐋᔭᒥᔦᒃ, ᒫᑲ ᐸᓓᑭ ᐊᒑᒃ᙮
ᐯᑕᓂᐃᒃ ᒫᑲ ᐁ ᐃᑖᑦ, ᐅ ᐙᔅᑳᔨᑲᓂᒥᓕᒃ ᓵᐃᒪᓇ ᐅᓓᑉᕈᓯᐃᑖᔅᐱᓀᐗ, ᒣᒀᒡ ᐁ ᐊᐱᑦ ᐁ ᒥᒋᓱᑦ, ᑮ ᐯᒋ ᐃᑐᑌᓕᐗ ᐃᔅᑴᐗ ᐁ ᐋᔮᓕᒋ ᔅᐸᐃᒃᓈᕐᑦ ᑕᒪᔅᑯᐎᓂᓕᐤ ᐊᓯᓂᐗᑎᒃ ᓈᔅᐱᒡ ᐁ ᒥᒉᑦ ᐗᑖᔦᔮᓕᒃ; ᑮ ᐱᑯᓂᒥᓕᐗ ᒫᑲ ᒥᐗᒥᓕᐤ, ᓀᔥᑕ ᑮ ᓯᑭᓇᒥᓂᐗ ᐅᔅᑎᒀᓂᒃ᙮
ᑮ ᐎᒉᐌᐤ ᒫᑲ ᐱᑕᕋ, ᓀᔥᑕ ᒉᒻᓴ, ᓀᔥᑕ ᒑᓇ, ᓈᔅᐱᒡ ᒫᑲ ᑮ ᐊᑎ ᒥᑯᔥᑳᑌᓕᑕᒻ, ᓈᔅᐱᒡ ᓀᔥᑕ ᑮ ᑯᓯᑯᒪᒋᐅ;
ᐁᑯ ᒫᐗᒋ ᑭᒋ ᓵᓵᑭᐎᓕᐌᐎᓕᓕᐤ ᑎᐋᑐᐱᑕᒃ ᐅ ᐎᓦᒋᑲᓇ, ᐃᑌᐤ ᒫᑲ, ᑫᒀᓐ ᐌᒋ ᑫᔮᐸᒡ ᓇᑕᐌᓕᒪᑯᒃ ᐅᑎᐹᒋᒧᐗᒃ?
ᐃᔅᐱ ᒫᑲ ᑳ ᑮ ᐋᔭᓵᒋᐋᒋᒃ, ᑮ ᒪᓂᓇᒬᐗᒃ ᒥᑴᑭᓂᓕᐤ, ᑎᐱᓚᐗ ᒫᑲ ᐅ ᐎᓛᒋᑲᓂᓕᐗ ᑮ ᐳᔅᑎᔥᑲᒧᑎᓓᐗᒃ, ᐁᑯ ᒫᑲ ᑫᑐᑕᐋᒋᒃ ᑭᒋ ᑮᔅᑖᔅᑾᐙᒋᒃ᙮ᒋᓴᔅ ᒋᔅᑕᔅᑾᑲᓂᐎᐤ
ᓈᔅᐱᒡ ᐎᐸᒡ ᒫᑲ ᐁ ᑭᑭᔐᐹᔮᓕᒃ, ᓃᔥᑕᒻ ᐁ ᑭᔑᑳᓕᒃ ᐊᓂᐁᓕᐤ ᐁ ᑕᐙᔅᑌᓕᒃ, ᑮ ᐯᒋ ᓈᑕᒶᒃ ᒋᐹᔨᑲᒥᑯᓕᐤ ᐱᒉᓚᒃ ᐁ ᓵᑲᔅᑕᐌᓕᒋ ᐱᓯᒶ᙮
ᐯᑖᑯᓯᐎᓐ ᒫᑲ ᑭᒋᑭᔑᑯᒃ ᑫ ᐅᒋᐸᓕᐤ, ᐁ ᐃᑗᒪᑲᒃ, ᑭᓚ ᓂᑯᓯᔅ ᓈᔅᐱᒡ ᑳ ᓵᑭᐃᑖᓐ, ᓈᔅᐱᒡ ᑳ ᓇᐃᓚᐌᐃᔭᓐ᙮
ᒋᓴᔅ ᒫᑲ, ᐁ ᔕᐎᑌᐁᑦ, ᑮ ᔓᐎᓂᔅᑫᓕᐤ, ᓀᔥᑕ ᐁ ᓵᒥᓈᑦ, ᑮ ᐃᑌᐤ, ᓂ ᑳ ᑐᑌᓐ, ᐹᔦᑭᓯ᙮
ᑮ ᐃᑌᐤ ᒫᑲ, ᓇᒪ ᓈ ᐎᔅᑳᑦ ᑭ ᐅᒋ ᐋᔭᒥᑖᓇᐗᐤ ᑳ ᑮ ᑐᑕᒃ ᑌᐱᑦ ᐃᔅᐱ ᐌᐙᓂᓯᑦ ᓀᔥᑕ ᐙ ᒥᒋᓯᑦ; ᐎᓚ ᓀᔥᑕ ᐊᓂᐃ ᑳ ᐎᒉᐎᑯᑦ?
ᑮᔥᐱᓐ ᒫᑲ ᓭᑕᓐ ᐯᓯᑯᑖᑎᓱᑶ, ᓀᔥᑕ ᓂᐅᑎᓂᑎᓱᑴ, ᓇᒪᐎᓚ ᑲᑕ ᑮ ᐃᑕᐤ, ᒫᑲ ᑲᑕ ᐳᓂ ᐃᑕᐤ᙮
ᐅᑯ ᓀᔥᑕ ᐁᐗᒀᓂᑭ ᑳ ᐗᓴᓶᐱᓇᒫᒋᒃ ᒥᓗ ᐊᔅᑮᒃ; ᐊᓂᑭ ᑳ ᐯᑕᑭᒃ ᐋᔭᒥᐎᓂᓕᐤ, ᓀᔥᑕ ᑳ ᐅᑎᓇᑭᒃ, ᓀᔥᑕ ᑳ ᒥᓂᔑᐎᒋᒃ, ᐋᑎᑦ ᓂᔅᑐᒥᑕᓇᐤ, ᐋᑎᑦ ᓂᑯᑣᓱᒥᑕᓇᐤ, ᐋᑎᑦ ᒥᑖᑐᒥᑕᓇᐤ᙮ᐗᔅᑌᓇᒫᑲᓐ ᔑᐹ ᓂᐯᐎᓂᒃ
(ᐌᓴ ᑮ ᐃᑌᐤ, ᐯᒋ ᐗᓚᐎ ᐃᓕᓕᐤ ᐎᔮᐎᒃ ᐅᒋ, ᑭᓚ ᐎᓕᐱ ᐊᒑᒃ᙮)
ᐅᑎᑕᒬᐤ ᒫᑲ ᐎᑭᓕᐤ ᐊᓂᐃ ᑳ ᑎᐯᓕᑕᒥᓕᒋ ᐋᔭᒥᐁᐎᑲᒥᑯᓕᐤ, ᐙᐸᑕᒻ ᒫᑲ ᐁ ᒥᑯᔅᑳᑌᓕᒋᑳᑌᓕᒃ, ᐊᓂᐃ ᓀᔥᑕ ᑳ ᒫᑐᓕᒋ ᓀᔥᑕ ᓈᔅᐱᒡ ᑳ ᑲᒀᑕᑲᑗᒧᓕᒋ᙮
ᑮ ᐗᓚᐎᐤ ᒫᑲ, ᓀᔥᑕ ᑮ ᐃᑌᐤ ᐅᑳᐎᔭ, ᑫᒀᓐ ᑫ ᓇᑐᑕᒫᔮᓐ?ᑮ ᐃᑗᐤ ᒫᑲ, ᐅᔅᑎᒀᓐ ᒑᓐ ᐅᓯᑲᐋᑖᑫᐤ᙮
ᐃᔅᐱ ᒫᑲ ᑳ ᑲᐹᒋᒃ ᓈᐱᒀᓂᒃ ᐅᒋ, ᑣᔦᒃ ᑮ ᑭᔅᑫᓕᒣᐗᒃ,
ᒫᑲ ᒋᓴᔅ ᑮ ᐃᑌᐤ, ᐁᑯᔑ ᐊᐙᔑᔕᒃ ᓃᔥᑕᒻ ᑲᑕ ᑮᔥᐳᐗᒃ: ᐌᓴ ᓇᒪᐎᓚ ᒥᓨᔑᓐ ᑭᒋ ᐅᑎᓂᒥᒋ ᐊᐙᔑᔕᒃ ᐅᑦ ᐊᓚᑯᓇᒥᐙᐗ, ᐊᑎᒶᒃ ᓀᔥᑕ ᑭᒋ ᐌᐱᓇᒫᒋᒃ᙮
ᐃᔅᐱ ᑳ ᐱᑯᓇᒪᐗᑭᒃ ᓂᔮᓚᓐ ᐊᓚᑯᓇᐗ ᐊᓂᑭ ᓂᔭᓚᓦᐤ ᑭᒋᒥᑖᑐᒥᑕᓇᐤ, ᑖᓐᑕᑐ ᐗᑕᐱᐗᑕ ᓵᑲᔅᑭᓐ ᐱᐗᒋᑲᓇ ᑳ ᒧᔕᑭᓇᒣᒃ?ᐃᑌᐗᒃ ᒫᑲ, ᓂᔓᔖᑉ᙮
ᑮ ᑲᑴᒋᒣᐗᒃ ᒫᑲ, ᐁ ᐃᑗᒋᒃ, ᑖᓀᑭ ᐌᒋ ᐃᑗᒋᒃ ᐅᒪᓯᓇᐃᑫᐗᒃ ᐃᓛᐃᒐ ᓃᔥᑕᒻ ᑭᒋ ᑕᑯᔑᒃ?
ᐌᓴ ᐊᐌᓇ ᑫ ᒥᓇᐃᑖᑴ ᒥᓂᒀᑲᓂᒃ ᓂᐱᓕᐤ ᓂᑦ ᐃᔑᓂᑳᓱᐎᓂᒃ, ᙭ ᐁ ᑎᐯᓕᒥᑖᒃ ᐅᒋ, ᑖᐺ ᑭᑦ ᐃᑎᓇᐗᐤ, ᓇᒪᐎᓚ ᑲᑕ ᐗᓂᑕᐤ ᐅ ᑎᐸᐊᒫᑯᓯᐎᓐ᙮ᑲᑴᒋᐃᐌᐎᓇ ᒪᒋᐃᑎᐎᓐ ᐃᔑ
ᐁᓕᐌᒃ ᒫᑲ, ᐁᑳᐎᓚ ᒧᒋᑫᓕᑕᒧᒃ ᐅᒪ ᐅᒋ, ᐁ ᐱᔑᒋᐃᑖᑾᒃ ᐊᒑᑾᒃ; ᒫᑲ ᐊᐙᓯᑌ ᒧᒋᑫᓕᑕᒧᒃ ᐁ ᒪᓯᓇᐃᑳᑌᑭ ᑭᑦ ᐃᔑᓂᑳᓱᐎᓂᐙᐗ ᑭᒋᑭᔑᑯᒃ᙮ᒋᓴᔅ ᒥᓚᐙᑕᒻ
ᐎᓚ ᒫᑲ ᐱᑐᑲᒥᒃ ᑲᑕ ᐅᒋ ᓇᔥᑴᐗᔑᐃᐌᐤ, ᐁ ᐃᑗᑦ, ᐁᑳᐎᓚ ᒥᑯᔅᑳᒋᐃᓐ; ᐃᔥᒀᑌᒻ ᐋᔕᔾ ᑭᐸᐃᑳᑌᐤ, ᓂᑦ ᐊᐙᔑᒥᔕᒃ ᓀᔥᑕ ᓂ ᐎᐯᒥᑾᒃ ᓂᐯᐎᓂᒃ: ᓇᒪᐎᓚ ᓂ ᑮ ᐗᓂᔥᑳᓐ ᑭᒋ ᒥᓕᑖᓐ᙮
ᒣᒀᒡ ᒫᑲ ᐁ ᐋᔭᒥᑦ, ᑮ ᓇᑕᐌᓕᒥᑯ ᐯᔭᒃ ᐸᕋᓯᔭ ᑭᒋ ᐎ ᒥᒋᓱᒫᑦ: ᑮ ᐱᑐᑫᐤ ᒪᑲ, ᓀᔥᑕ ᑮ ᓇᐊᐱᐤ ᑭᒋ ᒥᒋᓱᑦ᙮
ᐌᓴ ᑳ ᐸᓓᑭᓯᑦ ᐊᒑᒃ ᑭ ᑳ ᑭᔅᑭᓄᐊᒫᑯᐗᐤ ᐊᓂᒪ ᑎᐸᔨᑲᓐ ᐱᓯᒧᑳᓂᒃ ᑫᒀᓐ ᑫ ᐃᑗᔦᑯᐸᓐ᙮ᐋᑕᓗᑳᓐ ᑳ ᒥᔕᑭᓯᑦ ᑲᑫᐹᑎᔅ
ᐅᑎᐯᓕᒋᑫᐤ ᒫᑲ ᑮ ᐃᑗᐤ, ᐊᐌᓇ ᒫᑲ ᐊᓇ ᐁ ᒀᔭᔅᑭᑎᑦ ᓀᔥᑕ ᐁ ᑲᑫᑕᐌᓕᑕᒃ ᑲᓇᐌᓕᑎᓛᑲᓐ, ᑫ ᑎᐯᓕᑕᒥᐃᑯᑦ ᐅᑦ ᐅᑭᒫᒪ ᐅ ᐙᔅᑲᔨᑲᓂᒥᓕᐤ, ᑭᒋ ᒫᑎᓇᒪᐗᑦ ᐅ ᒥᒋᒥᒥᓕᐤ, ᐌᑎᒋᐸᓕᓕᑭ?
ᐃᔅᐱ ᒫᑲ ᒋᓴᔅ ᐎᐋᐸᒫᑦ, ᑮ ᓇᑐᒣᐤ, ᓀᔥᑕ ᑮ ᐃᑌᐤ, ᐃᔅᑴᐤ, ᑭᑦ ᐊᐸᐅᑳᐎᓐ ᑭᑦ ᐊᓕᒥᓯᐎᓂᒃ ᐅᒋ᙮
ᓇᒪᐎᓚ ᒫᑲ ᒥᓇ ᑮ ᓇᔥᑴᐗᔑᐁᐗᒃ ᐅᐅ ᑫᒀᓇ ᑳ ᐃᑗᓕᒋ᙮ᑕᐸᑌᓕᒥᓱᐎᓐ ᓀᔥᑕ ᐱᒥᐃᐌᐎᓐ
ᑳ ᐗᓂᔑᒃ ᒫᓂᔥᒑᓂᔥ
ᒫᑲ ᐎᐸᒡ ᑳ ᐯᒋ ᑕᑯᔑᒃ ᐊᐗ ᑭᑯᓯᔅ ᑳ ᑭ ᒣᔅᑎᓇᒃ ᑭ ᑎᐱᓚᐌᐎᓯᐎᓂᓕᐤ ᐁ ᐎᒉᐙᑦ ᐱᔑᒀᑎᔅᑴᐗ, ᑭ ᑮ ᓂᐸᑕᒪᐗᐤ ᒥᔅᑐᔑᔕ ᑮ ᑖᒋᐳᐋᑲᓂᐎᓕᒋ᙮
ᐁᑯ ᐁᑗᑦ, ᑭ ᓇᑐᑕᒫᑎᓐ ᒫᑲ, ᓄᑖ, ᑭᒋ ᐃᔑᑎᔕᐗᑦ ᓄᑖᐎᔭ ᐅ ᐙᔅᑲᔨᑲᓂᒥᓕᒃ:
ᒫᑲ ᐱᑕᒫ ᑲᑕ ᐎᓴᑭᓕᑕᒻ ᒥᒉᑦ ᑫᒀᓇ, ᓀᔥᑕ ᑲᑕ ᐋᑕᐌᓕᒥᑯ ᐅᐅ ᑳ ᐋᓂᔅᑫ ᐱᒫᑎᓯᓕᒋ᙮
ᑖᐺ ᑭᑦ ᐃᑎᓇᐗᐤ, ᐊᐌᓇ ᐁᑳ ᑫ ᐅᑎᓇᒸᑴ ᑭᒋᒪᓂᑐᐗ ᐅᑦ ᐅᑭᒫᐎᐎᓕᓕᐤ ᑖᐱᔅᑯᒡ ᐊᐱᔅᑕᐙᔑᔥ, ᓇᒪᐎᓚ ᐊᓐᑕ ᑲᑕ ᐱᑐᑫᐤ᙮ᑳ ᒥᔕᑭᓯᑦ ᓈᐯᐤ
ᑮ ᑯᒋ ᐙᐸᒣᐤ ᒫᑲ ᒋᓴᓴ ᐊᐌᓕᐗ ᐃᐋᐎᓕᒋ; ᓇᒪᐎᓚ ᒫᑲ ᑮ ᑲᔥᑭᑕᐤ ᐁ ᐃᔥᐱᔑ ᓯᑎᔥᑳᑐᓈᓂᐗᓂᓕᒃ, ᐌᓴ ᑮ ᑕᑯᑳᐸᐎᐤ᙮
ᒣᒀᒡ ᒫᑲ ᐁ ᐋᐸᐙᒋᒃ ᐋᓯᔑᔕ, ᑮ ᐃᑎᑯᐗᒃ ᐊᓂᐃ ᑳ ᑎᐯᓕᒫᓕᒋ, ᑖᓀᑭ ᐌᒋ ᐋᐸᐌᒃ ᐋᓯᔑᔥ?
ᑭ ᑳ ᒥᓚᐙᑌᓐ ᒫᑲ, ᓀᔥᑕ ᑭ ᑳ ᓯᑭᓓᓯᓐ; ᒥᒉᑦ ᒫᑲ ᑲᑕ ᒥᓚᐙᑕᒶᒃ ᐁ ᓂᑕᐎᑭᓕᒋ᙮
ᐌᓴ, ᒫᑎᑲ, ᐎᐸᒡ ᐁ ᐯᑖᑾᒃ ᑭᑦ ᐊᑕᒥᔅᑳᑫᐎᓐ ᓂᑕᐗᑳᒃ, ᐊᐙᔑᔥ ᑮ ᒀᔅᑯᑎᐤ ᓂᔅᐹᔮᒃ ᐁᔅᐱᒋ ᒥᓚᐙᑕᒃ᙮
ᑭᒋ ᒥᓕᑕᒃ, ᑭᓚᓈᓇᐤ ᐁ ᐎᑾᒋᐃᑲᐎᔭᒃ ᐅᒋᒋᐙᒃ ᐅᒋ ᐊᓂᑭ ᑳ ᐎ ᒪᒋᑐᑖᑕᑯᒃ, ᑭᒋ ᐊᑐᔅᑫᔅᑕᐗᒃ ᐁᑳ ᐁ ᓭᑭᓯᔭᒃ,
ᒫᑲ ᑮ ᑭᔅᑫᓕᑕᒬᐤ ᐅ ᑲᑳᔦᓕᓯᐎᓂᓕᐤ, ᑮ ᐃᑌᐤ ᒫᑲ, ᑖᓀᑭ ᐌᒋ ᑲᑴᒋᐃᔦᒃ?
ᐁ ᐋᓕᒧᑕᑭᒃ ᒫᑲ ᐋᑎᑦ ᑭᒋᐋᔭᒥᐁᐎᑲᒥᑯᓕᐤ, ᐁ ᐃᔑ ᐙᐌᔑᑖᓂᐗᓂᓕᒃ ᑳ ᒥᓗᓈᑯᓯᓕᒋ ᐊᓯᓂᔭ ᐅᒋ ᓀᔥᑕ ᒥᓕᐌᐎᓇ, ᑮ ᐃᑗᐤ᙮
ᐌᓴ ᑖᐱᔅᑯᒡ ᐁ ᓈᑲᓱᓈᓂᐗᒃ ᑲᑕ ᐅᑎᑎᑯᐗᒃ ᒥᓯᐌ ᐊᓂᑭ ᑳ ᐃᑖᒋᒃ ᒥᓯᐌ ᐁᔅᐱᔖᒃ ᐊᔅᑮᒃ᙮
ᒫᑲ ᓇᒪᐎᓚ ᐅᒪ ᑭ ᑳ ᐃᔑ ᐋᔮᓇᐗᐤ: ᒫᑲ ᐊᓇ ᐁ ᐃᑕᔑᔦᒃ ᑳ ᒪᐗᒋ ᑭᔅᑎᓯᑦ, ᐁᑯᔑ ᑲᑕ ᐃᑎᐤ ᑖᐱᔅᑯᒡ ᐊᓇ ᑳ ᐅᔑᒥᒫᐎᑦ; ᐊᓇ ᓀᔥᑕ ᑳ ᓂᑳᓀᓕᑖᑯᓯᑦ, ᑖᐱᔅᑯᒡ ᐊᓇ ᑳ ᐱᒥᐃᐌᑦ᙮
ᒫᑲ ᐯᔭᒃ ᐅᔥᑭᓂᑭᔅᑴᐤ ᑮ ᑲᓇᐙᐸᒣᐤ ᐁ ᒋᑭᔥᑯᑌᐗᐱᓕᒋ, ᓱᑲ ᒫᑲ ᑮ ᑲᓇᐙᐸᒣᐤ, ᓀᔥᑕ ᑮ ᐃᑗᐤ, ᐊᐗ ᐃᓕᓕᐤ ᓀᔥᑕ ᑮ ᐎᒉᐌᐤ᙮
ᑮ ᐃᑌᐤ, ᑭ ᑮ ᐯᑐᐎᓈᐗᐤ ᐊᐗ ᐃᓕᓕᐤ, ᑖᐱᔅᑯᒡ ᐊᐌᓇ ᐁ ᒪᒋ ᑲᑫᔅᑭᒫᑦ ᐃᓕᓕᐗ: ᒫᑎᑲ, ᒫᑲ, ᓂᓚ, ᐁ ᑮ ᑎᐹᔅᑯᓇᒃ ᐁ ᐙᐸᒥᔦᒃ, ᓇᒪᐎᓚ ᓂ ᒥᔅᑾᒸᓐ ᒪᒋᑣᐎᓂᓕᐤ ᐁ ᐋᔮᑦ ᐊᐗ ᐃᓕᓕᐤ ᐊᓂᐃ ᑫᒀᓇ ᑳ ᐅᒋ ᒫᒥᔑᒣᒃ:
ᐁᑯᔅᐱ ᒫᑲ ᓈᓐᑕᐤ ᓂᑯᑣᔅ ᑎᐹᔨᑲᓐ ᐱᓯᒧᑳᓂᒃ, ᑮ ᑳᔥᑭᑎᐱᔅᑲᐤ ᒫᑲ ᒥᓯᐌ ᐊᔅᑮᒃ ᐱᓕᔥ ᔖᑭᑖᑦ ᑎᐹᔨᑲᓐ ᐱᓯᒧᑳᓂᒃ᙮
ᑮ ᐃᑌᐤ ᒫᑲ, ᑫᑯ ᑐᐎ ᐋᔭᒥᐎᓇ ᑳ ᐅᒋ ᐋᔭᒥᐃᑐᔦᒃ, ᐁ ᐯᒧᑌᔦᒃ, ᓀᔥᑕ ᐁ ᐱᑭᔅᑳᑌᓕᑕᒣᒃ?
ᓀᔥᑕ ᑴᔅᑳᑎᓯᐎᓐ, ᓀᔥᑕ ᐁ ᐊᔐᓂᑳᑌᑭ ᒪᒋᑐᑕᒧᐎᓇ ᑭᒋ ᐙᐎᒋᑳᑌᒃ ᐅᑦ ᐃᔑᓂᑳᓱᐎᓂᒃ, ᐃᑕ ᐁ ᐃᑖᒋᒃ ᒥᓯᐌ ᐁ ᐃᑕᔅᑳᓀᓯᒋᒃ ᐃᓕᓕᐗᒃ, ᓃᔥᑕᒻ ᒋᕉᓴᓚᒥᒃ ᐁ ᐙᐎᒋᑳᑌᒃ᙮
(ᐁ ᐃᑕᓯᓇᐃᑳᑌᓕᒃ ᐅᑎᐯᓕᒋᑫᐤ ᐅᑦ ᐅᓚᔓᐌᐎᓂᒃ, ᒥᓯᐌ ᑕᑐ ᓈᐯᐋᔭ ᑳ ᐋᐸᐊᒃ ᒥᔅᐹᔭᓕᐤ ᐅᑎᐯᓕᒋᑫᐤ ᐅ ᐸᓓᑭᓯᒪ ᑲᑕ ᐃᔑᓂᑳᑕᐤ;)
ᐅᑭᔅᑭᓄᐊᒫᑫᐎᓐ ᒑᓐ ᐅᓯᑲᐋᑖᑫᐤ
ᐁᐗᒀᓇ ᓯᒥᔭᓐ ᐅᑯᓯᓴ, ᐁᐗᒀᓇ ᒎᑕ ᐅᑯᓯᓴ, ᐁᐗᒀᓇ ᒍᓯᑉ ᐅᑯᓯᓴ, ᐁᐗᒀᓇ ᒍᓈᓐ ᐅᑯᓯᓴ, ᐁᐗᒀᓇ ᐃᓛᔭᑭᒻ ᐅᑯᓯᓴ,
ᑮ ᒫᒋ ᐃᑌᐤ ᒫᑲ, ᐊᓄᒡ ᐁ ᑭᔑᑳᒃ ᐅᒪ ᒪᓯᓇᐃᑫᐎᓐ ᑎᐱᐸᓕᐤ ᑭᑖᐗᑳᐙᒃ᙮
ᐃᔅᐱ ᒫᑲ ᐅᒣᓕᐤ ᑳ ᑐᑕᑭᒃ, ᑮ ᐎᑴᓀᐗᒃ ᓈᔅᐱᒡ ᒥᔭᒪᐎᒥᒉᑎᓕᒋ ᓇᒣᓴ: ᐅᑦ ᐊᓚᐱᐙᐗ ᒫᑲ ᑮ ᐱᑯᐸᓕᓕᐗ᙮
ᑮ ᐎᑕᒪᐌᐤ ᒫᑲ ᓇᔅᐱᑐᐌᐎ ᐋᑕᓗᑳᓂᓕᐤ, ᓇᒪᐎᓚ ᐊᐌᓇ ᒥᔖᐃᑳᑫᐤ ᐅᔥᑭ ᐎᓛᒋᑲᓂᓕᐤ ᑳᔮᔑ ᐎᓛᒋᑲᓂᒃ: ᑮᔥᐱᓐ ᒫᑲ ᑐᑕᑫ, ᐁᑯ ᐊᓂᒪ ᐆᔥᑫᑭᓐ ᑫ ᑕᑐᐱᑕᒧᒪᑲᒃ, ᓀᔥᑕ ᐊᓂᒪ ᐅᔥᑭ ᐎᓛᒋᑲᓂᒃ ᑳ ᐅᒋ ᐅᑎᓂᑳᑌᒃ ᓇᒪᐎᓚ ᓇᐃᐸᓕᐤ ᑳᔮᔑ ᐎᓛᒋᑲᓂᒃ᙮
ᑭ ᑳ ᑲᒀᑕᑭᓯᓇᐗᐤ ᐃᔅᐱ ᒥᓯᐌ ᐃᓕᓕᐗᒃ ᒥᓗ ᐋᓕᒧᒥᑖᑾᐌ! ᐌᓴ ᐁᑯ ᐃᔑ ᐅᑖᐎᐙᐗ ᑳ ᐃᑐᑕᐙᓕᒋ ᑭᓛᔅᑭᐎ ᐅᑭᔅᑭᐙᐃᑫᐗ᙮ᓵᑭᐃᑯᒃ ᐊᓂᑭ ᑳ ᐸᒀᑎᑖᑾᒃ
ᐁᑯ ᒫᑲ ᒋᓴᔅ ᐙᒉᐙᑦ᙮ ᐃᔅᐱ ᒫᑲ ᐁᑳ ᐙᓚᐤ ᐁᑖᑦ ᐙᔅᑳᔨᑲᓂᒃ ᐅᒋ, ᑮ ᐃᔑᑎᔕᐊᒫᑯ ᓇᑐᐸᓕᐎᑭᒫᐗ ᐅᑐᑌᒥᓕᐗ, ᐁ ᐃᑎᑯᑦ, ᑌᐯᓕᒋᑫᔭᓐ, ᐁᑳᐎᓚ ᐊᓕᒥᐃᑎᓱ; ᐌᓴ ᓇᒪᐎᓚ ᓂ ᑌᐸᑫᓕᑖᑯᓯᓐ ᑭᒋ ᐯᒋ ᐱᑐᑫᔭᓐ ᓂ ᐙᔅᑳᔨᑲᓂᒥᒃ:
ᐯᔭᒃ ᒫᑲ ᐊᓂᑭ ᐹᕋᓯᔭᒃ ᑮ ᓇᑕᐌᓕᒣᐤ ᑭᒋ ᐎᒋᒥᒋᓱᒥᑯᑦ᙮ ᑮ ᐱᑐᑫᐌᐤ ᒫᑲ ᐹᕋᓯᔭ ᐅ ᐙᔅᑳᔨᑲᓂᒥᓕᒃ, ᓀᔥᑕ ᑮ ᓇᐊᐱᐤ ᑭᒋ ᒥᒋᓱᑦ᙮
ᒫᑲ ᐊᓂᒪ ᒥᓗ ᐊᔅᑮᒃ, ᐁᐗᒀᓂᑭ, ᐁ ᒀᔭᔅᑯᑌᐁᒋᒃ ᓀᔥᑕ ᐁ ᒥᓗᑌᐁᒋᒃ, ᑳ ᐯᑕᑾᐎ ᐋᔭᒥᐎᓂᓕᐤ, ᑲᓇᐌᓕᑕᒶᒃ, ᓀᔥᑕ ᔑᐱᓚᐌᓯᐎᓂᒃ ᒥᓂᔑᐎᐗᒃ᙮ᐙᔅᑌᓇᒫᑲᓐ ᔑᐸ ᐊᓱᐗᒋᑲᓐ ᐅᓛᑲᓂᒃ
ᒋᓴᔅ ᒫᑲ ᑮ ᐃᑗᐤ, ᐊᐌᓇ ᑳ ᓵᒥᓂᑦ?ᐃᔅᐱ ᒥᓯᐌ ᐃᐋᓉᑕᑭᒃ, ᐱᑕᕐ, ᓀᔥᑕ ᐊᓂᐃ ᑳ ᐎᒉᐎᑯᑦ ᑮ ᐃᑗᐗᒃ, ᑫᔅᑭᓄᐊᒫᑫᔭᓐ, ᒥᔮᒪᐎᒥᒉᑎᒋᒃ ᐃᓕᓕᐗᒃ ᑮ ᓯᑎᔥᑳᑾᒃ, ᓀᔥᑕ ᑮ ᒫᑕᑯᔥᑳᑾᒃ, ᑭᑦ ᐃᑣᓐ ᓈ ᒫᑲ, ᐊᐌᓇ ᑳ ᓵᒥᓂᑦ?
ᑮ ᐃᑭᓐ ᒫᑲ, ᐁ ᐯᔭᑯᑦ ᐁ ᐋᔭᒥᐋᑦ, ᑮ ᐎᒉᐎᑯ ᐅ ᑭᔅᑭᓄᐊᒪᐙᑲᓇ; ᑮ ᑲᑴᒋᒣᐤ ᒫᑲ, ᐁ ᐃᑗᑦ, ᐊᐌᓇ ᐁ ᐃᑗᒋᒃ ᐃᓕᓕᐗᒃ ᐁ ᐋᐎᔮᓐ?
ᑮ ᐃᑌᐤ ᒫᑲ, ᐊᐌᓇ ᑫ ᐅᑎᓈᑴ ᐅᐅ ᐊᐙᔑᔕ ᓂᑦ ᐃᔑᓂᑳᓱᐎᓂᒃ, ᓂᓚ ᓂᑦ ᐅᑎᓂᒃ: ᐊᐌᓇ ᒫᑲ ᑫ ᐅᑎᓂᑴ, ᐅᑎᓀᐤ ᓀᔥᑕ ᐊᓂᐃ ᑳ ᐯᒋᑎᔕᐅᓕᒋ: ᐌᓴ ᐊᓇ ᑳ ᒪᐗᒋ ᐋᐱᔅᑌᓕᑖᑯᓯᑦ ᒥᓯᐌ ᐁ ᐃᑕᔑᔦᒃ, ᐁᐗᒀᓇ ᑫ ᑭᔅᑌᓕᑖᑯᓯᑦ᙮ᐊᐌᓇ ᐁᑳ ᑳ ᓇᔅᑯᔅᑖᑕᒃ ᑭᐎᒋᐃᑯᓇᐤ
ᑖᐱᔅᑯᒡ ᐅᑖᐎᒪᐤ ᐁ ᐃᔑ ᑭᔅᑫᓕᒦᑦ, ᐁᑯ ᓀᔥᑕ ᐁᔑ ᑭᔅᑫᓕᒪᒃ ᐅᑖᐎᒪᐤ: ᓂ ᐱᒥᑎᑖᓐ ᒫᑲ ᓂ ᐱᒫᑎᓯᐎᓐ ᒫᓂᔥᒑᓂᔕᐤ ᐅᒋ᙮
(ᐁᐗᑯ ᐊᓇ ᒣᕆ ᑳ ᑮ ᑕᒪᔅᑯᓈᑦ ᑌᐯᓕᒋᑫᓕᒋ ᑕᒪᔅᑯᐎᓂᓕᐤ, ᓀᔥᑕ ᑳ ᑮ ᑳᓯᓯᑌᓈᑦ ᐅᔅᑎᒀᓂᐱᐗᔭ, ᐎᒋᔖᓇ ᓛᓴᕋᔅ ᑳ ᐋᑯᓯᓕᒋ᙮)
ᐃᔅᐱ ᒫᑲ ᒣᕆ ᑳ ᑕᑯᔑᒃ ᐃᑕ ᒋᓴᓴ ᐁ ᐃᑖᓕᒋ, ᓀᔥᑕ ᑳ ᐙᐸᒫᑦ, ᑮ ᐸᑭᔑᓐ ᐅᓯᑎᓕᒃ, ᐁ ᐃᑗᑦ, ᑌᐯᓕᒋᑫᔭᓐ, ᑮᔥᐱᓐ ᐅᑕ ᑮ ᐃᑖᐙᐸᓀ, ᓂᒋᔖᓐ ᓇᒪᐎᓚ ᑲᑕ ᑮ ᓂᐱᐸᓐ᙮
ᐁᑯ ᐁᑗᓕᒋ ᐯᔭᒃ ᐅ ᑭᔅᑭᓄᐊᒪᐙᑲᓇ, ᒎᑕᔅ ᐃᔅᑳᕆᔭᑦ, ᓵᐃᒪᓐ ᐅᑯᓯᓴ, ᐊᓂᐃ ᑫ ᐙᔦᔑᐸᑭᑎᓂᑯᑦ,
ᐃᓕᓕᐗᒃ ᑮ ᓇᔥᑴᐗᔑᐁᐗᒃ, ᓂ ᑮ ᐯᑌᓈᓐ ᐅᓚᔓᐌᐎᓂᒃ ᐅᒋ ᙭ ᐁ ᐃᑖᑦ ᑳᑭᑫ: ᑖᓀᑭ ᒫᑲ ᐌᒋ ᐃᑗᔭᓐ ᑭᓚ, ᐃᓕᓕᐎᑯᓯᓵᓐ ᑭᒋ ᐅᐱᓈᑲᓂᐎᑦ? ᐊᐌᓇ ᐊᐗ ᐃᓕᓕᐎᑯᓯᓵᓐ?
ᐅᑭᔅᑭᓄᐊᒫᑫᐤ ᓀᔥᑕ ᐅᑭᒪᐤ, ᑭᑦ ᐃᔑᓂᑳᔑᓇᐗᐤ: ᒀᔭᔉ ᒫᑲ ᑭᑦ ᐃᑣᓇᐗᐤ; ᐌᓴ ᓃᑦ ᐋᐐᓐ᙮
ᐃᑕ ᓀᔥᑕ ᐁ ᐃᑐᑌᔮᓐ ᑭ ᑭᔅᑫᓕᑌᓇᐗᐤ, ᓀᔥᑕ ᒣᔅᑲᓇᐤ ᑭ ᑭᔅᑫᓕᑌᓇᐗᐤ᙮
ᒥᓯᐌ ᑕᑐ ᐗᑎᑾᓐ ᑳ ᐱᒋᔅᑳᑯᔮᓐ ᐁᑳ ᑳ ᓂᑖᐎᑭᑖᒪᑲᒃ ᒥᓂᔕ ᐃᑲᑌᓇᒻ; ᓀᔥᑕ ᒥᓯᐌ ᑕᑐ ᐗᑎᑾᓐ ᑳ ᓂᑖᐎᑭᑖᒪᑲᒃ ᒥᓂᔕ, ᐹᔦᑭᑖᐤ, ᐊᐙᓯᑌ ᑭᒋ ᒥᓂᔑᐗᓂᓕᒃ᙮
ᒫᑲ ᐊᓄᒡ ᓂ ᓈᑕᐤ ᐊᓇ ᑳ ᑮ ᐯᒋᑎᔕᐅᑦ: ᓇᒪ ᒫᑲ ᐊᐌᓇ ᐁ ᐃᑕᔑᔦᒃ ᓂ ᑲᑴᒋᒥᒃ, ᑖᓐᑌ ᐁᑐᑌᔭᓐ?
ᐅᐅ ᐋᔭᒥᐎᓇ ᑮ ᐃᑗᐤ ᒋᓴᔅ, ᐁᑯ ᑌᔅᑕᓵᐱᑦ ᑭᒋᑭᔑᑯᒃ, ᓀᔥᑕ ᐁᑗᑦ, ᓄᑖ, ᐅᑎᒋᐸᓕᐤ ᑎᐹᔨᑲᓐ ᐱᓯᒧᑳᓂᒃ; ᑭᔅᑌᓕᑖᑯᐃ ᑭᑯᓯᔅ, ᑭᑯᓯᔅ ᓀᔥᑕ ᑭᒋ ᑭᔅᑌᓕᑖᑯᐃᔉ:
ᒋᓴᔅ ᒫᑲ, ᐁ ᑭᔅᑫᓕᑕᒃ ᒥᓯᐌ ᑫᒀᓇ ᑫ ᐅᑎᑎᑯᑦ, ᑭ ᐗᓚᐎᐤ, ᓀᔥᑕ ᑮ ᐃᑌᐤ, ᐊᐌᓇ ᓀᓇᑕᐌᓕᒣᒃ?
ᒋᓴᔅ ᑮ ᓇᔥᑴᐗᔑᐁᐤ, ᑭᓚ ᓈ ᑫᒋᐙᒃ ᐅᒪ ᑭᑦ ᐃᑣᓐ, ᓀᔥᑕᐱᑯ ᑯᑕᑭᔭᒃ ᓈ ᑭ ᑮ ᐎᑕᒫᑾᒃ ᐁ ᐃᑖᒋᒥᑲᐎᔮᓐ?
ᐁᐗᑯ ᐌᒋ ᐃᑎᑐᒋᒃ, ᐁᑳᐎᓚ ᑖᑐᐱᑖᑕᐤ, ᒫᑲ ᒪᐃᑲᓈᑎᑯᑫᑕᐤ ᐊᐌᓇ ᑫ ᐋᔮᑦ: ᑭᒋ ᒪᓯᓇᐃᑫᐎᓐ ᑭᒋ ᑎᐱᐸᓕᒃ, ᑳ ᐃᑗᒪᑲᒃ, ᑮ ᒫᑎᓇᒫᑐᐗᒃ ᓂ ᐎᓛᒋᑲᓇ, ᓀᔥᑕ ᓂᑦ ᐊᑯᐅᓂᓕᐤ ᑮ ᐅᒋ ᒪᐃᑲᓈᑎᑯᑫᐗᒃ ᐊᐌᓇ ᑫ ᐋᔮᑦ᙮ ᐅᐅ ᑫᒀᓇ ᒫᑲ ᑮ ᑐᑕᒶᒃ ᓇᑐᐸᓕᐎᓕᓕᐗᒃ᙮
ᑮ ᐯᒋ ᓈᑌᐤ ᐊᓂᐃ ᑳ ᑎᐱᓚᐌᐎᓰᑦ, ᓇᒪᐎᓚ ᒫᑲ ᐅᒋ ᐅᑎᓂᑯ ᐊᓂᐃ ᑳ ᑎᐱᓚᐌᐎᓰᑦ᙮
ᐎᓚ ᓃᔥᑕᒻ ᒥᔅᑲᐌᐤ ᑎᐱᓚᐌ ᐎᒋᔖᓇ ᓵᐃᒪᓐ, ᐃᑌᐤ ᒫᑲ, ᓂ ᑮ ᒥᔅᑲᐙᓈᓐ ᒥᓵᔭᔅ, ᑳ ᐃᑗᒪᑲᒃ ᐁ ᐃᑗᔅᒋᑳᑌᒃ, ᙭᙮
ᐁᐗᑯ ᑫᔮᐸᒡ ᐁ ᑭᔑᑳᒃ ᐁ ᐅᑖᑯᔑᒃ, ᓃᔥᑕᒻ ᐁ ᑭᔑᑳᒃ ᐊᓂᒪ ᐁ ᑕᐙᔅᑌᒃ, ᐃᔥᒀᑌᒪ ᐁ ᑭᐸᐃᑳᑌᑭ ᐃᑕ ᑭᔅᑭᓄᐊᒪᐙᑲᓇᒃ ᐁ ᑮ ᒫᐗᒋᐃᑐᒋᒃ ᐁ ᑯᔅᑖᒋᒃ ᒎᐗ, ᑭᐺᒋ ᐃᑐᑌᐤ ᒋᓴᔅ, ᓀᔥᑕ ᑮ ᓂᐸᐎᐤ ᑌᑖᐎᒡ, ᐃᑌᐤ ᒫᑲ, ᑳᔭᒣᓕᑕᒧᐎᓐ ᑭ ᑳ ᐎ ᐋᔮᓇᐗᐤ᙮
ᐃᑌᐤ ᐁᑯ ᓂᔅᑡᐤ, ᓵᐃᒪᓐ, ᒑᓐ ᐅᑯᓯᓴ, ᑭ ᓵᑭᐃᓐ ᓈ?ᐱᑕᕐ ᓇᒪ ᑭ ᓇᐁᓕᑕᒻ ᐁᑯ ᓂᔅᑡᐤ ᐁ ᑮ ᐃᑎᑯᑦ, ᑭ ᓵᑭᐃᓐ ᓈ? ᑮ ᐃᑌᐤ ᒫᑲ, ᑌᐯᓕᒋᑫᔭᓐ, ᑭ ᑭᔅᑫᓕᑌᓐ ᒥᓯᐌ ᑫᒀᓇ; ᑭ ᑭᔅᑫᓕᑌᓐ ᐁ ᓵᑭᐃᑖᓐ᙮ᒋᓴᔅ ᐃᑌᐤ, ᐊᔕᒥᒃ ᓂ ᒫᓂᔥᒑᓂᔑᒪᒃ᙮
ᑮ ᐋᓕᒧᑕᒻ ᒫᑲ ᐅ ᑭᒋᐋᔭᒥᐁᐎᑲᒥᑯᐎ ᐎᔭᐤ᙮
ᐁᑯ ᐁᑎ ᐋᓉᑖᑐᒋᒃ ᐋᑎᑦ ᒑᓐ ᐅ ᑭᔅᑭᓄᐊᒪᐙᑲᓇ ᓀᔥᑕ ᒎᐗᒃ ᐁ ᐊᓕᒧᑕᑭᒃ ᐹᔦᑭᐃᐌᐎᓂᓕᐤ᙮
ᐌᓴ ᑭ ᑮ ᐋᔭᐗᐗᒃ ᓂᔮᓚᓐ ᓈᐯᐗᒃ; ᐊᓇ ᒫᑲ ᐊᓄᒡ ᑳ ᐋᔭᐗᑦ ᓇᒪᔦᐤ ᑭ ᓇᐯᒻ: ᐁᑯᑕ ᑎᐋᐺᔭᓐ ᑳ ᐃᑗᔭᓐ᙮
ᐁᑯ ᒋᓴᔅ ᐁᑖᑦ, ᑮᔥᐱᓐ ᐁᑳ ᐙᐸᑕᒣᑴ ᑭᔅᑭᓄᐙᒋ ᐙᐸᑎᓕᐌᐎᓇ ᓀᔥᑕ ᒫᒪᑖᐎ ᑫᒀᓇ, ᓇᒪᐎᓚ ᑭ ᑳ ᑖᐺᑌᓇᐗᐤ᙮
ᒥᓯᐌ ᐃᓕᓕᐗᒃ ᑭᒋ ᑭᔅᑌᓕᒫᒋᒃ ᐅᑯᓯᓯᒪᐗ, ᑖᐱᔅᑯᒡ ᐁ ᐃᔑ ᑭᔅᑌᓕᒫᒋᒃ ᐅᑖᐎᒫᐗ᙮ ᐊᓇ ᐁᑳ ᑳ ᑭᔅᑌᓕᒫᑦ ᐅᑯᓯᓯᒫᐗ, ᓇᒪᐎᓚ ᑭᔅᑌᓕᒣᐤ ᐅᑖᐎᒪᐗ ᑳ ᑮ ᐯᒋᑎᔕᐙᓕᒋ᙮
ᐃᔅᐱ ᒫᑲ ᒋᓴᔅ ᑌᔅᑕᓵᐱᑦ, ᓀᔥᑕ ᐎᐋᐸᒫᑦ ᒥᒉᑦ ᐃᓕᓕᐗ ᐁ ᐯᒋ ᓈᑎᑯᑦ, ᐃᑌᐤ ᐱᓕᐸ, ᑖᓐᑌ ᑫ ᐅᒋ ᐊᑖᐌᔭᒃ ᐊᓚᑯᓇᐤ ᐅᑯ ᑭᒋ ᑮ ᒥᒋᓱᒋᒃ?
ᒋᓴᔅ ᒫᑲ ᑮ ᐃᑌᐤ, ᓂᓚ ᐁᐗᑯ ᐱᒫᑎᓯᐎᓂ ᐊᓚᑯᓇᐤ: ᐊᓇ ᑳ ᐯᒋ ᓈᔑᑦ ᓇᒪᐎᔅᑳᑦ ᑲᑕ ᓄᑌᑲᑌᐤ; ᐊᓇ ᓀᔥᑕ ᑳ ᑖᐺᔦᓕᒥᑦ ᓇᒪᐎᔅᑲᑦ ᑲᑕ ᓄᑌᔮᐸᑴᐤ᙮
ᑮ ᐃᑗᐤ ᒫᑲ, ᐁᐗᑯ ᐌᒋ ᑮ ᐃᑎᑕᑾᒃ, ᓇᒪᐎᓚ ᐊᐌᓇ ᓂ ᑳ ᑮ ᐯᒋ ᓈᑎᒃ ᑮᔥᐱᓐ ᐁᑳ ᒥᓕᑯᑌ ᓄᑖᐎᔭ᙮
ᑮᔥᐱᓐ ᐃᓕᓕᐤ ᐁ ᐋᔭᒥᐁᑭᔑᑳᓕᒃ ᑫᔅᑭᓄᐙᒋᔣᑲᓂᐎᑴ ᐁᑳ ᑭᒋ ᐱᑯᐱᒋᑳᑌᓕᒃ ᒧᓯᔅ ᐅᑦ ᐅᓚᔓᐌᐎᓐ; ᑭ ᐗᓯᔅᑕᐌᓕᒥᓇᐗᐤ ᓈ ᒥᑐᓂ ᐁ ᑮ ᒥᓇᐙᒋᐊᒃ ᐃᓕᓕᐤ ᐁ ᐋᔭᒥᐁᑭᔑᑳᓕᒃ?
ᐁᑯ ᐁᑐᑌᑦ ᒥᓯᐌ ᑕᑐ ᐊᐌᓇ ᑎᐱᓚᐌ ᐅ ᐙᔅᑳᔨᑲᓂᒥᒃ᙮
ᓀᔥᑕ ᐊᓇ ᑳ ᑮ ᐯᒋᑎᔕᐅᑦ ᓂ ᐎᒉᐎᒃ: ᐅᑖᐎᒪᐤ ᓇᒪᐎᓚ ᓂ ᐅᒋ ᓇᑲᑎᒃ ᑭᒋ ᐯᔭᑯᐗᒃ; ᐌᓴ ᒧᔕᒃ ᓂᑦ ᐃᑐᑕᒸᓐ ᐊᓂᐃ ᑫᒀᓇ ᑳ ᓇᐃᓚᐌᐃᑯᑦ᙮
ᐁᑯ ᐌᑎᓈᒋᒃ ᐊᓯᓂᔭ ᑭᒋ ᐱᒸᒋᒃ: ᒫᑲ ᒋᓴᔅ ᑮ ᑳᓱ, ᓀᔥᑕ ᑮ ᐅᒋ ᐗᓚᐎᐤ ᑭᒋᐋᔭᒥᐁᐎᑲᒥᑯᒃ, ᐁ ᔕᐳᔥᑲᐙᑦ, ᐁᑯ ᒫᑲ ᐁᔑ ᒥᔮᔥᑳᑫᑦ᙮
ᓂ ᑭᔅᑫᓕᑌᓈᓐ ᑭᒋᒪᓂᑐ ᐁ ᑮ ᐋᔭᒥᐋᑦ ᒧᓯᓴ: ᐊᐗ ᐃᓕᓕᐤ ᒫᑲ ᓇᒪᐎᓚ ᓂ ᑭᔅᑫᓕᑌᓈᓐ ᐃᑕ ᐌᒌᑦ᙮
ᐁᑯ ᒣᒀᒡ ᐱᑕᕐ ᑳ ᐙᐙᓀᓕᑕᒥᐃᑎᓱᑦ ᑖᓂ ᐁᑌᓕᑖᑾᓂᓕᒃ ᐅᒪ ᐸᐙᒧᐎᓐ ᑳ ᑮ ᐋᐸᑕᒃ, ᒫᑎᑲ, ᐊᓂᑭ ᐃᓕᓕᐗᒃ ᑳ ᑮ ᐯᒋᑎᔕᐅᑯᒋᒃ ᑲᕐᓂᓕᔭᓴ ᑮ ᑲᑴᒋᑫᒧᐒᒃ ᓵᐃᒪᓇ ᐅ ᐎᑭᓕᒃ, ᑮ ᓂᐸᐎᐗᒃ ᒫᑲ ᐃᔥᒀᑌᒥᒃ,
ᐊᐌᓇ ᐃᓕᓕᐤ ᓈ ᑲᑕ ᑮ ᐅᒋᐃᐌᐤ ᓂᐱᓕᐤ, ᐅᑯ ᐁᑳ ᑭᒋ ᑮ ᓯᑲᐊᑕᐗᑲᓂᐃᒋᒃ, ᑳ ᑮ ᒥᓛᑲᓂᐎᒋᒃ ᐸᓓᑭ ᐊᒑᑾ ᑖᐱᔅᑯᒡ ᑭᓚᓈᓇᐤ?
ᑭ ᐸᓯᑯ ᒫᑲ ᐯᔭᒃ ᐁ ᐃᑕᓯᒋᒃ ᐋᑲᐸᔅ ᑳ ᐃᔑᓂᑳᓱᑦ, ᑮ ᐎᑕᒻ ᒫᑲ ᐊᒑᑾ ᐅᒋ, ᓈᔅᐱᒡ ᑭᒋ ᑲᐗᑲᑖᓂᐗᓂᓕᒃ ᒥᓯᐌ ᐁ ᐃᔥᐱᔖᒃ ᐊᔅᑭᒃ: ᐊᓂᒪ ᑳ ᑮ ᐃᑭᓂᓕᒃ ᒣᒀᒡ ᐅ ᑭᔑᑳᒪ ᒃᓚᑎᐊᔅ ᓯᓴᕐ᙮
ᐁᑯᔅᐱ ᑮ ᐃᑖᐗᒃ ᐊᓐᑕ ᐋᔭᒥᐁᐎᑲᒥᑯᒃ ᑳ ᐃᑕᑾᒃ ᐋᓐᑎᐊᑭᒃ ᐊᑎᑦ ᐅᑭᔅᑭᐙᐃᑫᐗᒃ ᓀᔥᑕ ᐅᑭᔅᑭᓄᐊᒫᑫᐗᒃ; ᐹᕐᓇᐸᔅ, ᓀᔥᑕ ᓯᒥᔭᓐ ᑳ ᐃᔑᓂᑳᓱᑦ ᓇᐃᑲᕐ, ᓀᔥᑕ ᓘᓯᐊᔅ, ᓴᐃᕆᓂᐃᒃ ᑳ ᐅᒌᑦ, ᓀᔥᑕ ᒣᓀᐃᓐ ᑳ ᑮ ᐎᒋᐅᐱᑭᒫᑦ ᐦᐁᕋᑕ ᑳ ᐅᑭᒫᐎᓕᒋ ᓀᔥᑕ ᓵᓪ᙮
ᓀᔥᑕ ᑮ ᐗᐸᒥᑯ ᒥᒉᑐ ᑭᔑᑳᐗ ᐊᓂᐃ ᑳᓕᓕᒃ ᑳ ᑮ ᐅᒋ ᐯᒋ ᐎᒉᐎᑯᑦ ᒋᕉᓴᓚᒥᒃ ᐃᔅᑯ, ᐊᓂᑭ ᑳ ᑎᐸᒋᒧᔅᑕᐙᒋᒃ ᐃᓕᓕᐗ ᐁ ᐊᓕᒧᒫᒋᒃ᙮
ᑮ ᐊᐱᐤ ᒫᑲ ᐯᔭᒃ ᐃᓕᓕᐤ ᐊᓐᑕ ᓕᔅᑦᕋᐃᒃ, ᐁ ᒫᔅᑭᓯᑌᑦ, ᑳ ᒫᔅᑭᓯᑦ ᐃᔅᑯᓇᒃ ᐅᑳᐎᔭ ᑳ ᓂᑖᐎᑭᐃᑯᑦ, ᐁᑳ ᐎᔅᑳᑦ ᑳ ᑮ ᐱᒧᑌᑦ:
ᐁᑳ ᒫᑲ ᐱᑐᔥ ᐁ ᑐᑖᑕᒃ ᑭᓚᓈᓇᐤ ᓀᔥᑕ ᐎᓚᐙᐤ, ᐁ ᐸᓓᑭᑕᐙᑦ ᐅᑌᐃᓖᐗ ᑖᐺᔦᓕᑕᒨᐎᓂᓕᐤ ᐅᒋ᙮
ᓈᔅᐱᒡ ᒫᑲ ᐁ ᑮ ᐊᔑᑌᒥᑐᒋᒃ, ᑮ ᐸᔅᑫᐎᓂᑐᐗᒃ, ᐁᑯᔑ ᒫᑲ ᐹᕐᓇᐸᔅ ᑮ ᐅᑎᓀᐤ ᒫᕐᑲ, ᓀᔥᑕ ᑮ ᐃᑖᔑᐗᒃ ᓵᐃᑉᕋᓯᒃ:
ᐊᓇ ᒫᑲ ᑳ ᑲᓇᐌᓕᑕᒃ ᑭᐸᐅᑐᐎᑲᒥᑯᓕᐤ ᐁ ᑯᔅᑯᓯᑦ ᐁ ᑮ ᓂᐹᑦ, ᓀᔥᑕ ᐁ ᐙᐸᑕᒃ ᑭᐸᐅᑐᐎᑲᒥᑯ ᐃᔥᒀᑌᒪ ᐁ ᐋᐸᐋᔅᑌᓕᑭ, ᑮ ᑫᒋᑯᐱᑕᒻ ᐅ ᔑᒫᑲᓂᒪ, ᑲᑕ ᑮ ᓂᐸᐃᑎᓱᐸᓐ ᒫᑲ, ᐁ ᐃᑌᓕᑕᒃ ᑭᐸᐙᑲᓇ ᐁ ᑮ ᐆᔑᒧᓕᒋ᙮
ᒣᒀᒡ ᒫᑲ ᐹᓪ ᑳ ᐯᐋᑦ ᐊᓐᑕ ᐊᑎᓐᓯᒃ, ᑮ ᒥᑯᔅᑲᑌᓕᑕᒻ ᐅᑦ ᐊᒑᑯᒃ, ᐃᔅᐱ ᐎᐋᐸᑕᒃ ᐃᑖᐎᓂᓕᐤ ᒥᑐᓂ ᐱᔑᔑᒃ ᒫᓂᑐᑳᓇᒃ ᐁ ᓇᐗᑭᔅᑖᒋᒃ᙮
ᐁᑯᑕ ᒫᑲ ᐁᑖᑦ ᐯᔭᑯ ᐱᐳᓐ ᓀᔥᑕ ᓂᑯᑣᓱ ᐱᓯᒶ, ᐁ ᑭᔅᑭᓄᐊᒫᑫᐙᑦ ᑭᒋᒪᓂᑐᐗ ᐅᑦ ᐋᔭᒥᐎᓂᓕᐤ ᐃᑕ ᐁ ᐃᑕᓕᒋ᙮
ᐁᐗᑯ ᐌᒋ ᐎᔭᐎᒃ ᐅᒋ ᑮ ᐯᑐᐙᑲᓂᐎᐗᒃ ᑳ ᐋᑯᓯᒋᒃ ᑖᐱᔅᑳᑲᓇ ᓀᔥᑕ ᐊᔅᐱᒋᑯᓀᐅᓇ, ᑮ ᓇᑲᑎᑯᐗᒃ ᒫᑲ ᐃᑖᔅᐱᓀᐎᓇ, ᓀᔥᑕ ᒪᒋ ᐊᒑᑾ ᑮ ᐗᓚᐎᐗ ᐎᔭᐎᐗᒃ ᐅᒋ᙮
ᐊᓂᒪ ᑯᑕᒃ ᒪᓯᓇᐃᑲᓐ ᓂ ᑮ ᐅᔑᑖᓐ, ᐅ ᑎᐊᐱᓚᔅ, ᒥᓯᐌ ᑳ ᑮ ᐃᔑ ᒫᒋ ᑐᑕᒃ ᓀᔥᑕ ᑭᔅᑭᓄᐊᒫᑫᑦ ᒋᓴᔅ,
ᑮ ᐎᒉᐎᑯ ᒫᑲ ᐁᔖᐃᒃ ᐃᔅᑯ, ᐊᓂᐃ ᓱᐸᑕᕐ ᐱᕆᐊᐃᒃ ᑳ ᐅᒋᑦ; ᓀᔥᑕ ᐊᓂᐃ ᑌᓴᓗᓂᐊᓇ, ᐋᕆᔅᑖᕐᑲᔅ ᓀᔥᑕ ᓯᑲᓐᑕᔅ; ᑲᐃᐊᔅ ᒫᑲ ᑕᕐᐱᐃᒃ ᐅᒋ, ᓀᔥᑕ ᑕᐃᒧᑎᐊᔅ; ᐁᔕᐃᒃ ᒫᑲ ᐅᒋ ᑎᑭᑲᔅ ᓀᔥᑕ ᑦᕈᐱᒪᔅ᙮
ᐁᐁ, ᑭᓚᐗᐤ ᑫᒋᐙᒃ ᑭ ᑭᔅᑫᓕᑌᓈᐗᐤ, ᐅᐅ ᒥᒋᒋᔭ ᐁ ᑮ ᐅᑎᓇᒫᑯᔮᓐ ᑳ ᐃᔑ ᒪᓀᓯᔮᓐ, ᓀᔥᑕ ᐊᓂᑭ ᐊᓯᒋ ᑳ ᑮ ᐎᒉᐎᒋᒃ᙮
ᐊᓂᑭ ᒉᓐᑖᐃᓚᒃ ᒫᑲ ᐅᒋ ᑳ ᑖᐺᑕᑭᒃ, ᓂ ᑮ ᒥᓯᓇᐁᓈᓐ ᓀᔥᑕ ᓂ ᑮ ᐎᑌᓈᓐ ᐁᑳᐎᓚ ᐊᓂᒣᓕᐤ ᑭᒋ ᓈᑲᒋᑖᒋᒃ, ᐱᑯ ᐁᑳ ᑭᒋ ᐋᐸᒋᑖᒋᒃ ᑫᒀᓕᐤ ᑳ ᑮ ᐸᑭᑎᓇᒫᒥᓕᒋ ᒪᓂᑐᑳᓇ, ᓀᔥᑕ ᒥᑯᓕᐤ, ᓀᔥᑕ ᑳ ᑭᐱᑭᑐᓀᓈᑲᓂᒥᒋ, ᓀᔥᑕ ᐁᑳ ᑭᒋ ᐱᔑᒀᑎᓯᒋᒃ᙮
ᐌᓴ ᐁ ᐅᑎᐹᒋᒧᐎᓕᓕᒥᔉ ᑭ ᑳ ᐋᓕᒧᑕᒪᐙᐗᒃ ᒥᓯᐌ ᐃᓕᓕᐗᒃ ᐊᓂᒪ ᑳ ᑮ ᐙᐸᑕᒪᓐ ᓀᔥᑕ ᑳ ᑮ ᐯᑕᒪᓐ᙮
ᐁᐗᑯ ᐅᒋ ᒫᑲ ᑭᓚᐗᐤ ᐊᓯᒋ ᐅᑲᑫᔅᑭᒥᐌᐗᒃ ᐎᑕᒫᒃ ᑭᒋ ᓇᑐᐸᓕᐎᑭᒪᐤ ᑭᒋ ᐯᑣᑎᑖᒃ ᐙᐸᑫ, ᒫᓇ ᐱᑯ ᐊᐙᓯᑌ ᑫᔮᐸᒡ ᐁ ᐎ ᑲᑴᒋ ᑭᔅᑫᓕᑕᒬᒃ ᐅᑦ ᐋᔨᑎᐎᓇ: ᓂᓚᓈᓐ ᒫᑲ, ᐎᔅᑳᑦ ᑭᔑᐙᒃ ᐯᒋ ᐃᑐᑌᑌ, ᓂᑦ ᐋᔦᔅᑳᐎᓯᓈᓐ ᑭᒋ ᓂᐸᐊᑭᑦ᙮
ᒎᐗᒃ ᓀᔥᑕ ᑮ ᓇᔅᑯᒧᐗᒃ ᐊᓯᒋ, ᐁ ᐃᑗᒋᒃ ᐁᑯ ᑳ ᐃᔑ ᐃᑭᓂᓕᑭ᙮ᐹᓪ ᐎ ᓈᑕᒫᓱ ᐅᑎᔥᑲᐤ ᐱᓕᒃᓴ
ᐌᓴ ᑮᔥᐱᓐ ᑳ ᐗᓂᑐᑕᒧᐙᓂ ᓂᔥᑕᐱᑯ ᑳ ᑐᑕᒧᐙᓂ ᑫᒀᓐ ᑳ ᐅᒋ ᐃᑌᓕᑖᑯᓯᔮᓐ ᑭᑕ ᓂᐱᔮᓐ, ᓇᒪᐎᓚ ᓂᑦ ᐋᓉᑌᓐ ᑭᒋ ᓂᐱᔮᓐ: ᒫᑲ ᑮᔥᐱᓐ ᐁᑳ ᐁᑕᑾᓄᐙᑴ ᐊᓂᐃ ᑫᒀᓇ ᑳ ᐅᒋ ᒫᒥᔑᒥᒋᒃ, ᓇᒪᐎᓚ ᐊᐌᓇ ᓂ ᑳ ᐸᑭᑌᓂᒃ ᐅᒋᒋᐙᒃ᙮ ᓂ ᓇᑕᐌᓕᒪᐤ ᓯᓴᕐ ᑭᒋ ᑎᐹᔅᑯᓂᑦ᙮
ᐃᔅᐱ ᐁ ᐋᐱᑕᑭᔑᑳᒃ, ᐅ ᑭᒋᐅᑭᒪᐤ, ᓂ ᑮ ᐙᐸᑌᓐ ᒣᔅᑲᓈᒃ ᐙᔅᑌᐎᓐ ᑭᒋᑭᔑᑯᒃ ᐅᒋ, ᐊᐙᓯᑌ ᐁ ᐙᓯᑌᒃ ᐃᔥᐱᔥ ᐱᓯᒻ, ᐙᔅᑲ ᐁ ᐙᓭᔅᑳᑯᔮᓐ ᐊᓯᒋ ᐊᓂᑭ ᑳ ᑮ ᐎᒉᐎᒋᒃ᙮
ᓀᔥᑕ ᑮ ᐃᑌᐤ, ᐅᑭᒫᑐᒃ, ᓂ ᐙᐸᑌᓐ ᐅᒪ ᐱᒫᔑᐎᓐ ᑭᒋ ᑯᔅᑖᑌᓕᑖᑾᒃ ᓀᔥᑕ ᓈᔅᐱᒡ ᑭᒋ ᐋᑴᓕᑖᑾᒃ, ᓇᒪᐎᓚ ᐱᑯ ᐳᓯᑖᓱᐎᓐ ᓀᔥᑕ ᓈᐱᒀᓐ ᐅᒋ, ᒫᑲ ᐊᓯᒋ ᑭ ᐱᒫᑎᓯᐎᓂᓈᐤ᙮
ᐃᔅᐱ ᒫᑲ ᑳ ᑮ ᒪᓂᔕᑭᒃ ᒋᔅᑖᐹᓱᓇ, ᑮ ᓇᑲᑕᐊᒶᒃ ᑭᒋᑲᒦᒃ, ᓀᔥᑕ ᑮ ᐸᑭᑎᓂᑎᓱᐗᒃ ᑭᒋ ᐃᔅᐸᓕᐃᑯᒋᒃ ᑭᒋᑲᒥᓕᐤ, ᑮ ᐋᐸᐊᒶᒃ ᒫᑲ ᑳ ᐅᒋ ᒫᑯᐱᒋᑳᑌᓕᒃ ᑕᑾᐊᒧᐎᓐ, ᓀᔥᑕ ᐁ ᐅᐯᑲᐊᑭᒃ ᒥᔑᓚᑳᔅᑕᒧᐎᓂᓕᐤ ᐁ ᐃᔑᓚᐌᓕᒃ, ᑮ ᓈᑕᑳᒣᐋᔑᐗᒃ᙮
ᐃᔅᐱ ᒫᑲ ᐁᑳ ᑖᐱᔅᑯᒡ ᑳ ᐃᑌᓕᑕᑭᒃ, ᑮ ᑭᑐᑌᐗᒃ, ᐃᔅᐱ ᐹᓪ ᐯᔭᒃ ᐋᔭᒥᐎᓂᓕᐤ ᑳ ᑮ ᐃᑗᑦ, ᒀᔭᔉ ᑖᐺ ᐯᓓᑭᓯᑦ ᐊᒑᒃ ᑮ ᐋᔭᒥᐁᐤ ᑯᑖᐎᓈᐗ ᐊᓂᐃ ᐅᑭᔅᑭᐙᐃᑫᐗ ᐋᐃᓭᔭ ᐅᒋ,
ᐎᓚ ᐁ ᑮ ᐸᑭᑎᓈᑲᓂᐎᑦ ᑭᒋᒪᓂᑐ ᐅᑦ ᐅᓚᔓᐌᐎᓐ ᓀᔥᑕ ᐅ ᓂᑳᓂ ᑭᔅᑫᓕᑕᒧᐎᓐ ᐅᒋ, ᑭ ᑮ ᐅᑎᓈᐗᐤ, ᓀᔥᑕ ᒪᒑᑎᓯᐎ ᒥᒋᒋᒃ ᑭ ᑮ ᐅᒋ ᒋᔅᑖᔅᑾᐗᐗᐤ ᓀᔥᑕ ᑭ ᑮ ᓂᐸᐋᐗᐤ:
ᑮ ᑲᓇᐙᐸᒣᐤ ᒫᑲ, ᐁ ᐸᑯᓭᓕᒫᑦ ᑫᒀᓕᐤ ᑭᒋ ᒥᓕᑯᑦ᙮
ᐁᑯ ᒫᑲ ᐱᑕᕐ, ᐁ ᓴᑲᔅᑭᓀᔅᑳᑯᑦ ᑳ ᐸᓓᑭᓯᓕᒋ ᐊᒑᑾ, ᑮ ᐃᑌᐤ, ᑭᓚᐗᐤ ᑳ ᑎᐯᓕᒣᑾᒃ ᐃᓕᓕᐗᒃ, ᓀᔥᑕ ᑳ ᓂᑳᓀᓕᑖᑯᓯᔦᒃ ᐃᔅᕃᐃᓕᒃ,
ᐋᓇᓈᐃᐊᔅ ᓀᔥᑕ ᓵᐹᐃᕋ
ᐅ ᑭᒋᒪᓂᑐᒥᐗᐗ ᐊᓂᑭ ᑯᑖᐎᓇᐗᒃ ᑮ ᐗᓂᔥᑳᓀᐤ ᒋᓴᓴ, ᑳ ᑮ ᓂᐸᐁᒃ ᓀᔥᑕ ᒥᔅᑎᑯᒃ ᑳ ᑮ ᐊᑰᓓᒃ᙮
ᐁᑯ ᒫᑲ ᑳ ᐃᑗᑦ ᒫᐗᒋ ᑭᒋ ᓵᓵᑭᐎᓕᐌᐎᓕᓕᐤ, ᑖᐺ ᓈ ᐁᒀᓂ ᐁ ᐃᑭᑭ ᐅᐅ ᑫᒀᓇ?
ᐃᔅᐱ ᒫᑲ ᒧᓯᔅ ᐎᐋᐸᑕᒃ, ᑮ ᒫᒪᔅᑳᓯᓇᒻ; ᐯᔓᒡ ᒫᑲ ᐁ ᐊᑎ ᐃᑐᑌᑦ ᑭᒋ ᑲᓇᐙᐸᑕᒃ, ᐅ ᐯᑖᑯᓯᐎᓐ ᐅᑎᐯᓕᒋᑫᐤ ᑮ ᐯᒋ ᐅᑎᑎᑯᓕᐗ,
ᓵᓪ ᒫᑲ ᑮ ᓇᔅᑯᒧ ᑭᒋ ᓂᐸᐃᒥᒋ᙮ᓵᓪ ᑲᒀᑕᑭᐁᐤ ᐅᑖᐺᑕᒧᐗᐁᑯᔅᐱ ᒫᑲ ᓈᔅᐱᒡ ᑮ ᓇᓀᑲᒋᐋᑲᓂᐎᐙᒃ ᒫᒪᐎᐋᔭᒥᐋᐗᒃ ᒋᕉᓴᓚᒥᒃ ᑳ ᐃᑖᒋᒃ; ᓀᔥᑕ ᒥᓯᐌ ᑮ ᐗᓴᓶᑎᔕᐗᑲᓂᐎᐗᒃ ᒥᓯᐌ ᐁᔅᐱᔖᒃ ᒍᑎᐊᐃᒃ, ᓀᔥᑕ ᓵᒣᕆᔭᐃᒃ, ᐱᑯ ᐊᓂᑭ ᐊᐸᔅᑕᓚᒃ᙮
ᑮ ᐃᑌᐤ ᒫᑲ, ᑖᓐᑌ ᑫ ᑮ ᑑᑕᒫᓐ, ᐱᑯ ᐊᐌᓇ ᐃᓕᓕᐤ ᑫ ᑭᔅᑭᓄᐊᒪᐎᑴ? ᑮ ᓇᑕᐌᓕᒣᐤ ᒫᑲ ᐱᓕᐸ ᑭᒋ ᐯᒋ ᐎᑕᐱᒥᑯᑦ᙮
ᑣᔦᒃ ᒫᑲ ᑮ ᑲᑫᔅᑭᒥᐌᐤ ᐱᒋ ᐋᔭᒥᐁᐎᑲᒥᑾ ᐊᓂᐃ ᙭ᑕ ᐁ ᐋᐎᓕᒋ ᑭᒋᒪᓂᑐ ᐅᑯᓯᓴ᙮
ᓇᒪ ᓀᔥᑕ, ᐊᐌᓇ ᑎᒥᔮᒃ ᑫ ᐃᔑ ᓛᔑᑦ? ᐁᐗᑯ ᒥᓇ ᑭᒋ ᐯᔑᐙᑦ ᙭ᑕ ᐅᓂᐱᐗ ᐅᒋ᙮
ᐌᓴ ᑮᔥᐱᓐ ᐁ ᐌᐱᓈᑲᓂᐎᒋᒃ ᐅᒋ ᐙᑯᑖᓂᐗᒃ ᐊᔅᑭ, ᑫᒀᓐ ᑫ ᐃᑭᒃ ᐅᑎᓈᑲᓂᐎᑡᐎ, ᐱᑯ ᐱᒫᑎᓯᐎᓐ ᐅᓂᐱᐗ ᐅᒋ?
ᓀᔥᑕᐱᑯ ᐊᓇ ᑳ ᑲᑫᔅᑭᒥᐌᑦ, ᐅ ᑲᑫᔅᑭᒥᐌᐎᓐ; ᐊᓇ ᑳ ᒥᓕᐌᑦ, ᐁᑯᔑ ᑲᑕ ᑐᑕᒻ ᐊᐱᔅᑌᓕᒧᐎᓂᒃ; ᐊᓇ ᑳ ᑎᐯᓕᒋᑫᑦ ᐸᑳᔅᑭᓯᐎᓂᒃ; ᐋᓇ ᑳ ᑭᑎᒫᑫᓕᒋᑫᑦ ᒥᓜᓕᒧᐎᓂᒃ᙮
ᐊᓇ ᑳ ᓕᓚᒥᓰᑦ ᑖᐺᔦᓕᑕᒧᐎᓂᒃ ᐅᑎᓂᒃ, ᒫᑲ ᐁᑳ ᐁ ᑎᐹᔅᑯᓇᒬᒃ ᐅ ᑶᑕᐎ ᐃᑌᓕᑕᒧᐎᓇ᙮
ᐁᐗᑯ ᐅᒋ ᒣᒦᔅᑯᒡ ᐅᑎᓂᑐᒃ, ᑖᐱᔅᑯᒡ ᙭ ᓀᔥᑕ ᑳ ᑮ ᐅᑎᓂᑕᒃ ᑭᒋ ᐅᒋ ᑭᔅᑖᒋᒫᑲᓂᐎᑦ ᑭᒋᒪᓂᑐ᙮
ᐊᑕᒥᔅᑳᒃ ᑉᕆᓯᓚ ᓀᔥᑕ ᐋᑶᓚ ᑳ ᐎᒋᐃᒋᒃ ᙭ ᒋᓴᓯᒃ;
ᒣᑴᔪᔥ ᐁᐗᑾᓂᑭ ᑭᓚᐗᐤ ᐊᓯᒋ ᑳ ᓇᑐᒥᑖᒃ ᒋᓴᔅ ᙭:
ᑭᑦ ᐃᑌᓕᑌᓐ ᓈ ᐅᒪ ᒫᑲ, ᐅ ᐃᓕᓕᐤ, ᑳ ᑎᐹᔅᑯᓇᒋᒃ ᐊᓂᑭ ᐅᐅ ᑐᐎ ᑳ ᑐᑕᑭᒃ, ᑭᓚ ᓀᔥᑕ ᒬᒋ ᐁ ᐊᔨᑐᑕᒪᓐ, ᑭᒋ ᑮ ᐅᔑᑕᒶᑦ ᐅ ᑎᐹᔅᑯᓂᑫᐎᓐ ᑭᒋᒪᓂᑐ?
ᓇᒪᐎᓚ ᑲᑕ ᐎ ᐃᑭᓐ: ᐁᐁ, ᐁᑯᔑ ᑭᒋᒪᓂᑐ ᑲᑕ ᑖᐺᐤ, ᒫᑲ ᒥᓯᐌ ᑕᑐ ᐃᓕᓕᐤ ᑲᑕ ᑭᓛᔅᑭᐤ: ᒬᒋ ᐁ ᐃᑕᓯᓇᐃᑳᑌᒃ, ᑭᒋ ᒀᔭᔅᑭᑖᑎᓯᐃᑳᐎᔭᓐ ᑭᑦ ᐋᔭᒥᐎᓂᒃ, ᓀᔥᑕ ᑭᒋ ᔖᑯᒋᐃᐌᔭᓐ ᐃᔅᐱ ᑎᐹᔅᑯᓂᑲᐎᔭᓀ᙮
ᐌᓴ ᑮᔥᐱᓐ ᐁᑉᕃᐋᒻ ᐊᑑᔅᑫᐎᓂᒃ ᑮ ᐅᒋ ᒀᔭᔅᑭᑖᑎᓯᒀᓂᐎᑦ, ᐋᔭᐤ ᑫᒀᓕᐤ ᑫ ᐅᒋ ᒫᒪᑖᑯᒧᑦ; ᒫᑲ ᓇᒪᐎᓚ ᐅᑎᔥᑲᐤ ᑭᒋᒪᓂᑐᐗ᙮
ᐌᓴ ᒣᒀᒡ ᑫᔮᐸᒡ ᐁᑳ ᐁ ᒪᔥᑲᐎᓯᐎᓂᔭᒃ, ᐃᔅᐱ ᐁᑎ ᐅᑎᒋᐸᓕᒃ, ᙭ ᑮ ᓂᐳᔅᑐᒪᐌᐤ ᐊᓂᐃ ᐁᑳ ᑳ ᒪᓂᑐᐙᑎᓯᓕᒋ᙮
ᐌᓴ ᒪᒋᑣᐎᓐ ᓇᒪᐎᓚ ᑭ ᑳ ᑎᐯᓕᒥᑯᓇᐗᐤ: ᐌᓴ ᓇᒪᐎᓚ ᑭᑦ ᐃᑖᓇᐗᐤ ᐅᓚᔓᐌᐎᓂᒃ ᒫᑲ ᔕᐌᓕᒋᑫᐎᓂᒃ᙮ᑭᓚᐙᐤ ᒋ ᑎᐯᓕᒥᑯᔦᒃ ᒀᔭᔅᑾᑕᑎᓯᐎᓐ
ᑮᔥᐱᓐ ᒫᑲ ᑐᑕᒫᓐ ᐊᓂᒪ ᐁᑳ ᐙ ᑐᑕᒫᓐ, ᓇᒪᐎᓚ ᑫᔮᐸᒡ ᓂᓚ ᑳ ᑐᑕᒫᓐ, ᒫᑲ ᐊᓂᒪ ᒪᒋᑣᐎᓐ ᑳ ᐱᒋᔅᑳᑯᔮᓐ᙮
ᐌᓴ ᐊᔅᐯᓕᒧᐎᓐ ᑭᑦ ᐅᒋ ᐱᒫᒋᐃᑲᐎᓈᓇᐤ: ᒫᑲ ᐊᔅᐯᓕᒧᐎᓐ ᑳ ᓄᑾᒃ ᓇᒪᐎᓚ ᐊᔅᐯᓕᒧᐎᓐ: ᐌᓴ ᑫᒀᓕᐤ ᑳ ᐙᐸᑕᒃ ᐃᓕᓕᐤ, ᑖᓀᑭ ᐌᒋ ᑫᔮᐸᒡ ᑫ ᐊᔅᐯᓕᒧᑕᒃ?
ᑫᒀᓐ ᒫᑲ ᑫ ᐃᑗᔭᒃ? ᐋᔭᐤ ᓈ ᒪᒑᑎᓯᐎᓂᓕᐤ ᑭᒋᒪᓂᑐ? ᓇᒪᐎᓚ ᑲᑕ ᐎ ᐃᑭᓐ᙮
ᒫᑲ ᑭ ᐎᑕᒫᑎᓇᐗᐤ, ᓂᒋᔖᓂᑐᒃ, ᐊᓂᒪ ᒥᓗᐋᒋᒧᐎᓐ ᑳ ᑮ ᑲᑫᔅᑭᒥᐌᔮᓐ ᓇᒪᐎᓚ ᐃᓕᓕᒃ ᑮ ᐅᒋᐸᓕᐤ᙮
ᐁ ᑭᔅᑫᓕᑕᒪᒃ ᐃᓕᓕᐤ ᐁᑳ ᐁ ᒀᔭᔅᑭᑖᑎᓯᐋᑲᓂᐎᑦ ᐅᓚᔓᐌᐎᓂ ᐃᔑᒋᑫᐎᓇ ᐅᒋ, ᒫᑲ ᐅ ᑖᐺᔦᓕᒥᑯᓯᐎᓐ ᐅᒋ ᒋᓴᔅ ᙭, ᑭ ᑭ ᑖᐺᔦᓕᒫᓇᐤ ᒋᓴᔅ ᙭; ᑭᒋ ᑮ ᒀᔭᔅᑭᑖᑎᓯᐃᑲᐎᔭᒃ ᐅ ᑖᐺᔦᓕᒥᑯᓯᐎᓐ ᙭ ᐅᒋ, ᓇᒪ ᒫᑲ ᐅᓚᔓᐌᐎᓂ ᐃᔑᒋᑫᐎᓇ ᐅᒋ: ᐌᓴ ᐅᓚᔓᐌᐎᓂ ᐃᔑᒋᑫᐎᓇ ᐅᒋ ᓇᒪᐎᓚ ᐊᐌᓇ ᑲᑕ ᒀᔭᔅᑭᑖᑎᓯᐊᐤ᙮
ᐅᓚᔓᐌᐎᓐ ᒫᑲ ᑭ ᑮ ᐅ ᑭᔅᑭᓄᐊᒫᑫᒥᓇᐤ ᑭᒋ ᐃᑐᑕᐃᑯᔭᒃ ᙭ᑎᒃ, ᑖᐺᔦᓕᑕᒧᐎᓐ ᑭᒋ ᐅᒋ ᒀᔭᔅᑭᑖᑎᓯᐃᑲᐎᔭᒃ᙮
ᐌᓴ ᐊᐗ ᐁᑳᕐ ᐁᐗᒀᓂᒪ ᓵᐃᓈᐃ ᐗᒋ ᐊᕃᐱᔭᐃᒃ, ᓀᔥᑕ ᓇᔅᐱᑐᐌᒪᑲᓐ ᒋᕉᓴᓚᒻ ᐊᓄᒡ ᑳ ᐃᑕᑾᒃ, ᓀᔥᑕ ᐊᐗᑳᔑᐌᐎᓂᒃ ᑳ ᐃᑖᑦ ᐊᓯᒋ ᐅᑦ ᐊᐙᔑᒥᔕ᙮
ᓗᔅᐹᑎᓯᐎᓐ, ᑎᐯᓕᒧᐎᓐ: ᓇᒪᐎᓚ ᐃᑕᑾᓐ ᐅᓚᔓᐌᐎᓐ ᐃᑕ ᐅᐅ ᐁ ᑭᑖᔅᑕᒫᓂᐗᑭ᙮
ᐃᑕ ᑳ ᑮ ᐃᔑ ᐌᓗᒋᐃᑕᒃ ᒥᓯᐌ ᑲᑫᑕᐌᓕᑕᒧᐎᓂᒃ ᓀᔥᑕ ᓕᑄᑲᐎᓂᒃ;
ᐌᓴ ᐎᓚ ᐁᐗᑯ ᑭ ᑳᔮᒣᓕᑕᒧᐎᓂᐗᐤ, ᐊᓇ ᑳ ᑮ ᐯᔭᑯᑖᑦ ᐊᓂᐃ ᑳ ᓂᔑᓂᓕᑭ, ᓀᔥᑕ ᑳ ᑮ ᓂᒋᐌᐸᐊᒃ ᐱᔅᑭᒋ ᒣᓂᑲᓂᓕᐤ;
ᐁᑯ ᑫ ᐎ ᒫᒥᒋᒫᑲᓂᐎᑦ ᒣᑴᔭᔥ ᒫᒪᐎᐋᔭᒥᐋᐗ ᒋᓴᔅ ᙭ ᐅᒋ, ᑳᑭᑫ ᓀᔥᑕ ᑳᑭᑫ, ᐊᔅᑮᒃ ᐁᑳ ᐎᔅᑳᑦ ᑫ ᐃᔥᒀᐸᓕᒃ᙮ ᐁᒣᓐ᙮
ᐁᑳᐎᓚ ᒪᒋ ᐋᔭᒥᐎᓐ ᑲᑕ ᐅᒋᐸᓕᐤ ᑭᑐᓂᐙᒃ, ᒫᑲ ᐊᓂᒪ ᑳ ᒥᓨᔑᒃ ᐁ ᐃᑖᐸᑕᒃ ᑭᒋ ᑭᔅᑭᓄᐊᒫᑫᒪᑲᒃ, ᑭᒋ ᑮ ᒥᓗᑐᑖᑯᒋᒃ ᐊᓂᑭ ᑳ ᐯᑕᑭᒃ᙮
ᑭᒋ ᑮ ᐸᓓᑭᐋᑦ ᐁ ᑭᒋᔅᑖᐸᐗᓛᑦ ᓂᐱᓕᐤ ᐅᒋ, ᐋᔭᒥᐎᓂᓕᐤ ᐅᒋ,
ᐊᓇ ᐁᐗᑴᓕᐤ ᑳ ᑮ ᐅᒋ ᐃᔑᑎᔕᐊᒫᑕᑾᒃ, ᑭᒋ ᑭᔅᑫᓕᑕᒣᒃ ᑳ ᐊᔨᑎᔮᒃ, ᓀᔥᑕ ᑭᒋ ᑳᑭᒋᐃᑖᒃ ᑭᑌᐎᐙᒃ᙮
ᐁᑳ ᑫᒀᓐ ᒫᑲ ᐁ ᓭᑭᐃᑖᑾᒃ ᐊᓂᑭ ᑳ ᓄᑎᓂᑖᑾᒃ: ᑳ ᐸᔭᑌ ᑭᔅᑭᓄᐙᒋᑕᒫᒋᒃ ᓂᔑᐗᓈᑎᓯᐎᓂᓕᐤ, ᑭᓚᐗᐤ ᒫᑲ ᐱᒫᒋᐃᑯᓯᐎᓐ, ᐁᐗᑯ ᓀᔥᑕ ᑭᒋᒪᓂᑐ ᐅᒋ᙮
ᐌᓴ ᑖᐺ ᑮ ᐋᑯᓯᐤ ᑫᑳᑦ ᓂᐱᐎᓂᒃ ᐃᔑ: ᒫᑲ ᑮ ᔕᐌᓕᒥᑯ ᑭᒋᒪᓂᑐᐗ: ᓇᒪᐎᓚ ᐁᐗᒀᓇ ᐱᑯ, ᒫᑲ ᓂᓚ ᐊᓯᒋ, ᐁᑳ ᑭᒋ ᒫᑕᑯᔥᑳᑯᔮᓐ ᒥᔕᒣᓕᑕᒧᐎᓐ ᓀᔥᑕ ᒥᔕᒣᓕᑕᒧᐎᓐ᙮
ᒥᓚᐙᑎᒃ ᒧᔕᒃ ᐅᑎᐯᓕᒋᑫᐤ; ᒥᓇ ᒫᑲ ᓂᑦ ᐃᑣᓐ, ᒥᓚᐙᑕᒧᒃ᙮
ᐁ ᒪᔥᑲᐎᓯᔅᑳᑯᔦᒃ ᒥᓯᐌ ᓱᑳᑎᓯᐎᓐ, ᑳ ᐃᑕᔅᑌᓕᒃ ᐅ ᑭᒋ ᑲᔥᑭᐅᐎᓐ ᒥᓯᐌ ᔑᐱᓚᐌᓯᐎᓂᒃ ᐃᔑ ᓀᔥᑕ ᔑᐯᓕᑕᒧᐎᓂᒃ ᑭᑭ ᒥᓚᐙᑕᒧᐎᓐ;
ᐁ ᐎᒋᓇᐃᑳᑲᐎᒣᒃ ᓯᑲᐋᑖᑫᐎᓂᒃ, ᐃᑕ ᓀᔥᑕ ᐁ ᑮ ᐎᒋᐗᓂᔥᑳᒣᒃ, ᐁ ᑖᐺᔦᓕᑕᒬᒃ ᑭᒋᒪᓂᑐ ᐅ ᑐᑕᒧᐎᓐ, ᑳ ᑮ ᐗᓂᔥᑳᓈᑦ ᐅᓂᐱᐗ ᐅᒋ᙮
ᓇᐯᑐᒃ, ᓵᑭᐃᑯᒃ ᑭᐎᐙᐗᒃ, ᐁᑳᐎᓚ ᓀᔥᑕ ᒪᒋᑐᑖᑯᒃ᙮
ᑮᔥᐱᓐ ᐊᐌᓇ ᐁᑳ ᒪᒋᐃᑌᓕᑖᑯᓯᑦ, ᐁ ᐅᓈᐯᒥᒥᑯᑦ ᐯᔭᒃ ᐃᔅᑴᐗ, ᐁ ᐋᔭᐙᑦ ᐁ ᒀᔭᔅᑭᑎᓕᒋ ᐊᐙᔑᔕ, ᐁᑳ ᑳ ᒪᒥᔑᒫᑲᓂᐎᓕᒋ ᐁ ᒪᒋᐋᔨᑎᓕᒋ, ᐁᑳ ᓀᔥᑕ ᐁ ᔑᐱᑕᒥᓕᒋ᙮
ᐌᓴ ᑭᓚᓈᓇᐤ ᑫᒋᐙᒃ ᐊᓯᒋ ᐌᔅᑲᒃ ᑭ ᑮ ᑲᑫᐹᑎᓯᓈᓇᐤ, ᐁ ᑮ ᔑᐱᑕᒪᒃ, ᐁ ᐙᔦᔑᐃᑲᐎᔭᒃ, ᐁ ᑮ ᐊᑑᔅᑳᑕᒪᒃ ᓇᓈᑲᐤ ᒪᒋ ᓇᑕᐌᓕᒋᑫᐎᓇ ᓀᔥᑕ ᒥᓚᐙᑎᑾᑲᒥᑭᓯᐎᓇ, ᐁ ᑮ ᐱᒫᑎᓯᔭᒃ ᑭᒧᒋ ᐸᒀᑎᑐᐎᓂᒃ ᓀᔥᑕ ᐅᑌᓕᒥᑐᐎᓂᒃ, ᐁ ᑮ ᐸᒀᑎᑯᓯᔭᒃ ᓀᔥᑕ ᐁ ᑮ ᐸᒀᑎᑐᔭᒃ᙮
ᑮᔥᐱᓐ ᑳ ᓈᔦᑕᐙᑐᑖᔅᑴ, ᓀᔥᑕᐱᑯ ᑫᒀᓐ ᑳ ᒪᓯᓇᐃᑫᔅᑖᔅᑴ, ᐃᑕᔅᑖ ᓂᑦ ᐊᑖᐎᒪᓯᓇᐃᑲᓂᒃ:
ᐁᑯᔑ ᒥᒋᒥᓈᑕᐤ ᐁ ᐙᐎᑕᒪᒃ ᑭ ᑖᐺᔦᓕᑕᒧᐎᓂᓇᐤ ᐁᑳ ᐁ ᑳᑭᐁᔦᓕᑕᒪᒃ; ᐌᓴ ᒀᔭᔅᑭᑎᐤ ᐊᓇ ᑳ ᑮ ᐊᔓᑕᒫᑫᑦ:
ᒥᓯᐌ ᐅᑯ ᑮ ᓂᐱᐗᒃ ᑖᐺᔦᓕᑕᒧᐎᓂᒃ, ᐁᑳ ᐁ ᑮ ᐅᑎᓇᑭᒃ ᐊᔓᑕᒫᑫᐎᓇ, ᒫᑲ ᐁ ᑮ ᓚᐙᐸᑕᑭᒃ, ᓀᔥᑕ ᑮ ᑫᒋᓀᓕᑕᒶᒃ, ᓀᔥᑕ ᑮ ᒥᒋᒥᓇᒶᒃ, ᑮ ᐎᑕᒶᒃ ᒫᑲ ᐁ ᒫᓐᑌᐎᒋᒃ ᓀᔥᑕ ᐁ ᐱᒥᐱᒋᒋᒃ ᐅᑕ ᐊᔅᑮᒃ᙮
ᐁ ᑲᓇᐙᐸᒪᒃ ᒋᓴᔅ, ᐊᓇ ᑳ ᑭᒋᑖᑦ ᓀᔥᑕ ᑳ ᑭᔑᑖᑦ ᑭ ᑖᐺᔦᓕᑕᒧᐎᓂᐗᐤ; ᐊᓇ ᒥᓚᐙᑕᒧᐎᓐ ᐅᒋ ᑳ ᑮ ᓂᑳᓇᔅᑕᒫᑦ ᑳ ᑮ ᓇᔭᑕᒃ ᐋᔑᑌᐋᑎᑯᓕᐤ, ᐁ ᐋᑕᐌᓕᑕᒃ ᓇᓀᐯᐎᓯᐃᓂᓕᐤ, ᓇᐊᐱᐤ ᒫᑲ ᑭᒋᓂᔅᑮᒃ ᐃᑌᑫ ᐅᑦ ᐅᑭᒪᐗᐱᐎᓂᓕᒃ ᑭᒋᒪᓂᑐᐗ᙮
ᐁᑳᐎᓚ ᐗᓂᑭᔅᑭᓯᒃ ᑭᒋ ᐱᑐᑲᐁᑾᒃ ᒫᓐᑌᐗᒃ: ᐌᓴ ᐁᐗᑯ ᐅᒋ ᐋᑎᑦ ᑮ ᐱᑐᑲᐁᐗᒃ ᐁᓐᒐᓚ ᐁᑳ ᐁ ᑭᔅᑫᓕᑕᑭᒃ᙮
ᒥᓇ ᒫᑲ, ᐃᔅᐱ ᐱᐁᔕᐙᑦ ᓃᔥᑕᒻ ᓀᑕᐎᑭᓕᒋ ᐅᑕ ᐊᔅᑮᒃ, ᐃᑗᐤ, ᐁᑯᔑ ᒥᓯᐌ ᑭᒋᒪᓂᑐ ᐅᑦ ᐁᓐᒐᓕᒪ ᑲᑕ ᓇᐗᑮᔅᑕᐌᓕᐗ᙮
ᐊᓇ ᑳ ᒀᔭᔅᑯᑐᑕᐙᑦ ᐊᓂᐃ ᑳ ᑮ ᐅᓚᑭᒥᑯᑦ, ᑖᐱᔅᑯᒡ ᒧᓯᔅ ᑳ ᑮ ᐃᔑ ᒀᔭᔅᑭᑎᑦ ᑳ ᐃᑕᔑᑦ ᐎᑭᒃ᙮
ᓇᒪᐎᓚ ᓀᔥᑕ ᐊᐌᓇ ᐃᑖᐤ ᐁᑳ ᑳ ᐹᔭᑌᓈᑯᓯᑦ ᐁ ᑲᓇᐙᐸᒥᑯᑦ: ᒫᑲ ᒥᓯᐌ ᑫᒀᓇ ᒧᔐᔅᑌᐗ ᓀᔥᑕ ᐸᔭᑕᔅᑌᐗ ᐅᔅᑭᔑᑯᒃ ᐊᓇ ᑳ ᑲᓇᐙᐸᒥᑕᒃ᙮ᒋᓴᔅ ᐊᓇ ᒪᐗᒋ ᑭᒋ ᓵᓵᑭᐎᓕᐌᐎᓕᓕᐤ
ᐌᓴ ᐃᔅᐱ ᑭᒋᒪᓂᑐ ᑳ ᑮ ᐊᔓᑕᒪᐙᑦ ᐁᑉᕃᐊᒪ, ᐁᑳ ᐁ ᑲᔥᑭᑖᑦ ᐊᐌᓕᐗ ᐊᐙᓯᑌ ᑳ ᑭᔅᑎᓯᓕᒋ ᑭᒋ ᐅᒋ ᑭᒋᐃᑗᑦ, ᐎᓚ ᑫᒋᐙᒃ ᑮ ᐅᒋ ᑭᒋᐃᑗᐤ,
ᒫᑲ ᐁᑯ ᐃᔥᐱᔥ ᒋᓴᔅ ᐊᐙᓯᑌ ᑭ ᑫᒋᓇᐅᐎᓂᐊᐤ ᓇᐗᒡ ᑳ ᒥᓨᔑᒃ ᓇᔅᑯᒥᑐᐎᓐ ᐅᒋ᙮
ᐁᐗᑯ ᑭᔅᑭᓄᐙᒋᒋᑲᓐ ᐁᑯᔅᐱ ᑭᒋ ᐃᑕᑾᒃ, ᐁᑯᑕ ᑳ ᐃᔑ ᐸᑭᑎᓂᑳᓂᐗᑭ ᒥᓕᐌᐎᓇ ᓀᔥᑕ ᓵᓵᑭᐎᓕᐌᐎᓇ, ᐁᑳ ᑳ ᑲᔥᑭᐅᒪᑲᑭ ᑭᒋ ᒥᑐᓂᐎᐃᑯᑦ ᐊᓇ ᑳ ᐊᑐᔅᑫᔅᑕᒃ, ᒥᑐᓀᓕᒋᑲᓂᒃ ᐃᔑ;
ᐌᓴ ᐱᓯᒻ ᐎᐸᒡ ᓯᐋᑳᔅᑕᐌᒋ ᐁ ᑭᔖᓯᑫᑦ, ᓂᐸᑕᐤ ᒪᔅᑯᔑᐊ, ᐁ ᐙᐱᑯᓂᐗᒃ ᒫᑲ ᐸᑭᑎᓐ, ᓀᔥᑕ ᐁ ᐃᔅᐱᒋ ᒥᓗᓈᑾᒃ ᓂᔑᐗᓈᑕᓐ: ᐁᑯ ᑖᐱᔅᑯᒡ ᑳ ᒥᔕᑭᓯᑦ ᐃᓕᓕᐤ ᑫ ᐊᑎ ᐹᔑᑯᓈᑯᓯᑦ ᐅᑦ ᐃᔑᑡᐎᓂᒃ᙮ᑯᒋᐃᐌᐎᓐ ᓀᔥᑕ ᑲᑴᒋᐃᐌᐎᓐ
ᐌᓴ ᐎᓚ ᑲᑕ ᐋᔭᐤ ᑎᐹᔅᑯᓂᑯᓯᐎᓂᓕᐤ ᐁᑳ ᐁ ᐊᓯᒋᐸᓕᓕᒃ ᔕᐌᓕᒋᑫᐎᓂᓕᐤ, ᐁᑳ ᑳ ᑮ ᐙᐸᑎᓕᐌᑦ ᔕᐌᓕᒋᑫᐎᓂᓕᐤ; ᔕᐌᓕᒋᑫᐎᓐ ᒫᑲ ᒥᓚᐙᑕᒧᒪᑲᓐ ᐁ ᔖᑯᒋᑳᑌᒃ ᑎᐹᔅᑯᓂᑫᐎᓐ᙮ᑖᐺᔦᓕᑕᒧᐎᓐ ᓀᔥᑕ ᐃᑎᐎᓇ
ᐌᓴ ᐃᑕ ᐁ ᐃᑕᑾᒃ ᐅᑌᓕᒥᑐᐎᓐ ᓀᔥᑕ ᒀᓗᑐᑖᑐᐎᓐ, ᐁᑯᑕ ᐁᑕᑾᒃ ᐙᐙᓀᓕᑕᒧᐎᓐ ᓀᔥᑕ ᒥᓯᐌ ᑕᑐ ᒪᒋ ᐊᑑᔅᑫᐎᓐ᙮
ᐁᑳᐎᓚ ᒪᒥᔕᒣᓕᑌᒥᐃᑐᒃ, ᓂᒋᔖᓂᑐᒃ, ᐁᑳ ᑭᒋ ᓂᔑᐗᓈᒋᒥᑲᐎᔦᒃ: ᒫᑎᑲ, ᐅᑎᐹᔅᑯᓂᑫᐤ ᓂᐸᐎᐤ ᐅᑎᔥᑲᐤ ᐃᔥᒀᑌᒥᒃ᙮
ᐅᑯ ᐁᐗᒀᓂᑭ ᑳ ᐹᑳᓂᐃᑎᓱᒋᒃ, ᐁ ᐃᓚᑐᑖᑎᓯᒋᒃ, ᐁᑳ ᐁ ᐋᔭᐙᒋᒃ ᐊᒑᑾ᙮
ᑮ ᐳᓂᐸᓕᑾᐌ ᒫᑲ ᓂᔅᑐ ᑭᔑᑳᐗ ᓀᔥᑕ ᐋᐱᑕᐤ, ᐱᒫᑎᓯᐎᓂ ᐊᒑᒃ ᑭᒋᒪᓂᑐ ᐅᒋ ᑮ ᐱᑐᑫᔅᑳᑲᐌᐤ, ᐅ ᓯᑎᓕᒃ ᒫᑲ ᑮ ᐃᔑ ᓂᐸᐎᓕᐗ; ᑭᒋ ᓭᑭᓯᐎᓂᓕᐤ ᒫᑲ ᑮ ᐅᑎᑎᑯᐗᒃ ᒥᓯᐌ ᐊᓂᑭ ᑳ ᑭ ᐙᐸᒫᒋᒃ᙮
ᓂ ᑮ ᐙᐸᑕᒸᓐ ᒫᑲ ᐯᔭᒃ ᐅᔅᑎᒀᓐ ᑖᐱᔅᑯᒡ ᐁ ᓂᐸᑖᓂᐗᓂᓕᒃ ᓂᐱᐎᓂᒃ ᐃᔑ; ᐁ ᓂᐱᐎᓂ ᒥᔣᑲᓂᐎᑦ ᒫᑲ ᑮ ᒥᓇᐙᒋᑖᓂᐗᓂᓕᐤ: ᒥᓯᐌ ᒫᑲ ᐊᔅᑮᒃ ᑳ ᐃᑖᒋᒃ ᑮ ᒫᒪᔅᑳᑌᓕᒣᐗᒃ ᐊᓂᐃ ᐊᐌᓯᓴ᙮
ᓂ ᑮ ᐃᑖᐱᓐ ᒫᑲ, ᒫᑎᑲ ᒫᑲ ᐁ ᐙᐹᒃ ᐗᔅᑯ, ᓀᔥᑕ ᑕᑯᒡ ᐗᔅᑯᒃ ᐯᔭᒃ ᑮ ᐊᐱᐤ ᐃᓕᓕᐎᑯᓯᓵᓐ ᐁ ᐃᔑᓈᑯᓯᑦ, ᐁ ᑭᑭᔥᑲᒃ ᐅᔅᑎᒀᓂᒃ ᐅᓵᐎᔔᓕᐊᓈᐱᔉ ᐅᑭᒪᐗᔅᑐᑎᓂᓕᐤ, ᓀᔥᑕ ᐅᒋᒋᒃ ᐁ ᑳᔖᓕᒃ ᑭᔥᑭᓯᑲᓂᓕᐤ᙮
ᐌᓴ ᒪᒋᒪᓂᑐᐎ ᐊᒑᑯᐎᐗᒃ, ᐁ ᒫᒪᔅᑳᒋ ᐃᔑᒋᑫᒋᒃ, ᑳ ᓈᑖᒋᒃ ᑭᒋᐅᑭᒪᐗ ᐅᑕ ᐊᔅᑮᒃ ᓀᔥᑕ ᒥᓯᐌ ᐁᔅᐱᑕᔅᑲᒥᑳᒃ, ᑭᒋ ᒪᐗᒋᐋᒋᒃ ᑭᒋ ᓇᑐᐸᓕᒋᒃ ᒣᑾᒡ ᐅ ᑭᒋ ᑭᔑᑳᒻ ᑭᒋᒪᓂᑐ ᒥᓯᐌ ᓯᔪᑳᑎᓰᑦ᙮
ᐌᓴ ᒥᓯᐌ ᑳ ᑕᑐᔅᑳᓀᓯᒋᒃ ᐃᓕᓕᐗᒃ ᑮ ᒥᓂᒀᑕᒶᒃ ᐊᑯᓚᐌᓯᐎᓂ ᔓᒥᓈᐳᓕᐤ ᐅ ᐱᔑᒀᑎᓯᐎᓂᒃ ᑳ ᐅᒋᐸᓕᓕᒃ, ᓀᔥᑕ ᑭᒋᐅᑭᒫᐗᒃ ᐅᑕ ᐊᔅᑮᒃ ᑮ ᐎᒋᐱᔑᒀᑎᓯᒣᐗᒃ, ᓀᔥᑕ ᐊᑖᐌᐎᓕᓕᐗᒃ ᐅᑕ ᐊᔅᑮᒃ ᑮ ᐊᑎ ᒥᔕᑭᓯᐗᒃ ᐁ ᐃᔅᐱᒋ ᒥᒉᑎᓂᓕᑭ ᐅ ᐌᓗᑎᓯᐎᓇ᙮
ᓂ ᑮ ᐃᑎᒃ ᒫᑲ, ᒪᓯᓇᐊ, ᔕᐌᓕᑖᑯᓯᐗᒃ ᐊᓂᑭ ᑳ ᐃᔑ ᓇᑐᒫᑲᓂᐎᒋᑳ ᐅ ᐎᑭᑑᐎ ᓂᐯᑴᐎᓂᒃ ᒫᓂᔥᒑᓂᔑᔥ᙮ ᓂ ᑮ ᐃᑎᒃ ᒫᑲ, ᐅᐅ ᐁᐗᒀᓂᐃ ᐅ ᑖᐺ ᐃᑗᐎᓇ ᑭᒋᒪᓂᑐ᙮
ᓂᓚ ᐁᐗᑯ ᑳ ᐱᒫᑎᓯᔮᓐ, ᓀᔥᑕ ᑳ ᑭ ᓂᐱᔮᓐ; ᒫᑎᑲ, ᒫᑲ, ᓂ ᓈᔅᐱᒋ ᐱᒫᑎᓰᓐ, ᐁᒣᓐ; ᓂᑦ ᐋᔮᓐ ᒫᑲ ᑳᑭᑫ ᐃᔥᑯᑌᐤ ᓀᔥᑕ ᓂᐱᐎᓐ ᐎᑯᑕᐃᑲᓇ᙮
ᐁ ᐋᔮᒃ ᑭᒋᒪᓂᑐ ᐅ ᑭᔅᑌᓕᑖᑯᓯᐎᓐ: ᐁ ᐙᓯᓱᒃ ᒫᑲ ᑖᐱᔅᑯᒡ ᐊᓯᓂ ᒫᐗᒡ ᐁ ᒥᓗᔑᔑᑦ ᑮ ᐃᔑᓈᑾᓐ, ᑖᐱᔅᑯᒡ ᐅᑎ ᒑᔅᐸᕐ ᐊᓯᓂ, ᐁ ᔖᐳᐙᓱᒃ ᑖᐱᔅᑯᒡ ᒪᔅᑾᒥ;
ᔕᐌᓕᑖᑯᓯᐗᒃ ᐊᓂᑭ ᑳ ᑐᑕᒸᒋᒃ ᐅ ᑲᑫᔅᑴᐎᓂᓕᐗ, ᒀᔭᔉ ᑭᒋ ᑮ ᐋᔭᐙᒋᒃ ᐱᒫᑎᓯᐎᓂ ᒥᔅᑎᑾ, ᓀᔥᑕ ᔕᐳ ᑭᒋᐃᔥᒀᑌᒥᒃ ᑭᒋ ᐱᑐᑫᒋᒃ ᐃᑖᐎᓂᒃ᙮
ᒫᑎᑲ, ᓂᐯᐎᓂᒃ ᓂ ᑳ ᐃᔑ ᐌᐱᓇᐤ, ᐊᓂᐃ ᓀᔥᑕ ᑳ ᐎᒋᐱᔑᒀᑎᓯᒥᑯᑦ ᑭᒋ ᐊᓕᒥᓯᐎᓂᒃ, ᑮᔥᐱᓐ ᐁᑳ ᒥᒋᓚᐌᔦᓕᑕᑾᐌ ᐅᑦ ᐃᓯᒋᑫᐎᓂᐙᐗ᙮
ᐊᓇ ᑳ ᐅᑖᐗᑳᑦ, ᐁᑯᔑ ᑲᑕ ᐯᑕᒻ ᐊᒑᒃ ᑳ ᐃᑖᑦ ᒫᒪᐎᐋᔭᒥᐊᐗ᙮
ᓂ ᑮ ᐙᐸᑌᓐ ᒫᑲ, ᒫᑎᑲ ᒫᑲ, ᐁ ᐙᐱᔅᑭᓯᑦ ᒦᔅᑕᑎᒻ: ᐊᓇ ᒫᑲ ᑳ ᑌᑕᐱᑐᑕᐙᑦ ᑮ ᐅᒑᐱᐤ; ᑮ ᒥᓚᐤ ᓀᔥᑕ ᐅᑭᒪᐗᔅᑐᑎᓂᓕᐤ: ᑮ ᑭᑐᑌᐤ ᒫᑲ ᐁ ᔖᑯᒋᐃᐌᑦ ᓀᔥᑕ ᑭᒋ ᔖᑯᒋᐃᐌᑦ᙮
ᓂ ᑮ ᐃᑕᐤ ᒫᑲ, ᐅᑭᒪᐤ, ᑭᓚ ᑭ ᑭᔅᑫᓕᑌᓐ᙮ᓂ ᑮ ᐃᑎᒃ ᒫᑲ, ᐅᑯ ᐁᐗᒀᓂᑭ ᑭᒋ ᐊᓕᒥᓯᐎᓂᒃ ᑳ ᑮ ᐯᒋ ᐅᑐᑌᒋᒃ, ᑮ ᑭᒋᔅᑕᐸᐎᑖᐗᒃ ᒫᑲ ᐅᑦ ᐊᑯᐅᓂᐙᐗ, ᓀᔥᑕ ᑮ ᐙᐱᑖᐗᒃ ᐅ ᒥᑯᒥᓕᒃ ᒫᓂᔥᒑᓂᔑᔕ᙮
ᐊᓇ ᓂᑯᑣᔅ ᐁᓐᒐᓪ ᒫᑲ ᑮ ᑭᑐᑕᐤ, ᓂ ᑮ ᐯᑌᓐ ᒫᑲ ᐯᑖᑯᓯᐎᓐ ᐊᓐᑕ ᐅᒋ ᐁ ᓀᐅᑌᔥᑲᓀᒪᑲᒃ ᐅᓵᐎᔔᓕᐊᓈᐱᔉ ᐸᑭᒋᑲᓈᐱᔉ ᑳ ᐃᑕᑾᒃ ᐅᑎᔥᑲᐤ ᑭᒋᒪᓂᑐᐗ᙮
