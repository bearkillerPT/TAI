<font color=teal>Pinilghiit Ungipat Jesus Christ‑ameng Ayuqelghiit Matthew‑m Igaqegkii</font>Sivunghi Jesus Christ‑amUkunguut nengllugutet, sivunghi Jesus Christ‑am. Tagikaaguq David‑em nengllugutanganeng. David Abraham‑enkuneng pinguuq.
‘Elpek Bethlehem, Judah‑melnguq,igleghutisteyaggiitneng Judah‑m ukavantelleghpigaanghituten,qayughllak elpeneng taginaqnguuq igleghutista,igleghutiyaghqaq yumneng Israel‑eghmiineng.’”
Paaptaayellgha Jesus‑emTaagken Jesus Galilee‑meng tagikaq Jordan‑egnun, John‑mun paaptaayesqelluni.
Jesus Apeghtughilghii QemimiJesus‑em esghaghluki yulghuteghllaget maligullghiit, qemimun mayughluni aqumegkaq. Maligsaaghtemi takulaghaasatni,
Pellghututesnanilleq“Nagaquqaqaghsi whaten pilleq,‘Kitum alngunak nuliini pegtekumigu, igangllaannakanga kelgutusighqameng pegsimaniluku.’
Nanghiiqullengestegpenaamta,iwernga yugulikut taagken Seghleghmeng.Ataneghpagulleq, aghtughyaghqaanghilleq, nighughqelleq,elpek pikaten quunperugllak. Amen.’
Kitum yugem ighneni tungsiqan neqekrangllameng, tuunelleqaguu uyghagmeng?
Jesus‑em nagalluku saghiighayukaq, enkaam yuget maligullghiit ellminun pikii, “Ipa ungipaatamsi, nallaasigatunga kitumeng alngunak Israel‑eghmiimeng, uutun yugtun ugpeqineghtutkalghiimeng.
Liigikesnaqamsi Ighnegha Yugem seghevutilleghqalgutanga seghleghqelleghmeng nunami whani.” Enkaam uniiqaq yuuk pikaa, “Makelluten, allighan tuguluku, aglaa!”
Esghaghluki yulghuteghllaget nangllegyagutkii, qayughllak seghleliighngaghllaget, kayutngunateng; penniighestun penniighnightengilngughestun.
“Enkaam alikegpenaki yuget tuqutikayuget yugusighhiinaghmeng iwernga tuqutinaanghitut unguvasimeng. Itupill alikiteggu Kiyaghneq, qayughllak hell‑mi naafqiiyaghqaaguq tamaghhaagkeneng yugusimengllu unguvasimengllu.
“Maaten kiyaghlleghhit yuget samun uspunnaqsingi? Taghnughhaaghestun ayuqut aqumuulluteng akilpegaghvigni, naghaalgutmeggnun akilghuullghiit whaten,
ineghtekiillu ungipaqefqaami pisqelluni.
Jesus‑em Naangallu AnglegutangilluPaninang Jesus‑em aleghquumaluki yuget, Jesus‑em naangallu anglegutangillu kaalluteng manughami aleghqughyukaat.
Nunivagseghat piisalghiimeng, wheat‑et akumluteng weeds‑meng ayuqeftut.
Nayagillu maanneghitaat? Naken liitellengeghllagtallu aghtughyaghqaanghillengallu?”
Taagken Peter‑em pikaa, “Ataneq, ipa elpengukuvek tagsighnga elpenun aglaghlanga meghem qaayngakun.”
Taawanguq Canaan‑eghmii aghnaq. Jesus takukaa akilghuumaghmi, “Kaay Ataneq, Ighnegha David‑em, nangllegyaguteqeghtinga! Panika tughneghaam iitghumaa, seghleghwaaghuuq.”
Peter‑em Jesus, Christ‑angunikangaTaagken Jesus kaasami tunganganun Caesarea Philippi‑em, aaptekii maligsaaghteni, “Yuget kinanguniiqatgu Ighnegha Yugem?”
Pikaa, “Ataneq, ighneqa nangllegyagutaghtigu! Sayugpagtalguuq, elngaatall ikfiqnguuq. Awen kenghegnun uullghaghtaquq nalighmeng meghquutaquq.
“Ipa ungipaatamsi, sangwaa alngunak asightekufsigu nunami whani, asighsaghqaaguq qilagmillu. Sangwaa alngunak itemuskufsigu nunami whani, itemusaghqaaguq qilagmillu.
Jesus‑llu TaghnughhaatluTaagken taghnughhaat tagitkiit Jesus‑mun saafluki yughaatkesqelluki. Taawanginaq maligsaaghtet ineghtekiit tagitistengit taghnughhaat.
Iwernga yugem pikaa ataasiq, ‘Nagataghten, ilakumtaamni, puughhneghitamken. Itagnaqegkaqan qepghaghnaluten ataasimun denarius‑mun.
Yulghuteghlaget Jesus‑em sivunganilnguutlu kingunganilnguutlu akilghuutkat,“Usuqnaghhalek Ighnegha David‑em!Kiyaghneghem quyasligu tagilghii aatghakun Atanghem!Usuqilleq qilagmelngughmun!”
Enkaangam akuqaghluku, piitesighaghvigmeng miluulluku tuqutkaat.”
Sadducees‑et Anagniilqavigighnaqutkegkangat JesusTawani aghneghmi Sadducees‑et aapsaghtuqaat Jesus. Tamaakunguut ugpeqingigalnguut tuqukat unguvaghtekayugutangi.
Quulvaghtesugaqut akilpegaghvigni, atiisqesugaqutlu, ‘Apeghtughistemeng’.
Jesus‑em Piniqellgha Jerusalem‑emun“Kaay, Jerusalem, Jerusalem! Tuququqaqaten uuknaliqistet, milughpagaataghlukillu tuququqaten kayagtekanka elpenun. Uglaapiglluku qerngughsugaqsaghanka yugten whangamnun, katam qawaagem qerngughtellghatun amaaghaghhani yaqugmi asinganun, iwernga tawaten pistesugumangitaghpenga.
“Qawaagpaget qerngughtaqut nani alngunak kemegqwaalgunghani.
Aghnaghaat taghtughaghtaalluteng kenelghutateng kenghit nallghusaqiit.
Taagken elqughutngalghiit pilleqaat, ‘Ataneq, qavngaq iyatiqnguluten neghesiken, nalighmeng meqsuguluten meghsiziken?
Neghuusimaluki, Jesus‑em pikii, “Ipa piimsi, nalighpesi uveghpagunnaqngwaanga.”
Tawani naliita yuget Jesus‑melnguut savigpani nusugluku kepqaghtekaa sigutnga High Priest‑em qepghaghtelaaghan.
Chief priest‑et saghnatkelluki manit pikat, “Liilightuusamnni ukut manit kanaghsaghqaanghitut manilghutaanun Temple‑em qayughllak llivikuusaqegkaagut tuqutusighqaaluteng yugmun.”
Taagken tawani aqumuulluteng kelengakegkaat.
Enkaam lliveghmun aglaghluteng maghqalluku nalluniiqaat uyghak qelpeghhnayukatgu. Taagken qelghutkaat pilluwaghtenun kelengakesqelluku.
Paaptaayeneghmeng taaqsatni Jesus‑em tawaninginaq esghaqii qilaget qelpelghiit, Agleghnalghiiklu Taghneghak ukilghiik ellminun dove‑etun ayuqlutek.
Jesus‑em Naallghuskanga Yuuk Leprosy‑lekYuuk leprosy‑lek tagiluni Jesus‑mun manungakun segesqughlluni nangllegsipiglluni pikaa, “Piyukelqegkuvgu naallghutaghtinga ukmangiightesqellunga.”
Jesus‑em pikii, “Atightiigasteggu David‑em pillgha qavngarugllak? Yukullghiit iyatiqaqngameng,
“Kina alngunak iteghnaanghituq iknaqelghiim yugem mangteghaanun wayaghteghnaluki saghyangi. Sivukluku iknaqelghii yuuk asighqaghlluku, taagken wayaghteghlleqii saghyangi.
Sangwaa alngunak iiqaq qaaynganun lliighyaghqaaguq, sangwaallu alngunak saapegkaq saaputiighyaghqaaguq.
Taawanguq qemim minglengani kurugalghuteghllaget, neghuullghiit.
Jesus‑em iiggakun tuguluku aghnaghaghhaq pikaa, “Talitha kum!” (whaten pisiq, “Aghnaghaghhaq, maketesqamken!”)
Naasquq qayuutaghraagkun lliluku aglaalluku aghnaghaghmun tuunegkaa. Enkaam aghnaghaam naaminun tuunegkaa.
Esghaqiit maligsaaghtengan ilangi uughtughpenateng neghelghiit. Uughtullghilnguut Pharisees‑et pisqellghistun.
Yuget ilangita, yuuk nagaquusigalnguq talwa akuziyiilnguq tagilluku Jesus‑mun nangllegsiitkaat saaftesqelluku.
Jesus‑em allameng saaftekakek yugem iiskek. Maatenllaam yuuk esghaannaqeghllagyalghiimi, qemall esghaasagunneqigtuq whateghlluwaaq.
Yulghuteghllaget akulngitneng yugem kiimsiqaa, “Apeghtughista, ighneqa tagisaghaqa elpenun, qayughllak ilumikun tughneghalguuq. Taam tughneghaam akuzisigataa.
Iyegpek seghleghqestekangaten, ipugnaken! Pinighataghaghnayaghtuten Ataneghpagullghanun Kiyaghneghem iitquvek inglupigaghmeng iiskelluten, inglugtun iyelguluten hell‑mun miluutelleghqaghpeneng.
Jesus‑em qiivluki pikii, “Yuget piyaghqaqenghilkangit, Kiyaghneghem piyaghqaqii.”
yuget nekevghataaghullghiit tawani aaptekagket, “Sangan itemutestegnegu donkey‑ghaq?”
Saghnayaghqaaghsata ataasiq qepghaghteni kevgaqegkaa nengini grapes‑et aqfasqelluki.
Apeghtughikayugem Liilightuusaneng Jesus pikaa, “Apeghtughista, elqughaghtan! Ipanguuq taana pillghen, Ataneq taananginaghhaaguq Kiyaghneq, alla avangituq kiyaghneghmeng iwerngaqun ellnga.
Yughaghtek Kiyaghneghmun uksumi tawaten pifqaan pisqelluku!
Tawaten piyisteng elngaatall efquqegkaat, akeqegkaatlu manililleqniluku. Enkaam Judas pilleghqangnaqutkegkaq uveghpagunnaluku.
Pingayiitkun takuluki pikii, “Taawa qavaawaqetsii, meghnaaliiqetsii? Tawatenꞌngam! Taawa aflu kaatuq, Ighnegha Yugem uveghpagusaghqaaghtuq seghleghqestenun.
Taagken Peter‑em siingvallaghmeng pikii, “Iqlengiqngukuma Kiyaghneghem aghyuughlinga! Nallukaqa yuuk akuzitkegkesi!”
Yuget naghughlleghhiit naasquteng ufsugusimiita legasiighwaatkegkaat Jesus, “Seghleghhalek, elpek! Temple‑a naafqelluku nekefsaghqaqngukuvgu pingayut aghneghet atughluki,
Jesus‑em Aliighvikegkek Maalghuk MaligsaaghtekTaam kingunganeng Jesus‑em allanguluni aliighvikegkakek maalghuk maligsaaghtegni, navek pimalukek.
Aanyalghiimi aleghqughpagningitkii, enkaam liigikegkaat esghawaaghumaniluku Temple‑mi.
Umiilegllaget ateghtaqii aqumutiitneng, enkaam quulvaghaqii ukalighpigaat.
Taana sivulighpigaalghii yugmeng kestilleq, Quirinius governor‑kengnguluku Syria‑m.
Nighuguuq Gentile‑enun liigikestilghii Kiyaghneghmeng,ellnga apalluqluku yugten Israel‑eghmiit quulvallengeghllagllequt.”
Yulghuteghllaget aaptekaat, “Sanaqestangam?”
Tughneghaam seghleghqesnaqutkegkaa 40 aghneq. Tamaani aghneghni Jesus neghumangilnguq. Taakut aghneghet kingungitneng iyataghllakaq.
saghiighayagutkaat apeghtughillgha, qayughllak apeghtughikaq aghtughyaghqaanghillelighluni Kiyaghneghmeng.
Ilangita yuget tagitkaat ellnganun uniiqaq yuuk allighaakun. Mangteghamun itghutfigkameng ivaghikat, Jesus‑em manungakun llinaluku.
Taagken Jesus‑em pikii, “Aaptaghllamsi, Liilightuusamta sasqinkut Sabbath‑mi? Pinitun pisqinkuut nalighmeng seghletun? Yugulighisqinkuut unguvalleghmeng nalighmeng tuqutisqinkut?”
Taagken Jesus‑em ungipaghaatkii; “Ayaakam yugem maghyaghqughlleqaguu ayaakaq yuuk? Maghyaghququmigu laagwaaghmun kalefkagtaallequk.
Yugek kaallutek Jesus pikaak, “John‑em Paaptaayestem kevgaqiinkung aaptesqelluten whaten, ‘Elpengwaa taginaqnikaat, nalighmeng sighimakeltegguu kina alla tagiyaghqaq?’”
Jesus‑em aghnaq pikaa, “Ugpeqilleghpek yugulillengestaaten, aglaa nekeggmellelighluten.”
Taagken Jesus‑em aaptekaa, “Kinanguzin?” Kiimsiqaa, “Aatqaqa, ‘Uglaghllak!’” qayughllak tughneghalghuteghllaget iteghukaqegkangat.
Kinkunun alngunak iteghlusi upughaskangisi tawanlleghhaasi kenlanga aghulaqelleghqaghpesinun.
Salin akuzimaluku qilagwaaq aliighluni saapegkii. Maligsaaghtet alingegkat qilagwaaghem saapsisteng.
Pikii, “Uglalghiim yugem ugpeqsugaqiit Pinilghiit Ungipat. Tamaakunguut usputngalghiit nunivagseghanun unataghyaqleggiinaaghtekat. Taawanginaq palapigtut qepghaghtet. Enkaangam yughaghtek Atanghanun unataghyaghqat kayagtisqelluku qepghaghtekaghqameng unataghyaghqaanun.
Mulugpenani Levite‑a kaalluni, esghaghluku, ellnganllu naghughtekaa tumet inglungitgun.
Iwernga Kiyaghneghem aghtughyaghqaanghillghakun aanesquungukuma tughneghaghneng, taawa taam ipapighqaa Ataneghpagullgha Kiyaghneghem kaasimaaq elpesinun.”
Enkaangam aghneghni maaten kiyaghlleghhiit aghyuughyaghqaagut apalluqluki sivunghita tuququqaqegkangit qamaglluki uuknaliqistet nunam ulimayuwhaallghaneng,
Nulqaviighem uyguvleghaghnaanghitutanganeng unguvalleq, sanganꞌngam sangwaat alngunak nulqaviighutkaqesteki?
Liisimakisighwaalghiini elpesi! Nunamllu qilagamllu nekegnegha esghaneghpesigu, eslam natetulanga liisimakaqaghsi. Sanganꞌngam liisimaksunghisteki maaten sangwaat sallghet sameng pisiitangi?
Iwernga pilaataghlleqiisi, ‘Ungipaatamsi, nallukamsi, nallukaqallu naken pingutsi. Iqillaghaatek whangamneng elpesi seghletun pisteni!’
Mulugpenani qepghaghtem pikaa, ‘Yuguniiq, qelelleghpetun apeghiightuq, iwernga paninang nekaghqaghllaguuq.’
Qenwatlu liisaaghaqaq, ‘Paneghniqumalunga maani, qamaglluteng atama akileghtughluteng qepghaghtengi neghaqut kepsuulluteng, masisu siiptiigaqut!
Iwernga Jesus‑em pikii, “Elpesi pinighsugningllaghaqusi yuget esghaamanghitni, iwernga Kiyaghneghem liisimakiisi ipa natetulesi ilugpesigun. Sangwaat yuget megnukegkiit satngunghitut Kiyaghneghem esghaamanghani.
Esghaghyamiki pikii, “Aglaghtek priest‑enun yuvghiighesqellusi.” Igleghsimaluteng naallghutkat, ukmangiitkat leprosy‑meggneng.
Kiyaghneghem nallghusaasaghqaqii nakmikegkani yughalghiit aghneghtuumaan, unugtuumaan. Kiyaghneq sukangisigatuq kiimsighilleghminun.
Ungipaatkaat, “Jesus Nazareth‑eghmii naghughtaquq.”
Taagken nekevghallghiit tawani, pikii, ‘Tuguluku ellnganeng gold‑a coin‑a tuuniteggu qepghaghtemun qulaghyak coin‑elegmun.’
Iwernga, ‘Yugneng pingunikumteggu’, qamaglluteng yuget milughpagaataghlleqiinkut, qayughllak ugpeqngukangat John uuknaliqistenguniluku.”
Tawani unguvalleghmi yaqulgestun ayuqsaghqaagut tuqunaanghitut. Avaqutaqii Kiyaghneghem, qayughllak tuqulleghmeng unguvaghtekaagut.
Ugpeqillesi ayepsugitestekufsiki allgeghlleqaghsi unguvalleghsi.
enkaam mangtegham yuga pinakesek, ‘Apeghtughistem aaptaaten, malighsaaghtekullghiini natungaawa neghvigkaghput Passover‑mun?’
Uyghagem miluutellghan uyaatulngatun tazingavek aglaqaq unilluki maligsaaghteni. Enkaam segesqughlluni yughaqaq,
Taagken pikat, “Taawa liisimakistesughniighutiinkut! Ellnganeng katam nagaqughaghput Kiyaghneghmun Ighneqniluni piiq.”
Taagken naayghat pilleqiit,‘Ulleghvikikut!’ qemitlu pilleqiit, ‘Saapikut!’
Kukriqutkumaluku samatanga, yugek aliighaghtekak saaghwitgun, aatkiik nighugllagek.
Kaasayek taakut ungipaatkagket maligsaaghtek, “Ataneq unguvapestaaghumaaq tuqulleghmeng! Aliighvikumaallu Simon!”
Tagikaayalghii ellmi katam yugminun, iwernga tugukliimangilkangat.
Tawaninginaq Andrew anglegutminun Simon‑mun aglaghluni pikaa, “Naalkumaaghpung Messiah.” (“Messiah” whaten pisiiguq, “Christ‑a”.)
Aaptekaat, “Elpaak nekefleqsiguu pingayuni aghneghni? 46‑nguut ayumiqullghet nekeftusiqegkaat uumun Temple‑mun.”
Ilangita John‑em maligsaaghtengita aaghtiiraaqaat ataasiq Jew ukmangighsalleghmeng Moses‑em Liilightuusaanilngughmeng.
Aghnam pikaa, “Yuguniiq, taawa liigikamken uuknaliqistenguftuten.
Umiilwaaghem pikaa, “Yuguniiq, maligtinga taghnughhaqa tuquvagilgan.”
Ipa piimsi, pilleghqaq uka taginguuq, whaa kaasimaaq, tuqukat nagaqughlleqaat menga Ighneghan Kiyaghneghem. Tamaakut nagaquullghiit unguvallequt,
Ilangallu maligsaaghta tawanlenguq, Simon Peter‑em anglegutanga Andrew. Andrew‑m pikaa Jesus,
qayughllak ukikaagunga qilagmeng atuqnaluku piyukellgha Kayagtistema. Whanga piyukelqa piyaghtuunghitaqa.
Simon Peter‑em kiimsiqaa, “Ataneq, kitumunꞌngam pilleqesta? Elpek akuzitegpek aapghaqaa naten allgeghutelleghqaq kenlengilngughmeng unguvalleghmeng.
Iwernga whangkuta liisimakaghput taana yuuk naken pingutanga. Christ‑apik tagikan, kitum alngunak nalluksaghqaqaa naken pingutanga.”
Jesus pikaat, “Apeghtughista, una aghnaq anguksakaaguq gelgaghniighumaluku.
Jesus‑em kiimsiqii, “Ipa ungipaatamsi, kina alngunak seghleghqengngalghii, seghleghqelleghmun qepghaghtelaaghestun ayuquq.
Paninang nunamellunga nighukaanga nunam yugan.”
Jesus‑em Akuzitkegkanga AyaangalleqJesus‑em nagaquqaa ayaangayalghii yuuk aanesimaniluku synagogue‑meng. Enkaam ivaghluku naalkesamigu pikaa, “Ugpeqsigu Ighnegha Yugem?”
Jews‑et uvitangighluku pikaat, “Naten tagkaan kukriqutkesnaqsin whangkunnun? Christ‑angukuvek ungipaatngwaaghqut.”
Maligsaaghtengita pikaat, “Ataneq, qavaakumi piniighlleqaa.”
Liisimakaqa quunpeng nagaqughaqaghpenga. Iwernga tawaten piinga yuget uvitemnilnguut apalluqluki, ugpeqesqelluku elpenun kayagtekaatka.”
“Alingegpenasi, yugani Jerusalem‑em!Esghaghteggu, umiilegsi tagiiquq aqumluni donkey‑ghaam qaayngakun.”
Kitum alngunak esghaquminga, esghaangwaa Kayagtisteka.
Taam maligsaaghtem mallegluni Jesus‑mun aaptekaa, “Ataneq, kinangaawa uveghpagutinaqelghii elpeneng?”
Taakuk Kayutek Taghneghaaguk apeghtughlleqiisi Kiyaghneghem ipapillghaneng. Nunam yugan tuguklighnaanghitaa qayughllak esghiigalkanga talwa nallukegkanga. Iwernga elpesi liisimakaghsi qayughllak elpesinituq, ilugpesinisaghqaaguqlu.
Elpesi nakmikumangitaghpesinga, whanga nakmikegkaqamsi, qepghaqalitamsillu. Enkaam aghulaqlusi piitesqughtek, piitesqulleghsi nagneghasqesuwaqa. Tawaten pikufsi Atam tuunelleqiisi sameng alngunak aaptekufsi Atemkun.
Jesus‑em liisimakegkangi aapsukangat enkaam pikii, “Elpesineng aapqughwaaghusiqestegguu sameng pitka whaten pillemkun, ‘Qantaghaqun esghaghnanighlleqaghpesinga iwernga mulugpenasi esghanqiglleqaghpesinga?’
Nunam pikenghitii katam whanga pikenghitellghatun.
Jesus‑em kiimsiqaa, “Yugtuqami akuziiqunga. Quunpeng apeghtughiiqunga qamaglluteng Jews‑et qerngughutfigitni, synagogue‑ni, Temple‑millu. Sangwaa alngunak aksaqluku akuzitkigataqa.
Pilate‑em aaptekaa, “Aleghqughyunghisingaa? Liisimakenghisiguu itemutesqennayaqemken, nalighmeng qaquuriisqennayaqemken?”
Taakuk yugek aghulaqulluku Jesus‑em yugusii tepengllaghqumaan iimgutkaak qiipaghaghqun. (Tawaten Jews‑et lliivghaqegkangit yuget tuqukat.)
Thomas‑em pikaa, “Atanemni, Kiyaghnemni!”
(-)
Nagaquusameng sulugllagmeng uplegutkiit ugpeqat qerngughfigitnun. Kaasalghiimeng nakumiistun ugpeqat akuziteghllaguftut repall kukriqutkegkiit.
“Ungipaataghllamsi qamagllusi Israel‑eghmiini, Kiyaghneghem ipapestaaq nakmikegkaqaa Jesus Atanghulukullu Christ‑angulukullu. Taananguuq Jesus qaquuraqaghsi!”
Tamaaken apalluqluku avuteghqellusi, seghleghqennanighlusi qiivitek Kiyaghneghmun. Ugpeqiteggu Ataneq enkaam sangiglleqii seghleghqellesi.
Ugpeqat Yughalghiit TetugnanighnalutengPeter‑enkuk John‑enkuk aanesistek aglaqak ugpeqaalgutmegnun. Ungipaqak chief priest‑etlu siivanlleghetlu pillghitneng.
Enkaam Jerusalem‑emun qantaghanlengughneng nunaneng tagilaghaatkaq yulghun Jerusalem‑emun. Qinuyugtiitengllu tamaakutlu tughneghalget ilumegteggun tagitkiit apostle‑enun, enkaam qamaglluteng tagitkiit naallghuquutkat.
Tawaten pikumta whangkuta apostle‑eni yughaamanginaghllequkut, ungipaqimanginaghllequkut Kiyaghneghem ungipaaneng.”
Sivunemta nulaghllallghit apalluqluki umiilgem peghqiniqulluki ikfiqestekii sivuneput, talwa taghnughhaghhiit aanutestaqluki pikii tuqusqelluki.
‘Qilak aqumutaqaqa, nunallu itegaghiitaqaqa.Sangan mangteghangllaghnaqestengnga?Meghnalivigitaangunghitunga.
Enkaam apostle‑ek pikakek, “Tukfighiighllanga aghtughyaghqaanghilleghmeng whangallu saaftekumki yuget allgeghutesqelluki Agleghnalghiigneng Taghneghagneng.”
Pingayut aghneghet ayaangakaq, talwa neghumangilnguqlu, meghumangilnguqlu.
Peter‑em yataaghqelluni maligtekakek. Kaasan qemtamun mayuutkaat. Legan iteghtuq ugingighat qiyamaghmeng kanglluqaghlluku kelguvikegkaat aatkaneng Dorcas‑em ulimaaghaneng.
Iwernga Peter‑em nekevestutkelluku pikaa, “Nekevi, whangallu yuguunga.”
Iwernga kiimsighaqa, ‘Yeghlegillu Ataneq! Neghigatanka tamaakut ukmanginneghilnguut neqet iinghutkat.’
Taagken yaqulgem pikaa, “Pilugugluten kaamgegken aatikek.” Peter pisqellghatun pikaq. Yaqulgem pilaataqaa, “Qaasligken aallukek maligtinga.”
Paul‑enkut Antioch‑ellghiit Pisidia‑melngughmunPaul‑enkut igleghalgutkullghiit angyaghpagkun igleghtekat Paphos‑meng, Perga‑mun Pamphylia‑melngughmun. Tamaanlluki John Mark‑em unilluki Jerusalem‑emun uteghniqaq.
Aanleghaasameng Jews‑elghutetlu, Gentile‑elghutetlu maniguutkayuget Kiyaghneghmun Jews‑estun, maligutkat Paul‑enkugnun Barnabas‑enkugnun. Apostle‑ek kayemegkiik kiyaghtekestiisqelluki sighimakluku Kiyaghneghem nangllegtallgha.
Paul‑enkuk Barnabas‑enkuk Uteghnillghak Antioch‑mun Syria‑melngughmunPaul‑enkuk Barnabas‑enkuk ungipaqikak Pinilghiineng Ungipaneng Derbe‑mi enkaam uglaq maligsaaghtengughtekaq. Taagken Lystra‑mun pinqigtekak, taagken Iconium‑emun, Antioch‑munllu pikak Pisidia‑melngughmun.
Elkegnekun tuyuqiit latat whaten igaqegkat:“Whangkuta apostle‑enillu Elder‑enillu lataaqukut Gentile‑enun ugpeqaalgutemnnun Antioch‑melngughnun, Syria‑melngughnun, Cilicia‑melngughnunllu, quyakamsi!
Taagken quutkun kaatukut neghllagmun Philippi‑mun Macedonia‑melngughmun Rome‑eghmiit nelikiitnun. Qafsinat aghneghet tamaantukut.
Paul piiqelleghmitun synagogue‑mun pikaq. Pingayuni Sabbath‑eni Paul‑em liigikesnaqutkegkii yuget Christ‑ameng Akuzitetgun Igaqegkatgun.
Nagalluku Paul‑em aapqanga yuuk unguvaghtesimaniluku tuqulleghmeng, ilangita legasiighwaatkegkaat, iwernga ilangita pikaat Paul, “Wataqaaghaq nagasuwaghput alla apeghnaqegkuvgu.”
Yugtuqami aaghtiiraaghllakii Jews‑et, Akuzitet Igaqegkat ipapighqusiqluki Jesus, Christ‑anguniluku.
Paul iteghyukaayalghii yulghun aleghqughnaluku iwernga ugpeqat ighlekegkaat.
Qepghaatkaqaqa Ataneq qusevegtepigllunga, qunituumaghmallu qaywa Jews‑et seghleliighqeghllagngaatngallu, tuqunnaqutkeghngaatngallu.
Whangkunnun tagiluni Paul‑em tafsinga iikluku asighqelluki iteganillu iiggenillu piinkut, “Agleghnalghiik Taghneghak piik, ‘Jerusalem‑emi tafsim uum yumanga Jews‑et asighqesaghqaqaat, taagken tuunelleqaat Gentile‑enun.’”
Paul‑em pikii, “Anglegutemnillu siivanlleghnillu nagataghtengnga, liigikesnaqutkaghhnaqamsi saaqutemneng.”
Paul‑em qiivluki agghistet pikii, “Jew‑lgutemni, aghneghmun whavek kenlanga seghleghyugutangitunga kiyaghtellemni Kiyaghneghmun.”
Enkaam unugmi tawani pilluwaghtet kayagtelleghmegestun aghulaqutkaat Paul kenlanga Antipatris‑mun.
Tawani pilleghmi Felix neghyunguyalghii Paul‑mun manililleqniluni pegtekumigu. Tamaaken apalluqluku tagsiqlighaqegkanga mulutegpenaan aleghquunnalutek.
“Umiilegmi Agrippa‑mi, aghneghmi whani elngaatall aneghneghtunga sivugpeni mesighaghnaqelghiinga Jews‑et anaggutelqennikangitneng,
Agrippa‑m pikaa Festus, “Aanesnayaghaghput Umiilegpigaghmun nanqigtesqelluni pikaanghisaqan.”
Angyaghpagem yulaaghi anagnaqegkat sivuyaga angyaghpagem uyghiitelighnaqesighwaaghutkelluku, angyaghhaq meghmun ateghtekaat.
Paul Rome‑emiRome‑emun kaasamta Paul ellnginaghmetestaat nani piyukelghani iwerngaqun ataasim pilluwaghtem kelengakaa.
Enkaam whaa ungipaqiyugllaguunga Pinilghiineng Ungipaneng elpesinunllu kiyaghlleghhiini Rome‑emi.
Tamaakut nagataghesnalghiit Liilightuusaminun, Kiyaghneghem nallghusiigatii elqughutngalleghminun. Iwernga qaatkullghiit Liilightuusaminun nallghughqaqii elqughutngalleghminun.
qaanghit imighngaat curse‑elleghnengllu, ugumiketiqelleghmengllu.
Kiyaghneghem Akequsaa Tamaghhaanun Ayuquq UgpeqillelegnunKiyaghneghem akeqegkaqii Abraham‑enkut kingunqullghiit iingunaghhaan nuna ellngitnun pagilleqniluku. Akequsaqellghitaa taana Abraham‑emun qayughllak qaatkegkangi Liilightuusat. Itupill Kiyaghneghem akeqegkaqaa qayughllak ugpeqegkanga enkaam Kiyaghneghem tugukliqaqaa elqughutngaluku.
Apalluqluku Adam‑em ataasiq seghleghqellgha, Kiyaghneghem nanqigtekaqii qamaglluki yuget aghyuughyaghqaaluki. Tawateghpigaq apalluqluku Christ‑am ataasiq elqughutngalghii pillgha Kiyaghneghem nallghusaghii qamaglluki yuget elqughutngalleghminun, tuuniillu unguvalleghmeng.
Ugpeqaalgutemni, elpesillu itemumaasi Liilightuusaneng qayughllak tuqukaagusi Christ‑ami. Tamaaken apalluqluku Christ‑am pikiisi. Ellnganguuq Kiyaghneghem unguvaghtekaa tuqulleghmeng, whangkunnun qepghaatesqelluku Kiyaghneq.
Iwernga elpesi igleqataqngunghitiisi yugusighpesi piyukellghan. Igleqataqngwiisi Kiyaghneghem Taghneghagkenka, qayughllak ipa kiyaghtengngulghii ilugpesini. Christ‑am Taghneghakek kiyaghtengngunghilkayek ilungani yugem, pikenghitaa Christ‑am.
Talwa sangwaat qulemnni nalighmeng asimnni. Ulimaaghmi iqitestiyaghqaqraggiituq whangkunneng Kiyaghneghem piniqellghaneng Christ Jesus‑kun Atanemteggun.
Israel‑eghmiit UgpenghitellghatSamengꞌngam pilleqesta? Gentile‑et, ellmeggneng nallghusaghnaqutkumangitut Kiyaghneghmun, iwernga Kiyaghneghem nallghusaqaqii elqughutngalleghminun apalluqluku ugpeqillghat.
Kiyaghneq nakmiighumakumi nangllegyulleghmikun, taawa nakmikellghitii pinitun pillghitgun. Tawaten nakmikumakumiki, taawa nakmikellghitii nangllegyulleghmikun.
Sangwaa qamaglluni ellnganeng pinguuq, ellngakun pinguuq, ellnganunllu pinguuq.Ellnga usuqellengli quunperugllak! Amen.
Igaqngaat Liilightuusani whaten,“Gelgaghniighpenang, Yugtaghpenang, Teglegpenang, Qiliiqetiqegpenang.”Qaatkelleqaten taakut qelghusat, alngunaklu qelghusat, qaatkegkuvgu una qelghusaq:“Piniqluku yulguten piniqelleghpetun elpeneng.”
Itupill, tamaghhaamta efqughhnaqelteggu ugpeqaalgutfut ellngan katam pinighqelleghqaanun, ugpeqilleghtughtesqelluku.
Taagken Kiyaghneghem piyukelqegkagu, elpesinun pillequnga quyallelighllaglunga, enkaam pinighyuuggneqigllequnga laalighfikumalusi.
Lataaqunga Kiyaghneghem ugpeghtengitnun Corinth‑melngughnun, Kiyaghneghem aaftekaanun yuknalusi Christ Jesus‑kun. Nakmikegkaqiisillu pelungitesqellusi maligullusi yulghuteghllagnun tamanganilngughnun, yughaqayugnun Atanemnnun Jesus Christ‑amun, qamagtengngwaaghluta Atanqaghput.
Paul‑em Ungipaqillgha Corinth‑eghmiinunUgpeqaalgutemni, ungipaqiyaghtughaqngama elpesinun, atuqumangitanka akuzitet liigikepagningilkesi. Peghqilleghllamkun ungipaqiyunghitunga Kiyaghneghem ungipaaneng elpesinun.
Iwernga ilangan yugem qepghaqaa iflayaghqaaguq kumaquni, akileghtusangnaanghituqlu. Naqamenraq ellnga yugulillengyaghqaaguq, katam tawaten keneghmeng aanelghiistun.
Anagngalghii AtuqutelleqNagaqughaqaqa nalighpesinguq atami nulighha nulighqelghiistun ayuqaa. Seghlepiglleghhiimeng seghleghqengnguuq talwa ugpeqaanghilnguut atuqesnayanghitaat taana seghleghqelleq.
<sup>(18-20)</sup> Liisimakenghistegguu yugusisi Kiyaghneghem Temple‑kegkangi, Agleghnalghiim Taghneghagkenka kiyaghfigi? Kiyaghneghem tuunegkaqiisi Agleghnalghiigneng Taghneghaghmineng, enkaam maaten Kiyaghneghem piliitkaqiisi. Elpesineng pikenghitusi. Tamaaken apalluqluku sex‑kun seghleghqegpenasi. Sex‑kun seghleghqegkufsi, nukeggnaghqelghiistun Kiyaghneghem Temple‑nga pilleqaghsi. Ilangi seghleghqellghet tawatenneghitut. Kiyaghneghem tukfiqaqiisi akitupiglluku. Tamaaken apalluqluku quulvaghteggu Kiyaghneq yugusighpesigun.
Iwernga nulightuquvek seghleghqengngunghituten. Ugiighumangilnguq ugiiqumi, seghleghqengngunghituq. Iwernga nulightuqufsi, aghnatlu ugiiqumeng piyaqliighataghaghyaghqaagusi whani kiyaghtaalleghmi. Piyaqliightesunghitepigtamsi tawaten.
Navek pinemtung kelqepagningitestegnekii ugpeqat nuliipung ilangistun apostle‑et, Atanghem anglegutangistunllu, Peter‑etunllu?
Seghleghqefqaamta sex‑kun ilangistun. Allgeghnegha seghleghqellghita 23,000 yuuk tuqulaghaatkaaguq ataasimi aghneghmi.
Enkaam aghnaq nasqughiitighpenani yughaqumi nalighmeng ungipaqumi Kiyaghneghem ungipaaneng, quulvaghyaghqaqenghitaa naasquutilghii. Tawaten pikumi qigughwaaqastun meqesluni ayuqellequq.
Tunusat Agleghnalghiigneng TaghneghagnengUgpeqaalgutemni, liitesugamsi Agleghnalghiim Taghnegham tunusaaneng.
Iwernga piyukiteki aangataghalghiit Agleghnalghiim Taghnegham tunusii.Whaa maaten apeghnaqaqa pinighataghalghii taakuneng.
Yughallghen piniipigsaghngaan ilanga yugem kayusillengnaanghituq.
Taagken James‑em esghaqaqaa, enkaam kinguvaqun qamaglluteng apostle‑et esghaqaqaat.
Piitutmeng allanguluni angliiquq. Piitesiighaneghpeni, piitutesquvegaghhaq peghwaaqan nunakun, wheat‑kaghqaq nalighmeng sanguyaghqaq.
qayughllak megnunalghii, aangelghii qepghalleghqaqa Ataneghmun piiqeftuq. Maanllequnga qaywa uglapiglleghhiim anguyaksaghngaatnga.
Qayughllak ipapighqutkegkaqaqa qamaglluku tamaana, sivuklunga elpesinun laalighhnalunga pikaayaghtunga, quyastellengnayukafsi malghughqengngaan.
Tawaten piikut qayughllak neghyullelguukut Kiyaghneghmi Christ‑akun.
Kiyaghtaalleq UgpeqilleghqunEnkaam iilqayugigatukut. Qaywa yugusiput kayaalikestaghyaghngaata, taghneghaput nutaghtengnguut aghhutanga tamaghhaan.
Qepghaatngwaaghput Kiyaghneq ungipaqellemteggun ipapilleq. Atuqaqaghput Kiyaghneghem aghtughyaghqaanghillgha, elqughutngalleqlu guututkelluku aghenqignemnnunllu saghumignemnnunllu.
Ungipaatamsi tuunikaagut tuunyaghqaghtutalmegestun, talwa tuuniighataghaqaagut. Tawaten pikaagut qayughllak ellngit tuuniyulghiit. Kitum alngunak pisqumangitii.
Akuzitni Igaqegkani igaqngaaq,“Ighlellngunani tuuniiquq aklumalghiinun;pinitun pingallgha nagneghyaghqaaguq quunpeng.”
Akuzillgiteghngaaghma, liisimaghllagtunga. Uglaghngaan liigikestaqamsi liisimallemneng.
Liisimakaqa taana yuuk Kiyaghneghem mayuutqaghtekaqaa Paradise‑mun. Nallukngwaaghaqa yuuk yugusiminitutanga nalighmeng yugusimineng aanꞌngakaatanga, iwernga Kiyaghneghem liisimakaa.
Quyakututaqitek agleghnalghiikun naalleghqun.
Iwernga ilangi ugpeqasighwaaghet aksaqluku ilatut whangkunnun riirnginaluku itemngalleghput Christ Jesus‑kun. Qepghaghtelaaghughhneqigtesqelluta piinkut Liilightuusaanun.
Enkaam Kiyaghneghem nanqigtekaqiinkut aghyuughnaluta apalluqluki Liilightuusat, iwernga Christ‑am naveghqellikaqiinkut nanqiglleghqamnneng tugulleghmikun aghyuulleghqaghput. Qayughllak Akuzitet Igaqegkat pikaagut, “Nanqigtekaaguq aghyuughyaghqaaluni tamaghhaghmi agaghtekaq uqfigkun.”
Qaywa qinuyulleghma seghleliightesaghngaaghmisi ukavaghsimangitaghpesinga nalighmeng ighsakumangitaghpesinga. Yeghlegi, upughataghpesinga nikimqun Kiyaghneghem yaqulgatun, nalighmeng Christ Jesus‑etun.
Ugpeqaalgutemni, Kiyaghneghem tagsiqaqiisi itemngalleghmun Christ‑akun. Taawanginaq atuqegpenaan itemngalleghsi atughyaghqaaluki seghleghqengngalghiit piyukellghi yugusim. Itupill qepghaateki ilasi piniqelleghpesigun.
Whaken kenlekluku kitum alngunak alla seghleliightestefqaama pilinga qayughllak yugusimnilnguut maamellghet kelgutngwaat qephaghtelaaghulqa Jesus‑mun.
Kiyaghneghem unguvaghtiinkut maligulluta Christ Jesus‑mun, whangkunnunllu aqumelgusightestaa qilagmi.
Piniqellgha Christ‑amEnkaam taana apalluqluku segesqughtunga sivungani Atam.
Itupill taghnegham nutaghlliki umyugasi.
Nulighhetlu UgitluMalighqutaqngalusi ilagpesinun qayughllak siivakngukesi Christ‑a.
Iiwleng yughaghtek Taghnegham maghyaghquutellghakun. Atuqluki allaaghhiinaat yughallghet, aapniighteklu Kiyaghneghmun. Tamaaken apalluqluku kelengalusi, iilqayugpenasi. Iiwleng yughaatkelluki qamaglluki Kiyaghneghem yugi.
Iwernga megnunaghataghaghtuq elpesi apalluqlusi unguvanguunga.
Neghyukaqa Ataneq whangallu elpesinun piyaghtungestaghtunga.
Qepghalgutemni Syzygus, elpeklu kayuusiitaghtikek aghnak taakuk taaqesqellukek aghivanneghmeng. Elkegkenka qevuullutek qepghalgusiqaqiinkut Clement‑lu ilangillu qepghalgutenka, qamaglluta ungipaqinguluta Pinilghiineng Ungipaneng yulghuteghllagnun. Qepghalgutma qamaglluteng aatghit igaqngaat Igaakun Unguvallghem. Tawantut igani aatghit qamaglluteng kenlengilngughmeng unguvallengegkat.
Taagken kiyaghsaghqaaghllequsi Atanghem piyukellghatun, iiwleng atuqaqelleqaghsi sangwaa efqughnalghii ellngani. Tawaten kiyaghtelleghpesini allaaghhiinaq pinilghii qepghaghlleqaghsi enkaam wata liilleqaghsi Kiyaghneq.
Ilatngalleghpesigun Christ‑amun circumcise‑ekaagusi. Circumcise‑elleghsi yuget pistellghitaat, iwernga Christ‑am pistekaqaa. Enkaam itemutkaqiisi aghtughyaghqaanghillghaneng yugusighpesi seghleghqengngalghiit piyukellghitneng.
Naten Nengllugutet KiyaghtelleghqaatNuliighni, malighqutaqlusi ugigpesinun qayughllak tawaten Atanghem pisqesuwiisi.
qayughllak Pinilghiineng Ungipaneng tagitaqngamsi, akuziteraaghinaghteggun pimangitukut, iwernga aghtughyaghqaanghilleghqunllu, Agleghnalghiignekunllu Taghneghagnekun pikaagukut. Enkaam ugpeqasi Pinilghiit Ungipat ipangutangi. Liisimakaghsillu naten kiyaghtekaatfut elpesinilluta, tawaten kayusiinnalusi kiyaghtekaagukut.
Tamaaken apalluqluku aghtughyagusama nuqenneghmeng, kayagtekaqaqa Timothy elpesinun liigiknaluku ugpeqilleghsi natetaqutanga. Pengkaqamsi qayughllak Tughneghaam nanghiiqumanayukangisi ugpeqinaniisqellusi, enkaam qepghalleghput temngisugnighsimanayukan.
Iwernga elpesi ugpeqaalgutemnni, mamlegllagmenneghitusi enkaam Aghneghan Aghneghem waakenghillghaghhnaanghitiisi tegleghniightetun.
Kiyaghneghem piyaghqaqaa sangwaa elqughutngalghii: ikfiqesaghqaqii tamaakut ikfiqestilghiit elpesineng.
Elpesi katam liisimakaghsi ayuqesighaghyaghqaqsaghaghpekut; elpesinilluta ighsanitiqumangitukut.
Ugpeqikestaa Christ‑akun atuqluku liisimakegkan elqughutngalghii. Ilangita yuget atuqigatiit liisimakegkateng elqughutngalghiit enkaam naafqaqiit ugpeqilleteng katam angyaghpagiillghiistun.
Naten Ugpeqat KiyaghtelleghqiitSunanguq qantaghaqun elpenun pilanga, iwernga maaten elpenun latatkanka tamaakut apeghtuusat.
Enkaam Kiyaghneghem nanqiglleqii aghyuughyaghqaaluki qayughllak naafqegkangat akeqilleghteng.
Qukaayugtesnanighqi tamaakut aklungilnguut nunami whani, talwa sighimasnanighqi aklungingitgun nalluneqnalghiitgun. Iwernga sighimasqiki Kiyaghneghqun. Ellngan ighlegutegpenaamta tuunaqiinkut sameng tamaghhaaneng pinighyuugusighqameng.
Neqamikluku Kiyaghneghem unguvaghtestekaqaa Jesus Christ‑a tuqulleghmeng, kingunqaa David‑em. Tamaakunguut ungipaqaqegkenka apenemki Pinilghiit Ungipat.
Tamaghhaghmi amyuqetaatkellengellequq kiyaghsulghii Kiyaghneghem piyukellghatun Christ Jesus‑kun.
Enkaam pilleghqaghlluwaaghmini Kiyaghneghem liitestekaqaa taana kenlengilnguq unguvalleq ungipamikun. Whangamnun neghyukutkaqaa ungipani enkaam ungipaqaqaqa qelghutellghatun Kiyaghneghem Yugulighistemta.
Ungipaatiki kina alngunak seghletun akuzitkefqaan, aaghtiiraafqaan pisqelluku. Itupill nekeggmetulluki, qusevegngatulluki pisqelluki tamanganun.
Enkaangam tugukliimakuvnga qepghalgutngulunga, tuguklighnaken Onesimus whangangusluku.
igleghutistengllaqaqanllu samun tamaghhaanun.”Tawanillu Akuzitni Igaqegkani igaqngaaq, Kiyaghneghem ulimaaqaa yuuk “igleghutistenguluku samun tamaghhaanun.” Taana whaten pisiiguq sangwaa qamaglluni ilatngaaq igleghutillghanun. Naqamllu salin esghiigataghput yuuk igleghutilghii samun tamaghhaanun.
Kiyaghneghem Akequsaa MeghnaalilleqKiyaghneghem akequsaa yugnun aghuliituq iitghesqelluki meghnaalivigminun. Iwernga alingelta luuraq nalighsi nuughhunnayukan iteghpenani meghnaaliviganun.
Enkaam liitelteki apeghtuusat angtaniitkanun ugpeqanun ayuqelghiit. Liitngwaaqaqasi apeghtuusuwhaaqat Christ‑ameng ayuqelghiit enkaangam liinneqigsaghqaqenghitasi. Liitngwaaghumaasi atuqsaghqaafqiita pinaluki tamaakut tuqumun ayuqelghiit. Liinneqigsaghqaqenghitaghsillu ugpeqilleghmeng ayuqelghii Kiyaghneghqun,
Jesus Melchizedek‑etun AyuquqLiilightuusani igaqngaaq priest‑et kingunqesaghqaqii Levi‑em. Ellngita Liilightuusat apeghtuutkaqiit yugnun, iwernga qepghaqaat Kiyaghneghmun nuughhutkaaguq. Tamaaken apalluqluku yuget aklukaagut priest‑meng Melchizedek‑etun ayuqelghiimeng, Aaron‑etun ayuqenghilnguq.
Kiyaghneghem akuzitkaqngamigu akequsaghraghaq, sivuliq akequsaq atuunanightestekaqaa. Enkaam sangwaa alngunak atuunanighluni aghyughluni mulugpenani aviighullequq.
Yuget maniguutestengi Kiyaghneghem ukmangipiigumakumeng seghleghqelleghmeggneng, seghleghninanighnayaghtut. Enkaam aghqutkinanighnayaghtut.
Neqamikegkesi tamaakut aghneghet sivunghani liisuwhaaghaqngafsigu ipapilleq Christ‑ameng ayuqelghii. Aghuliitkaagusi ataasiighmellusi qaywa ikfiqeghllaghngaaghpesi.
Ugpeqilleghqun Moses‑em angayuqagkenka iighaghtuqaqaak pingayut tanqit allgellghan kingunganeng. Esghaqangak yuukegtepiglleghii, alingumangilnguuklu qaatkunneghisaghqaalutek umiilgem qelghutellghanun.
Taklaghtiki tuumngi tutmalleghpek, taagken kayaalnguq ighun aanqaghnaanghituq naflumineng, iwernga naallghullequq.
Nunami whani quunpekaghqameng neghllagitukut, iwernga utaqangwaaghput neghllak tagiyaghqaq.
Nagatelleqlu QaatkutelleqluPiniqegkamni ugpeqaalgutemni, neqamikluku una: tamaghhaghmi nagasukestaghluni piyaghqaaguq, akuziighaghtafqaamillu sakraagaghaghtafqaamillu,
Liigiksiguu? Ugpeqilleqlu aneghneghqilleqlu qerngaagmek qepghaqayuguuk. Tamaaken apalluqluku Abraham‑em ugpeqillgha iighwightekaqaa aneghneghqelleghqun.
Qantaghalliighaghtek Kiyaghneghmun, Kiyaghneq qantaghalliighaghllequq elpesinun. Seghleghqesteni, uughtughtek! Elpesi ataasiightellghilngughni, ukmangighteki ilusi qaamkut.
<font color=teal>Peter‑em Sivuliit Latangi</font>Ukut latat Peter‑meng pinguut apostle‑nganeng Jesus Christ‑am, Kiyaghneghem nakmikegkiitnun yugnun aghulaquutestekat Pontus‑mun, Galatia‑mun, Cappadocia‑mun, Asia‑mun, Bithynia‑munllu.
Igaqegkaalghii Akuzitni Igaqegkani whaten,“Zion‑mi nekegtaqaqa megnunalghii uyghak;kangigham uyghakaa nakmikegkaqa.Kina alngunak ugpeqilghii ellnganeng kayngumiqnaanghituq.”
Seghletun pinanighluni, pinitun pili.Nekeggmennaqlunillu kiyaghlli,
Enkaangam tamaakut ikfiqelghiit apalluqluku Kiyaghneghem piyukellgha, elqughulluteng pillequt, neghyukulleqiitlu unguvasiteng ataasiighmelngughmun Ulimaghistemun.
Esghaatkat Christ‑am NighughqellghanengAtuqumangitaput peghqiniqutngwaaghluki ungipaghaatengllaqat aapghaqngamtekek elpesinun aghtughyaghqaanghillghallu tagillghallu Atanemta Jesus Christ‑am. Whangkuta katam iyeghlluwaamnneng esghaqaqaghput ellngan aangelleghllaga.
Liigikngwaaghyaghqaqaghsi una: kingulighni aghneghni legasiighwaghtelguyaghqaaguq; tamaakunguut malighqutaqngalghiit seghleghnun piyukegkameggnun. Legasiighwaatkelleqaat Kiyaghneghem akequsaa,
Iwernga kitum alngunak qaatkegkumiki Kiyaghneghem akuzitangi, piniqillgha Kiyaghneghmun ipapestaaq iighwiqaaguq, tawaten ipapighqutkesaghqaqaghput ellnganitulvut.
Kina alngunak Christ‑ami kiyaghlleghhii seghleghqumanginaghnaangituq. Kina alngunak seghleghqumanginaqumi, liigikumangitaallu nallukaqaallu Christ‑a.
Kitum alngunak esghiigatngwaaghaa Kiyaghneq; piniquskumta Kiyaghneq kiyaghtengnguuq ilumnni, piniqellghallu iighwighyaghqaaguq ilumnni.
Taghnughhaghhaghni, iqitngalusi kiyaghnesighwaaghneng!
Jude‑em Aapqangi ApeghtughistesighwaaghetPiniqegkamni, latayupigtaqamsi yugulillemnneng. Iwernga nagaqughyamki apeghtughistesighwaaghet elpesinilnguut, apeghyukaqa elpesinun simighaqa. Liisimakasi Kiyaghneghem kayagtekaqii Apostle‑etlu ilangillu yuget apeghtiisqelluta ugpeqsaghqamnneng. Enkaam kitum alngunak allangughsaghqaqenghitiit ellngita apeghtughillghit. Tamaaken apalluqluku latanguunga qevuullusi kipullginaaghesqelluki apeghtughistesighwaaghet. Apeghtughistegpenaki ipangunghilngughneng apeghtuusiitneng.
“Whanga Alpha‑nguungallu Omega‑nguungallu,” piiq Ataneq Kiyaghneq, Aghtughyaghqaanghiteghllak. Ellnganguuq kiyaghlleghhii maaten, ellnganguuq kiyaghlleghhii sivunghani, ellnganguuq tagiyaghqaq.
Latat Yughaghvigitnun Ugpeqat Thyatira‑mi“Latagu yaqulek igleghutilghii ugpeqaneng qerngughutkayuget yughaghvigani Thyatira‑m.Una ungipaq Ighneghaneng Kiyaghneghem pinguuq. Iiskek kumaghuuguk kenghestun, itegii qelmeghtutkaat siilum qelmeghsalghatun.
Tamaakut piniqegkanka nallghusaghaqanka, aghyuughaqankallu. Enkaam sagiqneghughtek, avuteghqellusi seghleghqennanightek.
Taagken esghaghaqa qatelghii kuuni. Igleghutistenga ughluvelguftuq, qaghpalitaatlu. Ellnganguuq kayaalqiikaq anguyagmineng, enkaam aanuq kayaalqiimanginaghnaluni.
Tamaaken apalluqluku nekevghatnguut sivugkeni Kiyaghneghem umiilgusiin aqumutagkeni.Manigughaqaat aghneghtuumaan unugtuumaan Temple‑ngani.Aqumgalghiim umiilgusigni aqumutagni azigutighlleqii nayuutngalleghmineng.
Enkaam estamat yaqulget itemutkii. Yataaghqegkaaftut taamun aflumun, aghneghmun, tanqimun, ayumiqulleghmunllu tuquqiisqelluki pingayughqellghi yuget.
Tawani pilleghmi qevuutepiglluni nuna ufsuguteghllagtuq; qulaghqellgha neghllagem naavuq. Enkaam seven thousand yuuk tuququghaa nunam ufsugutelleghllagan. Tamaakut yuget yaywaasekat kakavaataateghllagluteng usuquughtaat Kiyaghnegha qilagem.
Aghtughyaghqaanghillelitaa pilluwiisqelluki Kiyaghneghem yugi, kayaalqesqellukillu. Igleghusaghqaaghtestii qamaglluki ramket, yuget, ulut, nunataanilnguutlu yuget.
Enkaam yagulgem pakregmelnguq savini saqipgutaa nunamun, kepughii grapes‑et nunam vine‑nganeng. Taagken miluqutaqii grapes‑em qageghquusighllaganun. Taananguuq Kiyaghneghem sakritfigllaga.
Kaftekragrugllaget 100 uqigtutkavzilghiit qilagameng ifkaquutut yugnun. Enkaam tamaakut yuget sanguughteghllagaat Kiyaghneq apalluqluki kaftekragrugllaget. Taana seghleliilleghllak seghlepigulghii.
Babylon‑mi akilpegaghtet akikaqsaqangit gold‑et, silver‑et, akitughllaget uyghaget, pearl‑etlu; akikaqsaqangitlu qiipaghaghqat ulimaaghet linen‑meng, silk‑meng, qiipaghaghqatlu iqeghtaqelghiit esnegyaaghet, kavirrakegtatlu. Akikaqsaqangitlu tepkegtepiglleghhiit unaghsit, ulimaaghet naangquneng, akitughllagneng unaghsineng, siiluneng, savikenghaagneng, marble‑enengllu.
Tagitek, neghyaghtughteki kemegkwaaghit umiilget, pilluwaghtet umiilgit, pilluwaghtetlu. Neghyaghtughteki kemegkwaaghit kuunit, kuunikun igleghtestet, qamagllukillu yuget, qepghaghtelaaghet, qepghaghtelaaghunghilnguut, ukavanlenguut, aangwaaghetlu.”
Uusqaghllagmeng mingllutelek, qula maalghuk siipneqluku amigllalgaataq. Qula maalghuk siipneqluku yaqulget amigllagniteftut. Ataasikaghtaghmeng amigllaget igaqfikngaftut ateghmeng qula maalghuk siipneqluku ramkenganeng Israel‑em.
Iwernga neghllagem eslataanilnguut qikmiigut, alignalghiinguut, nengughtegpenateng atuqistenguut, yugtaghtenguut, kiyaghnengllaqanun maniguutestenguut, iqlengiqsuneghtuut, iqlengiqumanginaghaqutlu.
