Lepopun Kot a föri läng me fanüfan.
Iwe, Kot a nengeni meinisin mine a föri o küna pwe a fokun öch. Iwe, seni lesosor tori lekuniol pwal tori lesosorun ewe eu rän, iei ewe awonuen rän.
Nge ewe fefin a pälüeni ewe serepenit, “Äm aia tongeni mongö seni ekewe uän irän ei tanipi.
Iwe, Kain a kapas ngeni Epel pwin we, “Sipwe feila lemäl.” Nge lupwen ar nonomfengen ikenan, Kain a ü ngeni pwin, a turufi o niela.
Nge ierin manauen Set mürin än Enos uputiu walüpükü fisu, a pwal wor nöün mwän me fefin.
Iwe, ewe Samol mi Lapalap a küna pwe än aramas föföringau a fokun wattela won fanüfan, nge ekiekin leluker a chök ngauala fansoun meinisin.
Lon ewe chök ränin, Noa me nöün kewe iter Säm, Ham me Jafet pwal pwülüan me pwülüen nöün kewe ülüman mwän ra tolong lon ewe waimw,
Pwal ekewe manfetal me mantötö meinisin, ekewe mansüsü me ekewe man meinisin mi mwökütüküt won fanüfan ra towu me lon ewe waimw lon en me sokun.
Pwin kana repwe nöüni amanau.”
Iwe, nöün Säm mwän: Elam, Ashur, Arpaksat, Lut me Aram.
Iwe, lupwen Reu a ierini ilik me ruu, a nöüni Seruk.
Nge Farao a fokun eäni kirikiröch ngeni Apram pokiten Sarai. Iwe, a fang ngeni sip, kow, aas, chon angang mwän me chon angang fefin me kamel.
Iwe, ekewe kingen Sotom, Komora, Atma, Sepoim me Pela, a pwal iteni Soar, ra achufengeni ar kewe mwichen sounfiu lon ewe lemolun Sitim
Nge ngang üpwe apwüngü chon ewe fanü ra nöüniir amanau. Iwe, mürin repwe towu seni ewe fanü fän pisek mi chomong.
Iwe, üpwe apwönüetä ai we pwon lefilei me ämi me mwirimwirum kana lon tettelir meinisin. Ai we pwon epwe nonom tori feilfeilachök pwe ngang üpwe om Kot, üpwe pwal än mwirimwirum kana Kot.
Iwe, ewe Samol mi Lapalap a üreni, “Üpwe fokun liwinto reöm mürin eu ier. Nge Sara pwülüom we epwe nöüni eman ät.” Iwe, Sara a rongorong ei kapas me aropen asamalapen ewe imw mangaku me lükisökürün.
Iwe, a üreniir, “Pwipwi kana, üa tüngor ngenikemi pwe ousap föri ei sokun föför mi ngau.
Iwe, ewe finichi a nöüni eman ät o aita ngeni Moap. Iwe, tori ikenai i semelapen ekewe chon Moap.
Iwe, Apraham a fokun oput alon Sara usun Ismael nöün we.
Isaak a kapas ngeni Apraham, “Semei!” Nge i a aisini, “Met ka mochen, nei?” Iwe, Isaak a pälüeni, “Üa küna pwe a wor rech ekkei me mwüch, nge ifa ewe sip sipwe eäni asoren kek?”
o kapas ngeni Efron me fän meser meinisin, “Kose mochen kopwe pwal aüselingaei. Üpwe mönätiu liwinin ewe tanipi. Kose mochen kopwe angei liwinin pwe üpwe tongeni peiaseni ai we somä ikenan.”
Mürin a aisini, “Kose mochen üreniei ika en nöün iö? Ifa usun, epwe wor lenien äm asösö lon imwen semom?”
Mürin, ewe chon angang a uwawu fout seni silifer me kolt pwal mangaku o ngeni Repeka. Iwe, a pwal kisen ngeni mongeen Repeka we me inan pisek mi aüchea.
Misma, Tuma, Massa,
pun Apraham a aleasochisi aloi o tümwünüöchü meinisin mine üa allük ngeni.”
Nge ra fokun ariaföüü Isaak me Repeka.
Iwe, wesin än Isaak afeiöchü Jakop, nge lupwen Jakop ekärän towu seni saman, Esau pwin we a war seni an likapich man.
Iwe, lupwen Esau a mefi pwe Isaak saman we a oput ekewe fin Kanaan,
Nge a wor ruoman nöün Lapan föpwül, iten ewe finichi Lea, nge iten ewe mi kis fan Rahel.
Nge Lea a apasa, “Feiöch a toriei!” Iei mine a aita ngeni ewe ät Kat  .
Iwe, iteiten fansoun ekewe man mi kitinup a tori fansoun ar mochen etieti, Jakop a fotukätiu ekewe fönupun irä mwen mesen ekewe man lon lenien ünümer koluk pwe repwe pwüpwülüfengen lein ekewe fönupun irä.
Pwota kosap mwüt ngeniei pwe üpwe mitiri nei kewe fefin me nöür kewe? Ewer, ka chök umwes lon mine ka föri.
Iwe, Jakop a tinala ekoch chon künö pwe repwe akomwola mwan o feila ren Esau pwin we mi nom Seir lon ewe fanü Etom.
Iwe, Jakop a netä o küna pwe Esau a war me föpükü mwän. Iei popun Jakop a aimwüfeseni nöün kewe o ngeni Lea me Rahel nöür, a pwal ngeni ekewe ruoman chon angang fefin nöür.
Mürin, Sikem a üreni Jakop me mongeen Tina kewe, “Amwo üpwe küna ümöümöch me remi, nge üpwe ngenikemi meinisin mine oupwe tüngor seniei.
Iwe, Kot a kapas ngeni, “Itom Jakop, nge kosap chüen iteni Jakop, pwe kopwe le iteni Israel.” Iei mine a iteni Israel.
Nge nöün Elifas kewe mwän: Teman, Omar, Sefo, Katam me Kenas.
Oholipama, Ela, Pinon,
Nge lupwen ekewe chon amömö seni Mitian ra toriir, ra efietä Josef me lon ewe pwang o amömöla ngeni ekewe mwirimwirin Ismael ren rüe föün moni silifer. Iwe, ekewe chon Ismael ra uwala Josef Isip.
Iei popun a liwinla ren Juta o apasa, “Üsap küna ewe fefin. Nge mwänin ewe leni ra apasa pwe esap wor eman fefin mi amömö inisin fän iten lisowu a nom ikenan.”
Iwe, ewe chon nemeni ewe imwen fötek a lükü ngeni Josef ekewe chon fötek meinisin mi nom lon ewe imwen fötek, pwe epwe tümwünüür. Josef a pwal nemeni ekewe angang meinisin ra fis lon ewe imwen fötek.
Mürin ra pwal pwüküwu füumw üän wiich, nge ra pön o pwas ren asepwälin ötiu.
Nge ewe mongö epwe iseis fän iten chon ei fanü fän äsengesin ekewe fisu ierin lengita repwe tori ei fanü Isip. Ren ei, chon ei fanü resap feiengau ren ewe lengita.”
Iwe, Josef a chechemeni an kewe tan a tana usur o üreniir, “Ämi chon operi fanü. Oua chök feito pwe oupwe operi ia esap wor tümwünün fanüem me ie.”
Iwe, ewe lengita a fokun watte won ewe fanü.
Mürin a oresi won mesan o towu, nge a apwosu an kechü o üra pwe repwe uwato mongö.
Mürin, semem noum we chon angang a ürenikem, ‘Oua silei pwe Rahel pwülüei we a chök nöüni ngeniei ruoman ät.
Nge a tinala ren saman engol aas mi uwou pisek mi mürina seni Isip, pwal engol liefefinin aas mi uwou föün wiich, pilawa me ekoch mongö fän iten an sai.
Ikkei ir mwirimwirin Jakop kewe, a nöüni me won Pila ewe chon angang Lapan a ngeni Rahel nöün we fefin, iteiter meinisin füman.
Mürin, Josef a asilefeili lon unusen ewe fanü Isip pwe ekewe aramas repwe nöün Farao amanau.
Iwe, lon ewe chök ränin a afeiöchüür o apasa, “Chon Israel repwe eäni kapasen afeiöch itemi, pun repwe apasa, ‘Kot epwe föri ngonuk usun chök a föri ngeni Efraim me Manasa.’” Iei usun Jakop a akomwa Efraim mwen Manasa.
Iö a pwora le apwökuk?
Naftali, ka wewe ngeni eman chia mi pichila,
Mürin, Josef a allük ngeni nöün kewe chon angang mi sousäfei pwe repwe säfeeni saman. Iei mine ekewe sousäfei ra säfeeni Israel.
Mürin, Josef me pwin kana ra mäla, pwal pilor meinisin.
Ätewe a pälüeni, “Iö a filuketä pwe kopwe samol me souapwüng wom? Ka ekieki pwe kopwe pwal nieila usun om niela ewe re Isip?” Mürin, Moses a niuokus o ekieki, “Ellet, ewe föför a pwä.”
Nge üa fen silei pwe ewe kingen Isip esap mwüt ngenikemi pwe oupwe feila, tori eman mi manaman a pöchökül ngeni.
Iwe, ewe Samol mi Lapalap a üreni Aaron, “Kopwe feila lon ewe fanüapö pwe kopwe churi Moses.” Iwe, a feila o churi Moses awenewenen ewe chukun Kot. Iwe, a mitiri.
Üa pwä ngeni Apraham, Isaak me Jakop ren itei we Kot mi Unusen Manaman, nge üsap asile ngeniir itei ei Samol mi Lapalap.
Nge ngang üpwe aföreai lelukan. Inamwo ika a chomong ai asisil me ai manaman üa föri lon Isip,
Mürin, Farao a körato Moses me Aaron o üreniir, “Oupwe tüngorei ewe Samol mi Lapalap, pwe epwe angei ekewe kairü seniei pwal seni nei aramas. Nge ngang üpwe mwüt ngeni ekewe aramasen Israel pwe repwe feila o asor ngeni ewe Samol mi Lapalap.”
Iwe, sorotän ewe rän, ewe Samol mi Lapalap a awarato ewe feiengau. Ekewe man meinisin nöün chon Isip ra mäla, nge esap wor eman me lein nöün chon Israel man a mäla.
Mürin, ewe Samol mi Lapalap a kapas ngeni Moses, “Kopwe feila ren Farao, pun ngang üa fen aföreai letipan me letipen nöün kewe nöüwis, pwe üpwe föri ekewe manaman me leir.
Kopwe asilei ngeni ekewe aramasen Israel, pwe eman me eman mwän pwal fefin epwe tüngor seni chon arun fout seni silifer me kolt.”
Iwe, oupwe angei ulun ewe irä itan isop o otukalong lon ewe sepien cha. Mürin oupwe tofi ewe cha ngeni penkasamen imwemi lepekin me ruepek pwal asan. Nge esap wor eman epwe towu seni imwan tori lesosor.
Iwe, ewe Samol mi Lapalap a üreni Moses,
Iwe, ewe pöisein Isip meinisin wän Farao oris me woken, fiti sounfiu mi wawa oris me sounfiu mi fetal ra tapweriir o toriir, lupwen ra asösö arosetin Pihahirot akawenewenen Paalsefon.
Ewe Samol mi Lapalap eman soumaun,
Niuokus me rükö a feitiu wor.
“Üa rongorong än ekewe aramasen Israel lal. Kopwe üreniir, ‘Lefäf oupwe ochoch fituk, nge lesosor oupwe mongö pilawa ükükün mötümi. Mürin oupwe silei pwe ngang ewe Samol mi Lapalap ämi we Kot.’”
Ngang üpwe ütä o sounuk won ewe achau mi nom lepekin ewe chuk Horep. Kopwe wichi ewe achau pwe koluk epwe puwu seni, pwe ekewe aramas repwe tongeni ün.” Iwe, Moses a föri iei usun fän mesen ekewe souakomwen Israel.
Kopwe pwal aiti ngeniir än Kot allük me pwüüng o afata ngeniir mine a pwüng ngeni manauer, pwal mine repwe föri.
Nge Moses a kapas ngeni ewe Samol mi Lapalap, “Ekewe aramas resap tongeni feitä won ewe chuk Sinai. Pun en ka püsin allük ngenikem pwe aipwe föri kiännin ewe chuk o apini.”
Lupwen kopwe möni eman chon angang re Ipru, epwe angang ngonuk lon ükükün wonu ier, nge lon ewe afisuen ier epwe ngasala, nge esap mönätiu och.
Nge ika ewe ätemwänin kow a opura eman amanau mwän are amanau fefin pwe a mäla, ätewe mine nöün ewe ätemwänin kow epwe ngeni än ewe amanau samol ilik föün moni silifer  , nge ewe ätemwänin kow epwe momon ngeni fau.
Are ka angei üfen eman chon arum pwe asisilen an liwinimang ngonuk, kopwe fokun aliwini ngeni mwen akkar esamwo tuputiu.
Nge ämi ousap chapetiu ngeni ar kewe kot are fel ngeniir, ousap pwal apirü föförür. Iwe, oupwe fokun aturala ar kewe uluulun anümwäl o atatakisi ekewe ür ra fel ngeni.
Iwe, epwe iei usun ewe alilis kopwe angei seniir: kolt, silifer me piras,
Won eu me eu keangan epwe wor ülüpö uluulun pön irä usun chök pön ewe irä itan almont. Nge iteiten pön irä epwe wor kirupun me fan. Ina usun lapalapen ekewe wonofoch keang mi keang seni popun ewe lenien atittin.
Kopwe pwal föri ruachö pap fän iten lepwokukun ewe imwenfel seni mangaku me lükisökürün.
Won asamalapen ewe leni lükün ewe imwenfel seni mangaku epwe wor echö cheech mi för seni mangaku mi arauarau me parachol me parapar, pwal seni mangaku mi pwechepwech o mürina, epwe pwal chü. Langatamen ewe cheech epwe ükükün engol iach. Epwe pwal wor fofoch üran me rüanü alongur.
Nge lesopun ekewe ruofoch säl repwe riri ngeni ekewe ruu lenien ömwöch mi nom won ekewe chechen won afaren ewe efot me fän mesan.
Iwe, kopwe angei ekis chan ewe ätemwänin kow o aea poum le tofi ngeni mächän ewe rongen asor, nge ewe lusun cha kopwe ninätiu ünükün ewe rongen asor.
Ei asoren kek mwirimwirimi kana repwe eäni fansoun meinisin me leasamalapen ewe imwenfel seni mangaku fän mesei ngang ewe Samol mi Lapalap. Iei ei leni üpwe churikemi ie pwe üpwe kapas ngenikemi.
Mürin kopwe angei ewe löön epit o epiti ngeni ewe imw mangaku, ia aramas ra churiei ie, me ewe pworofel,
Iwe, lupwen Kot a wes me kapas ngeni Moses me won ewe chuk Sinai, a ngeni ekewe rüepek fau mi chöpöp, ewe ia a mak ie ekewe allük püsin Kot a makei wor.
Sorotän ewe rän Moses a üreni ekewe aramas, “Oua föri eu tipis mi lapalap. Iei üpwe feitä ren ewe Samol mi Lapalap. Eli üpwe tongeni föri angangen amusamusen ämi tipis.”
Kopwe amoloketä lesosorun lesor, pwe kopwe feitä won ewe chuk Sinai. Kopwe churiei ikenan won ungen ewe chuk.
Mürin, ekewe aramasen Israel meinisin ra kanoto ren. Iwe, Moses a aiti ngeniir ekewe allük meinisin ewe Samol mi Lapalap a fen ngeni me won ewe chuk Sinai.
Nge ekewe meilap ra uwato fau aüchea itan oniks me sokun fau aüchea fän iten ewe üf itan efot, pwal fän iten ewe chechen leupw.
Nge fän iteiten echö pap a wor ruu oupun pwe ra tongeni afoufengen. Iei usun ra föri ngeni papen ewe imwenfel seni mangaku meinisin.
Ekewe ring ra kükü ngeni aamen ewe chepel, pun ekewe ämwär ra sökulong lor, pwe aramas ra tongeni ämwära.
Pwal ina chök usun ewe epek, pun lepekin ewe asamalap me rüepek a tit ngeni mangaku langataman ükükün fisu esop iach, a pwal wor ülüfoch üran me ülüngat alongur.
Iei usun a wor engol me ruoföü fau aüchea ükükün iteiten nöün Israel kewe mwän. Iwe, iteiten eföü me eföü kewe fau a rup wor iten ekewe engol me ruu ainangen Israel, nge ewe mak a usun chök rupun won ringen pwau.
Iwe, ewe Samol mi Lapalap a üreni Moses,
Iwe, Moses me Aaron me nöün kewe mwän ra talü pöür me pecher lon.
Iwe, kopwe kinikisietiu o ninätiu apüra won, pun eu asoren mongö.
Are ewe souasor mi lap a tipis o ren an tipis a atoto tipis won ekewe aramas, epwe uwato ngeni ewe Samol mi Lapalap eman nienifön ätemwänin kow esap wor terin, pwe epwe eäni asor fän iten an tipis.
Epwe anomu pöün won möküren ewe mönün asor o niela me lon ewe leni ia ra niela ie ekewe mönün asoren kek, pwe eu asoren tipis.
pwe epwe ngeni Aaron me nöün kewe mwän ekei allükün asoren kek: Ewe asoren kek epwe nom won ewe rongen asor unusen pwin tori lesosor, nge ekkeiin won epwe chök kükü.
Iteiten asoren mongö mi um pwal meinisin mine a kuk lon nape ika furain lon furaipan epwe fän iten ewe souasor mi föri ewe angangen asor.
Iwe, ewe Samol mi Lapalap a üreni Moses,
Iwe, Moses a üreni Aaron me nöün kewe mwän, “Oupwe kuku ewe fituk leasamalapen ewe imw mangaku ia aramas ra churi Kot ie. Ikenan oupwe pwal ochei ewe fituk o mongö ewe pilawa mi nom lon ewe chükün asoren afeiöch. Pun iei usun Kot a allük ngeniei pwe oupwe föri.
Iwe, nöün Aaron kewe mwän iter Natap me Apihu ra angei en me an sepien asoren ötüöt, ra uwalong ekkei lon o iseis apach mi pwokus won. Nge ei asor esap pin fän mesen ewe Samol mi Lapalap, pun eu sokun asor Kot esap allük ngeniir.
Iwe, repwe chök anioput ngenikemi. Ousap mongö fituker, nge are ra mäla, repwe pwal anioput ngenikemi.
Iteiten mantötö mi tö won pwül repwe anioput ngenikemi. Ousap fokun ocheer.
Nge are ewe fituk mi parapar won ewe aramas a siwil ngeni fituk mi pwechepwech, epwe feito ren ewe souasor.
Epwe chök nonom lon tettelin chon limengau lon ükükün langatamen fansoun an eäni ewe samau. Iwe, epwe imwüla lon lenian lükün ewe ia aramas ra nonom ie.
Nge ekis seni ewe noppuk mi chüen nom lepöün epwe tofi ngeni emin fän pelifichin selingen ätewe mi mochen limöch, pwal ngeni aütün pelifichin pöün me pechen. Nge epwe chök tofätä ewe noppuk won ewe ia a fen tofätä ie chan ewe mönün asoren pupungau.
Iö kana ra konola lon ewe imw ika mongö lon repwe sopuni üfer.
Mettoch meinisin neminewe a kon lon ika mot won lupwen an samaun fefin repwe limengau.
Iwe, esap wor eman epwe nom lon ewe imwenfel seni mangaku, lupwen Aaron a tolong lon ewe leni mi unusen pin pwe epwe föri asoren amusamusen tipis, tori an epwe towu wesin an föri asoren amusamusen tipis fän püsin itan, fän iten an famili, pwal fän iten ekewe chon Israel meinisin.
Iwe, are eman leimi ika eman chon ekis mi nom remi epwe liapeni man ika machang mi öchün ochoch, epwe asürala chan o pwölü ewe cha ngeni pwül.
Pun ekewe aramas mi nom mwemi lon ewe fanü ra föri ekei sokun föför mi anioput meinisin. Iei mine ewe fanü a limengau ren.
Ousap pwal fichi meten möküren asen selingemi ika amocha alüsemi.
Are eman mwän a kon ren pwülüen pwin saman ika pwülüen mwänin inan, a turunufasei pwin saman ika mwänin inan. Iwe, ir me ruoman repwe angei chappen ar föför, pun repwe mäla, nge esap wor nöür.
Nge esap tongeni kan ngeni ewe chechen lefil ika ewe rongen asor, pokiten a wor terin, pwe esap apiningaua imwei mi pin. Pun ngang ewe Samol mi Lapalap üa apini ekewe mettoch.”
Are oua eäni asor eu asoren kilisou ngeni ewe Samol mi Lapalap, oupwe asor lon pwüngüöchün ewe angang, pwe Kot epwe etiwakemi.
Iwe, ewe Samol mi Lapalap a ngeni Moses ekei allük:
Iwe, ra kalapusei tori repwe silei letipen ewe Samol mi Lapalap fän itan.
Iwe, ewe fanü epwe efisätä ua, pwe ämi oupwe mongö o möt, oupwe pwal nonom lon ewe fanü fän kinamwe.
Pwal pwin saman ika nöün pwin saman ika eman märärin seni an famili a tongeni mönisefäli. Nge are a pisekiseksefälila, a pwal tongeni püsin mönisefäli inisin.
mürin ngang üpwe pwal ü ngenikemi o afeiengauakemi fän fisu lap seni me mwan pokiten ämi tipis.
Nge are eman aramas a wöüngau pwe esap tongeni mönätiu ükükün liwinin aüchean ewe aramas a eäni pwon won, epwe emwenato ewe aramas fän mesen ewe souasor. Iwe, ewe souasor epwe aüküsefäli liwinin aüchean, nge epwe alongolong won ükükün tufichin ätewe a eäni ewe pwon.
Iwe, epwe wor eman mwän seni eu me eu ainang i mwänirelan an cho, epwe alisikemi.
Seni mwirimwirin Manasa ekewe mwän meinisin seni ier rüe feitä mi tongeni fiti maun, ra aleaniir o makei iter lon en me an famili me än semer cho.
Iwe, peliörün ewe imwenfel seni mangaku chon ewe ainangen Rupen me ekewe mwich mi chu ngeni lon an kinikin repwe aüetä imwer imw mangaku fän ar filäik lon tettelin en me an mwich. Iten souemwenin ewe ainangen Rupen Elisur nöün Seteur mwän.
“Kopwe emwenato chon ewe ainangen Lefi mwen ewe souasor Aaron pwe repwe angang ngeni.
Nge wisen nöün Merari kewe mwän repwe tümwünü pappen ewe imwenfel seni mangaku, ekewe amwöch, ekewe ür me alongur me pisekin meinisin ra aea lon ar angang.
Nge are Aaron me nöün kewe mwän ra wes le pwölüela ekewe pisek mi pin me mettochun meinisin lupwen fansoun än chon Israel repwe sai, mürin nöün Kohat kewe mwän repwe feito o mwärei ekewe pisek. Nge resap tongeni atapa ekewe pisek mi pin pwe resap mäla. Ikkei pisekin ewe imwenfel seni mangaku nöün Kohat kewe mwän ra wisen mwärei.
Iei iteiten nöün Merari kewe mwän lon ar kewe famili Moses me Aaron ra aleaniir fän än ewe Samol mi Lapalap allük ngeni Moses.
Iwe, ewe souasor epwe tukei ekumwuch seni ewe asoren mongö, iei asisilan pwe a asor meinisin, o kenala me won ewe rongen asor. Mürin epwe aünü ngeni ewe fefin ewe koluk.
ewe Samol mi Lapalap epwe netiu womi fän an kirikiröch o ümöümöch ngenikemi,
A pwal eäni asor eman ätemwänin kuuch fän iten asoren tipis,
A pwal eäni asor eman ätemwänin kuuch fän iten asoren tipis,
Nge ükükün ekewe man fän iten ewe asoren kinamwe: rüe me föman ätemwänin kow, wone ätemwänin sip, wone ätemwänin kuuch me wone ätemwänin lam eu ierir. Iei ükükün asoren apinipinin ewe rongen asor mürin an kepit.
Lekuniolupwinin ewe engol me rüanün ränin ei maram repwe föri ewe Pasofer, repwe pwal föri pwüngün me allükün meinisin.”
Oupwe ettiki ekewe rappwa pwal lon ränin ämi pwapwa, lupwen fansoun ämi kewe chulap mi kefilitä me lepoputän ekewe maram. Oupwe ettiki ekewe rappwa lupwen fansoun ämi eäni asoren kek me asoren kinamwe. Mürin üpwe alisikemi. Ngang ewe Samol mi Lapalap ämi we Kot.”
Iwe, a wor eu mwichen chon ekis mi ngau mi eti ekewe chon Israel lon ar sai. Ekei aramas ra mwäräkich won fituk, pwal ekewe aramasen Israel ra lalsefäl o apasa, “Amwo sia fen ochoch fituk.
Iei popun ewe leni a iteni Kiprot-atawa  , pun ikenan ra peiaseni ekewe aramas mi mwäräkich.
Setur nöün Mikael mwän seni ewe ainangen Aser,
Nge ekewe aramas meinisin ra üra pwe repwe monei ngeniir fau. Mürin, lingen ewe Samol mi Lapalap a pwä won ewe imwenfel seni mangaku ngeni ekewe aramasen Israel meinisin.
Iwe, lesosorusichin sorotän ewe rän ra pwätä o feitä won ewe fanü mi chukuchukutä, pun ra apasa, “Sa mefi pwe sa tipis. Nge iei ousipwe feitä ngeni ewe fanü ewe Samol mi Lapalap a pwon ngenikich.”
Iwe, ewe souasor epwe föri asoren amusamusen tipis fän iten unusen ewe mwichen chon Israel. Ar föför mi mwäl epwe musala, pun esap fis seni mochenin letiper, ra pwal uwato ar asoren kek ewe Samol mi Lapalap a efich pwoon, me ar asoren tipis.
Kosap fokun emwenikeemilong lon eu fanü mi pwülüöch o fanüeräs, kosap pwal ngenikem fanü me tanipin wain pwe aipwe fanüeni. Ifa usun, kopwe pwal atupu ekei aramas? Äm aisap feila.”
Nge ewe Samol mi Lapalap a üreni Moses,
Pwal iei inetimi: Än ekewe aramasen Israel lifang ra eäni asor, pwal ar kewe asoren assaw meinisin. Ekei asor üa ngenikemi me noum kewe mwän me fefin, pwe inetimi tori feilfeilachök. Iteiten ir mi limöch me lein chon leimwom repwe tongeni mongö seni.
Mürin, eman mwän mi limöch epwe tukei falangen ewe kow o iseis lükün ewe ia oua nonom ie lon eu leni mi limöch. Iwe, ewe falang epwe iseis fän iten ekewe aramasen Israel pwe epwe nofit me koluk, pwe epwe wor kolukun limelim. Pun ei koluk kolukun limeti tipis.
Kose mochen kopwe mwüt ngenikem pwe aipwe pwerelong lon fanüom. Äm aisap pwerelong lon om tanipin wiich ika tanipin wain, aisap pwal ün koluk seni ekewe chönüttu. Äm aipwe chök fetal won än ewe king alelap, nge aisap kul ngeni pelifichin ika pelimöngün tori aipwe pwerewu seni fanüom.”
“Kopwe michitä en chönüttu.
Mürin ra kul o feitä ngeni Pasan. Nge Ok ewe kingen Pasan me nöün sounfiu meinisin ra towu pwe repwe maun ngeniir me lon Etrei.
Mürin, ewe Samol mi Lapalap a afosa ewe aas pwe a aisini Palam, “Met üa föri ngonuk pwe ka wichiei fän ülüngat.”
Iö a tongeni aleani ekewe mwirimwirin Jakop mi usun pien fanü, nge iö a tongeni aleani eu lerüanün ewe mwichen chon Israel?
esap konola tori epwe asomwala liapan
Lupwen a konola, esap wor eman a tongeni apwätäi.
“Inamwo are lenien imwemi ra pöchökül
Iwe, Moses me ewe souasor Eleasar ra kapas ngeni ekewe aramas me lon ewe maasiesin Moap arun ewe chanpupu Jortan sasape ngeni Jeriko o üreniir,
Nge Selofehat nöün Hefer we mwän esap wor nöün mwän, pwe a chök wor nöün fefin. Iwe, ikkei iten nöün Selofehat kewe fefin: Mala, Noa, Hokla, Milka me Tirsa.
Iwe, ikkei ekewe iteit Moses me ewe souasor Eleasar ra aleani, lupwen ra angei iteiten ekewe aramasen Israel lon ewe maasiesin Moap arun ewe chanpupu Jortan sasape ngeni Jeriko.
Oupwe pwal achu ngeni ruu paun pilawa mi amas o mürina mi nofitfengen me eu kuoch apüra seni föün olif mi wüsüs pwe asoren mongö.
nge ruu paun epwe chu ngeni eman me eman kewe füman lam.
Oupwe pwal eäni asoren tipis eman ätemwänin kuuch lükün ewe asoren kek mi chök fifis iteiten rän me ewe asoren mongö me asoren ün mi chu ngeni.
Ra pwal achu ngeni niier kewe ekewe limman king seni Mitian iter Efi, Rekem, Sur, Hur me Repa. Ra pwal niela Palam nöün Peor we mwän.
Iwe, inetir kow ükükün ilik me wonungeröü. Nge seni ei ükükün, fik me ruoman inetin ewe Samol mi Lapalap.
Nge iei ämi oua chök tolong lemürürün sememi kewe, ämi eu täppin aramas mi tipis. Oua chök alapala än ewe Samol mi Lapalap song mi pöchökül ngeni Israel.
Iwe, Moses a makeetiu iteiten eu me eu kewe leni ra sai seni, usun ewe Samol mi Lapalap a allük ngeni. Iwe, iei tettelin ar sai seni eu leni tori pwal eu leni.
Mürin ra sai seni Penejaakan o aüetä imwer lon Horhakitkat.
Iwe, kiännin fanüemi me pelilotou epwe arosetin ewe matau watte.
Iwe, ekewe telinimw meinisin oupwe ngeni chon ewe ainangen Lefi repwe ükükün faik me walu, fiti ekewe fanü ünükür fän iten nöür kewe man.
Nge are ir ra pwüpwülü ngeni mwän seni pwal eu kewe ainangen Israel, inetir fanü epwe imwü seni inetin semelapem kewe o pach ngeni inetin ewe ainang ra pwüpwülülong lon. Iei usun ewe fanü epwe imwü seni kinikinin inetim.
üa ürenikemi, ‘Ämi oua tori ewe fanüen chon Amor mi chukuchukutä, ewe ia ewe Samol mi Lapalap ach we Kot epwe ngenikich.
A pwal üreniei pwe üpwe allük ngenikemi, ‘Iei a arapakan ämi pwerelong lon fanüen pwimi ekewe mwirimwirin Esau mi nom lon Etom. Iwe, repwe niuokusitikemi. Nge oupwe tümwünüöchükemi,
Lon ewe fansoun sa pwal liapeni an kewe telinimw meinisin o unusen atarela. Sa pwal niela mwän, fefin me semirit, nge sisap amanaua eman.
Kopwe feitä won ungen ewe chuk Piska o nenela pelilotoun me peliefengin ewe fanü, pwal peliörün me peliötiuan. Kopwe nenengeniöchü ewe fanü, pun kosap feila pekilan ewe chanpupu Jortan.
Ikenan oupwe angang ngeni sokopaten kot mi för seni mwüch me fau resap tongeni küna ika rongorong ika mongö ika tini, pun ir förien pöün aramas.
Kosap chapetiu ngeniir are fel ngeniir, pun ngang ewe Samol mi Lapalap om Kot, eman Kot mi lukomong. Üa liwini än samasam föföringau won nöür kana tori aülüngatin are arüanün tettelin chokana mi oputaei.
Ekei kapas üa allük ngonuk ikenai repwe nom lon lelukom.
Iei mine oupwe tümwünüöchü le apwönüetä ekewe allük me pwüüng üa ngenikemi ikenai.”
Pun i a emwenikemiilong lon ewe fanüapö mi watte o eniwokus, ia a wor ie serepenit mi poison me chöükö. Lon ewe fanü mi pwasapwas pwülün, pun esap wor kolukun, a aünükemi koluk seni lon ewe achau mi fokun pöchökül.
Iei mine üa chapetiu fän mesen ewe Samol mi Lapalap lon ekewe faik rän me faik pwin, pun üa silei pwe a fokun ekiekin arosakemiila.
Oua pwal küna mine a föri ngeni ewe mwichen sounfiun Isip, ngeni nöür oris me war woken, usun an amopuretiu lon ewe Setipar, lupwen ra tapwerikemi, pwal usun än ewe Samol mi Lapalap a aroserela.
Iwe, ekewe fanü oupwe angei seni chon ekewe mwü, oupwe fokun ataela me lon ekewe leni meinisin ia ekewe aramas ra fel ngeni ar kewe kot ie, won ekewe chukutekia me won ekewe chukutekison, pwal fän iteiten irä mi muresires.
Iwe, oupwe tümwünüöchü le föri meinisin mine üa allük ngenikemi. Ousap apacha och ngeni ika angei och seni.
Nge ikkei ir ekewe machang ousap ochoch: Ikel me sokopaten ikel iter wolcher me osprei,
“Iwe, are eman a amömö ngenikemi eman re Ipru ika eman fin Ipru, epwe angang ngenikemi ükükün wonu ier, nge lon afisuen ier oupwe angasala.
Ousap sorei mine a pwüng, ousap pwal lifilifil aramas. Ousap angei lifangen amichimich, pun ei sokun lifang a achuna mesen chon mirit, pwe ra sorei pwüngün chokewe mi pwüng.
a tongeni angang ngeni ewe Samol mi Lapalap ämi we Kot usun chök chienan kewe seni ewe ainangen Lefi mi angang ikenan fän mesen ewe Samol mi Lapalap.
“Iwe, eman chök chon pwärätä esap naf an epwe tongeni atipisi eman mwän pwe a föri föförün mwäneson ika sokun föför mi ngau. Nge ren pwärien ruoman ika ülüman chon pwärätä a tongeni fis pwüngün ar atipisi.
Iwe, ekewe souakomwen ewe telinimw repwe emwenala ewe nienifön kow lon eu lemol ia a pupu koluk ie, esamwo tu pwülün, esap pwal mwo fot irä won. Iwe, ikenan repwe kupi üen ewe nienifön kow.
Kosap pwal üföüf echö üf mi för seni ülen sip me seni silin irä.
lupwen a tori lekuniol epwe tütü, nge lupwen akkar a tuputiu, a tongeni tösefälilong lon ewe lenien sounfiu.
Iwe, ekewe sam resap ninnila fän iten än nöür tipis, nge ekewe nau resap ninnila fän iten än semer tipis. Iteiten eman me eman epwe ninnila fän iten püsin an tipis.
Iwe, mürin kopwe apasa ekei kapas me fän mesen ewe Samol mi Lapalap om we Kot, ‘Ai we lewo eman re Aramea mi siamüfetal, a feila Isip me an mwich mi kükün o nonom ikenan. Iwe, ikenan a wiliti eu mwü mi watte o pöchökül pwal chocho.
‘A anümamau eman mwän esap asamolu saman me inan.’ Nge ekewe aramas meinisin repwe apasa, ‘Amen.’
Iwe, ewe Samol mi Lapalap epwe tinato womi anümamau, fitikoko me apwüng lon meinisin mine oua föri tori oupwe mäla o müttir rosola pokiten ämi föför mi ngau me ämi likitala Kot.
Repwe afochongau, resap meniniti ekewe mi chinlap, resap pwal tongei ekewe semirit.
ämi meinisin oua ü ikei, pwe oupwe tolong fän ewe pwon mi fis fän akapel, ewe Samol mi Lapalap ämi we Kot a föri ngenikemi ikenai.
Esap pwal nom pekilan ewe matau pwe oupwe üra, ‘Iö epwe feila pekilan ewe matau fän itach o uwato rech ei allük, pwe sipwe rongorong o aleasochisi?’
Mürin, ewe Samol mi Lapalap a awisa Josua nöün Nun we mwän ngeni wisan o apasa, “Kopwe apöchökülok o tipepwora, pun en kopwe emwenalong ekewe aramasen Israel lon ewe fanü üa pwon fän akapel pwe üpwe ngeniir. Ngang üpwe etuk.”
Lupwen ewe mi Unusen Tekia a ngeni chon ekewe mwü fanüer,
ngeni minefön kot ra kärän chök pwä,
pun repwe wewengau ren o apasa,
Iei oupwe mefi pwe fokun ngang chök ewe Kot, esap wor eman kot ünüki.
a tineto seni ewe chuk Paran,
Ai Samol mi Lapalap, kopwe afeiöchü ar tufich
Repwe angei wöür seni leset,
Iei mine chon Israel ra nonom fän kinamwe,
pwe repwe pwerefetal lemenen ewe leni ia ekewe aramas ra nonom ie, o allük ngeniir, “Oupwe amolätä amötümi. Pun mürin ülüngat rän oupwe pwerela pekilan ewe chanpupu Jortan o pwerelong lon ewe fanü ewe Samol mi Lapalap a ngenikemi pwe oupwe fanüeni.”
Mürin ekewe ruoman mwän ra feitiu seni ekewe chukuchukutä, ra pwerela pekilan ewe chanpupu o feila ren Josua nöün Nun we mwän. Iwe, ra apworausa ngeni meinisin usun mine a fis ngeniir.
Iwe, chon ekewe ainangen Rupen me Kat pwal esopun ewe ainangen Manasa ra pwerela pekila mwen ekewe aramasen Israel fän ar pisekin maun, usun Moses a amwirimwir ngeniir.
Oupwe karis lükün pwelin ewe telinimw, pwe ekewe sounfiu meinisin repwe pweli ewe telinimw fän eu. Oupwe föri iei usun lon ükükün wonu rän.
Iwe, Josua a tinala ekoch mwän seni Jeriko ngeni Ai mi arap ngeni Pet-awen ötiuen Petel. Iwe, a üreniir, “Oupwe feila o operi ewe fanü.” Nge wesin än ekewe mwän operi ewe fanü,
Iwe, repwe towu o cherikem tori aipwe panirela toau seni ewe telinimw. Repwe ekieki pwe aia sü me mwer usun me mwan.
Iwe, pworausen än chon Israel win a tori ekewe king meinisin mi nom lotoun ewe chanpupu Jortan, lon ewe fanü mi chukuchukutä me ewe fanü tekison, unusen arosetin ewe matau watte tori ewe chuk Lepanon. Ir ekewe kingen chon Hit, chon Amor, chon Kanaan, chon Peris, chon Hiw me chon Jepus.
“Oupwe etto rei o alisiei pwe sipwe maun ngeni Kipeon. Pun chon Kipeon ra kinamwe ngeni Josua me ekewe aramasen Israel.”
Iwe, Josua me nöün sounfiu meinisin ra feil seni Lakis o feila Eklon. Ra pwelifeili ewe telinimw fän ar pisekin maun o maun ngeni.
Lon ena fansoun Josua a feito o arosala ekewe mwänämong ir mwirimwirin Anak seni ewe fanü mi chukuchukutä, seni Hepron me Tepir, seni Anap me unusen ewe fanü mi chukuchukutä me lon Juta me Israel. Josua a fokun aroserela, a pwal ataala ar kewe telinimw.
unusen fanüen chon Kanaan me Meara, fanüen chon Siton tori Afek mi nom arun kiännin fanüen chon Amor,
Iei pworausen inetin ewe fanü Kanaan mi nom lotoun ewe chanpupu Jortan ngeni ekewe aramasen Israel. Ewe souasor Eleasar me Josua nöün Nun we mwän, pwal souemwenin än semer kewe cho seni ekewe ainangen Israel ra aineti ewe fanü ngeniir.
Iwe, Kalep a apasa, “Iö a akufu o liapeni Kiriat-sefer, üpwe ngeni nei we föpwül Aksa pwe pwülüan.”
pwal ekewe telinimw meinisin ünükün Astot fiti wisoposopur seni Ekron tori ewe mataulap.
Nge Selofeat nöün Hefer we mwän esap wor nöün mwän, pwe a chök wor nöün fefin. Iwe, Selofeat nöün Hefer we mwän, nge Hefer nöün Kiliat, nge Kiliat nöün Makir, nge Makir nöün Manasa we mwän. Iwe, ikkei iten nöün Selofeat kewe fefin: Mala, Noa, Hokla, Milka me Tirsa.
Iwe, kiännin me peliör a popueta me lesopun Kiriat-jearim mi nom lotou o pwerela tori ekewe koluk mi puächetä me lon Neftoa.
Iwe, arüanün kinikinin ewe fanü a ainet ngeni chon ewe ainangen Isakar a aükük ngeni ükükün ar kewe famili.
Nge lupwen ekewe chon Tan resap tongeni färelong lon ewe fanü, ra feitä o maun ngeni Lesem. Mürin ar liapeni ewe telinimw o niela chon, ra tolong o imweimw lon. Nge ra aita ngeni Lesem iten semelaper we Tan.
Iwe, seni ewe ainangen Peniamin ra ngeniir Kipeon me Kepa,
Iwe, a üreniir, “Ämi oua tümwünü meinisin mine Moses nöün ewe Samol mi Lapalap we chon angang a allük ngenikemi, oua pwal aleasochisi aloi lon meinisin mine üa allük ngenikemi.
Mürin, Pineas nöün ewe souasor Eleasar we mwän me ekewe samol ra liwin seni chon ekewe ainangen Rupen me Kat me lon ewe fanü Kiliat o liwinla ngeni ewe fanü Kanaan ren ekewe aramasen Israel. Iwe, ra uwei ngeniir ei pworaus.
Iwe, üa atolongeer lon niuokus me rükö, pwe üpwe asüela ekewe ruoman kingen chon Amor me mwemi. Ei esap fis ren nöümi ketilas ika wokumi esefich.
Mürin ra feila pwe repwe maun ngeni ekewe chon Kanaan mi nonom lon ewe fanü mi chukuchukutä, lon ewe fanü Nekep, pwal lon ewe fanü tekison.
Iei mine üa apasa pwe üsap asüela chon ei fanü me mwemi. Ir repwe ariaföüükemi, nge ar kewe kot repwe eu lenien likatup ngenikemi.”
Iwe, Ngünün ewe Samol mi Lapalap a feitiu won Otniel pwe a soukapwüngün Israel. A feila maun, nge ewe Samol mi Lapalap a atolonga Kusan-risataim ewe kingen Mesopotamia fän nemenian, pwe a akufu.
Iwe, Tepora a üra, “Üpwe fokun etuk. Nge ei sokun lapalap ka eäni, kosap ling ren, pun ewe Samol mi Lapalap epwe atolonga Sisera lepöün eman fefin.” Mürin, Tepora a ütä o eti Parak tori Ketes.
Lon ränin Samkar nöün Anat we mwän,
Iwe, ekewe meilap ra karisitiu seni Makir,
Iwe, epwe fokun feiöch Jael
Iwe, ra asoi fanüer o ataela mine a märitä me won tori ünükün Kasa. Ra pwal angei nöür sip me kow me aas meinisin, nge resap likiti och fän iten chon Israel, pwe repwe manau seni.
Nge Ngünün ewe Samol mi Lapalap a feitiu won Kition. Iwe, a ettiki eu rappwa, pwe chon ewe eterekesin Apieser repwe rong o tapwela mürin.
Iwe, Kition a tinala chon künö ren ekewe aramas mi nom lemenen ewe chukuchukutän Efraim, pwe repwe üreniir, “Oupwe feitiu o maun ngeni ekewe chon Mitian. Oupwe tokumweer o elliapa ekewe koluk tori Pet-para, pwal ewe chanpupu Jortan, pwe chon Mitian resap tongeni pwerela pekila.” Iei mine ekewe re Efraim meinisin mi kököto ngeni ewe maun ra feito o liapeni ekewe koluk tori Pet-para, pwal ewe chanpupu Jortan.
Mürin, Kition nöün Joas we mwän a feila o nonom lon püsin imwan.
Ei a fis pokiten ewe föringau mi fis ngeni nöün Kition kewe fik mwän epwe wor chappan, pwe char epwe ukun Apimelek pwiir we mi nirela, epwe pwal ukun ekewe re Sikem mi apöchöküla ngeni pwe epwe niela pwin kewe.
Mürin, Apimelek a müttir körato ewe alüal mi wisen uwei an tittin maun, o üreni, “Kopwe üttawu noum ketilas o nieila, pwe aramas resap üra rei pwe eman fefin a nieila.” Iwe, ewe alüal a posu pwe a mäla.
Iwe, Jefta a üreniir, “Are oupwe aliwinisefälieila lon leniei, pwe üpwe maun ngeni ekewe chon Amon, nge ewe Samol mi Lapalap epwe atolongeer lepei, ngang üpwe nemenikemi.”
Mürin ekewe ruu maram ewe föpwül a liwiniti saman, nge i a föri ngeni usun mine a eäni pwon ngeni ewe Samol mi Lapalap. Iwe, ewe föpwül a mäla nge esap fokun tori eman mwän. Ren ei a fis eu örüni lon Israel,
Esap tongeni mongö och mine a feito seni ewe irän wain ika ün wain ika sakau mi pwichikar, esap pwal mongö och mi limengau. Epwe tümwünü meinisin mine üa allük ngeni.”
Nge lon arüanün rän ra üreni pwülüen Samson, “Kopwe echimwa pwülüom na pwe epwe pwäri ngenikem wewen ewe asisil. Nge are kosap, äm aipwe kenikemi me chon leimwen semom. Ifa usun, oua titi äm pwe aipwe feito ikei, pwe oupwe awöüngauakem?”
Iei mine ewe leni a iteni Ramat-lehi  .
Nge ewe imw a ur ren mwän me fefin, pwal ekewe samolun chon Filistia meinisin ra nom lon. Nge won ewe imw me asan mi wor ina epwe ükükün ülüngeröü mwän me fefin mi katol Samson, lupwen a sipai ngeniir.
Seni ikenan ra feila ngeni chukuchukutän ewe fanü Efraim o tori imwen Maika.
Nge an we samol a üreni, “Apwi, sisap rik ngeni ewe telinimwen chon ekis, ir resap chon Israel. Nge sipwe feila Kipea.”
Iwe, ekewe ainangen Israel ra tinala ekoch mwän ren unusen ewe ainangen Peniamin pwe repwe üreniir, “Met ei sokun föföringau a fis me leimi?
Iwe, ra appafengeni ekewe chon Peniamin, ra tapweriir o niretiu seni Noha tori akawenewenen Kipea me peliötiu.
Iwe, lon ekana fansoun esap wor eman king lon Israel. Eman me eman aramas a chök föri mine a pwüng me ren.
Mürin Poas a üreni Rut, “Kopwe rongorong, nei föpwül. Kosap feila o rus lon pwal eu tanipi, kosap sü seni ikei, nge kopwe chök nonom ren nei kewe chon angang fefin.
Iwe, Poas a üreni Rut, “Kopwe uwato ena mangaku ka pwölü ngonuk o ameresala ikei.” Iwe, neminewe a föri iei usun, nge Poas a aükü ngeni ina epwe ükükün lime paun parli o ekietä won Rut. Mürin a liwinla ngeni ewe telinimw.
Elkana a mwo tongei Hana, nge a chök ngeni eu kinikin, pun ewe Samol mi Lapalap esap awora nöün.
esap wor eman lükün i,
Ewe Samol mi Lapalap epwe apwüngü unusen fanüfan,
Lon eu pwin Eli a kon lon lenian, nge mesan a toputopula pwe esap chüen tongeni küna mwan.
Iwe, än Kot we pworofel a oola, nge nöün Eli kewe ruoman mwän Hofni me Pineas ra mäla.
Iei oupwe amolätä efoch woken minefö me ruoman kow mi nöünöü, esamwo wor efoch waas a nom won üer. Oupwe ämwäralong won üer efoch waas o fötiir ngeni ewe woken. Nge apanen ekewe kow oupwe angei seniir o aliwinirela ngeni lenier.
Iteiten ier a feila Petel, Kilkal me Mispa o eäni kapwüng ngeni chon Israel lon ekei leni meinisin.
Mürin, Saul a üreni nöün we chon angang, “Nge are sipwe feila, met sipwe uwala ren ewe mwän? Pun anach mongö lon ach tuk a it, nge esap wor eu lifang sipwe uwala ren ewe soufos. Iwe, met echök sipwe ngeni?”
Lupwen Saul me nöün we chon angang ra tori Kipea, a churi eu mwichen soufos. Lon ei otun Ngünün Kot a feitiu won Saul pwe a osuni me leir.
Nge Saul a üra, “Esap fokun wor eman mwän epwe ninnila ikenai, pun ewe Samol mi Lapalap a angasa chon Israel ikenai.”
Iwe, Jonatan a niela ewe mwichen sounfiun Filistia mi nom lon Kepa. Nge ekewe chon Filistia ra rong usun. Mürin Saul a tinala chon künö lemenen unusen ewe fanü, pwe repwe ettiki rappwa o asilefeili pwe ekewe chon Ipru repwe feito ngeni maun.
Nge are repwe üra pwe sipwe feitä rer, mürin sipwe feitä, pun ewe Samol mi Lapalap a awinnakich pwe sipwe akufuur. Ei epwe eu asisil ngenikich.”
Mürin, Saul a üreni ekewe chon Israel meinisin, “Ämi oupwe nom won epek, nge äm me Jonatan nei we mwän aipwe nom won epek.” Iwe, ekewe aramas ra üreni Saul, “Kopwe föri mine a mürina me reöm.”
A tinukela pwe kopwe fokun arosala ekewe chon Amalek mi tipis. A urenuk pwe kopwe maun ngeniir tori ka nirela meinisin.
Iwe, Samuel a angei ewe rumen lö o epiti Tafit me fän mesen pwin kewe. Iwe, Ngünün ewe Samol mi Lapalap a fokun feitiu won Tafit seni lon ewe rän tori feilfeila. Mürin, Samuel a ütä o liwiniti Rama.
Iwe, Tafit a pwätä lesosorusich o likitala ekewe sip ren eman chon tümwün, a angei ekewe mongö o feila, usun Jesi a allük ngeni. A tori ewe lenien sounfiu, lupwen ekewe sounfiun Israel ra towu lon ewe wirasen maun fän ar akarükaken maun.
Iei usun Tafit a akufu o niela Koliat ren eu öülün me eföü fau, nge sap ren ketilas.
Mürin, Saul a allük ngeni nöün kewe chon angang, pwe repwe kapas ngeni Tafit le monomon o üra, “Ewe king a fokun sanuk, pwal nöün kewe nöüwis meinisin ra echenuk. Iei a tori otun om kopwe pwülüeni nöün ewe king.”
Mürin, püsin i a feila Rama o tori ewe chönüttu mi watte lon Seku. Iwe, a ais, “Ia Samuel me Tafit ra nom ie?” Eman a üra pwe ra nom Naiot lon Rama.
Nge Jonatan a pälüeni Saul, “Tafit a fokun tüngorei pwe üpwe mwüt ngeni an epwe feila Petleem.
Iwe, Tafit a feila seni Kat o süla lon ewe föimw mi nom asen ewe telinimw Atulam. Nge lupwen pwin kewe me chon leimwen saman meinisin ra rong usun, ra feila ren ikenan.
Iwe, Saul a titi nöün kewe sounfiu pwe repwe feila Keila o pwelifeili Tafit me nöün kewe aramas fän pisekin maun.
Iwe, Tafit a üreni Saul, “Pwota ka aüselinga alon ekewe aramas mi apasa pwe Tafit a ekiekin afeiengauok?
Iei mine kopwe ekieköchü o pii mine kopwe föri, pun feiengau epwe tori äm samol me chon leimwan meinisin. Nge äm samol a fokun aramasangau, pwe esap wor eman a tongeni kapas ngeni.”
Iwe, Saul a nom ünükün ewe al won ewe chukun Hakila akawenewenen Jesimon. Nge Tafit a chök nonom lon ewe fanüapö. Lupwen Tafit a rongorong pwe Saul a tapweralong lon ewe fanüapö,
Iwe, Tafit me nöün kewe aramas ra feila o tolong lon fanüen chon Kesur, chon Kirsi me chon Amalek. Pun seni me lom ir ra nonom lon ewe fanü tori Sur, pwal tori ewe fanü Isip.
Iwe, ekewe chon Filistia ra achufengeni ar mwichen sounfiu meinisin lon Afek. Nge ekewe chon Israel ra nom ren ewe puächen koluk mi nom lon Jesreel.
Iwe, Tafit a pwal angesefäli ekewe pwiin sip me kow. Iwe, nöün kewe aramas ra emwenala ekei man me mwen pwal ekewe ekoch pwin man o apasa, “Ikkei ir ekewe man Tafit a liapeni.”
Ewe alüal a pälüeni, “A chök fis pwe üa nom won ewe chuk Kilpoa. Ikenan üa küna Saul pwe a aünna ngeni wokun siles, nge ekewe woken me chokewe mi wawa oris seni sounfiun Filistia ra kaneto ngeni.
a pwal fouteekemi ren fout seni kolt.
Mürin, Apner a kapassefäl ngeni Asael, “Kopwe kaüla seni om tapweriei. Pwota üpwe niikela? Epwe ifa usun ai üpwe nenengeni mesen pwiüm Joap me mürin?”
Iwe, lupwen Apner me rüe mwän ra feito ren Tafit lon Hepron, Tafit a föri eu kametip fän iter.
Iei usun mine a fis: Lupwen ar tolong lon ewe imw, Isiposet a möür won an peet lon an rum. Iwe, ra posu o niela Isiposet, ra pwal pöküela üan. Mürin ra angei möküran o feila lon ewe lemolun Jortan lon unusen ewe pwin.
Iwe, Tafit a föri usun mine ewe Samol mi Lapalap a allük ngeni o niela ekewe chon Filistia seni Kepa tori Keser.
Lon ekewe leni meinisin ia üa saifetal ie me ekewe chon Israel meinisin üsamwo aisini eman lein ekewe souemwenin Israel, chokewe üa awiseer pwe repwe chon masen nei aramas, ‘Pwota ousap aüetä eu imwenfel seni irä setar fän itei?’
Ewe king Tafit a pwal angei chomong piras seni Peta me Perotai ekewe telinimwen Hatateser.
Lupwen Tafit a rong usun, a tinala Joap me ewe mwichen sounfiu meinisin.
Mürin, Joap a tinala eman chon künö ren Tafit pwe epwe apworausa ngeni meinisin usun mine a fis lon ewe maun.
Mürin, nöün kewe nöüwis ra aisini, “Met wewen om föri ei? Ka öchüna anom o kechü fän iten ewe mönükol, lupwen a chüen manau. Nge lupwen ewe mönükol a mäla, ka pwätä o mongö.”
Lupwen Apsalom mongean we a küna Tamar, a aisini, “Ifa usun, Amnon mongeom we a föri och föför mi ngau ngonuk? Kosap üreni eman och, fefinei, kosap ekieki usun lon lelukom, pun i mongeom.” Iwe, Tamar a nonom lon imwen Apsalom mongean we lon an letipeta me akaleman.
Mürin, neminewe a apasa, “Üa tongoreek, en ai king, pwe kopwe apelü iten ewe Samol mi Lapalap om we Kot, pwe ewe chon kütta liwinin chan aramasan esap chüen niela nei mwän pwe esap mäla.” Iwe, Tafit a apasa, “Mwo manauen ewe Samol mi Lapalap, sap mwo nge emet meten möküren noum mwän epwe morotiu lepwül.”
Pun ngang noum we chon angang üa eäni eu pwon, lupwen üa nom Kesur lon Siria o apasa: Are ewe Samol mi Lapalap epwe wesewesen aliwinisefäliei ngeni Jerusalem, üpwe fel ngeni ewe Samol mi Lapalap lon Hepron.
Iwe, lupwen Tafit a feila ekis pekilan ungen ewe chuk, Sipa nöün Mefiposet we chon angang a churi, nge a emwenato ruoman aas mi wor lenien mot wor. Ekewe aas ra uwei rüöpükü fochun pilawa, ipükü umwun föün wain mi pwas, ipükü föün irän leräs me eu rumen wain.
A pwal üra, “Ka silei pwe semom me nöün kewe mwän ra fokun pwora. Ra rochongau usun eman pear a rochongau, lupwen eman a angei seni nöün me lemäl. Pwal eu, semom a sip le maun, esap tongeni nom ren ekewe sounfiu lepwin.
Iwe, a fis pwe Apsalom a sereni nöün Tafit kewe sounfiu. Nge Apsalom a wawa nöün aas. Iwe, lupwen ewe aas a säla fän umumun palen efoch irä ook mi fokun watte, möküran a fif won palan. A nikemeitiu won ewe irä, nge ewe aas a wawa a chök säla.
Ka echeni chokewe mi oput en, nge ka oput chokewe mi echenuk. Pun ikenai ka afata ngenikem pwe esor aüchean noum kewe chon nemenem me noum kewe aramas me reöm. Ikenai üa mefi pwe are Apsalom epwe manau, nge äm meinisin aipwe mäla, kopwe pwapwa ren.
Iei üa ierini walik. Üsap chüen tongeni alefila lefilen öch me ngau. Üsap chüen tongeni neni nennen enei ika ünümei, üsap pwal chüen tongeni rongorong ngingin än mwän me fefin köl. Pwota ngang noum chon angang üpwe alapala weiresum, en ai samol me ai king.
Mürin, ewe fefin a liwinla ren aramasen ewe telinimw meinisin o eäni kapas tipachem ngeniir. Iwe, ra pöküela üen Sepa o aturätiu möküran ren Joap. Joap a ettiki ewe rappwa, nge nöün kewe sounfiu ra säng seni ewe telinimw o liwiniti en me lenian. Nge Joap a liwiniti Jerusalem ren ewe king.
ai Kot ai achau ewe ia üa op ie.
ewe mi Unusen Tekia a aronga mwelian.
Ka angasa aramas mi tipetekison,
Ra nenefetalei iö epwe alisiir, nge esap wor eman a amanaueer.
a wewe ngeni saramen tötän akkar lesosor, lupwen esap wor kuchu,
Apieser seni Anatot, Mepunai seni Husa,
Lon ewe chök ränin Kat a feito ren Tafit o üreni, “Kopwe feitä ren ewe lenien wichiwich umwun wiich än Arauna ewe re Jepus o senätä eu rongen asor ngeni ewe Samol mi Lapalap.”
Ra üreni ewe king pwe ewe soufos Natan a war. Nge lupwen Natan a tolong ren ewe king, a chapetiu me mwan.
Mürin, ewe king Salomon a titi Atonia. Iwe, ra emwenätiu seni ewe rongen asor. A feito o asamolu ewe king Salomon. Nge Salomon a üreni, “Kopwe feila lon imwom.”
Iei mine Penaia a feila ren imwen ewe Samol mi Lapalap o üreni Joap, “Ewe king a allük pwe kopwe towu.” Nge Joap a üra, “Apwi, üpwe chök mäla ikei.” Mürin, Penaia a liwinla ren ewe king o asile ngeni mine Joap a eäni pälüen.
Nge are kopwe aleasochisiei o apwönüetä ai kewe allük me pwüüng usun Tafit semom we a föri, mürin üpwe alangatamala ränin manauom.”
Paana nöün Husai we mwän a nemeni ewe fanü Aser me Pealot.
Iwe, ewe Samol mi Lapalap a ngeni Salomon tipachem usun a pwon ngeni. A wor kinamwe lefilen Hairam me Salomon, nge ir me ruoman ra föri eu pwonen atipeeufengen.
Eman me eman leir a wor ruofoch pöükässin, nge efoch me efoch pöükäs ükükün langataman fisu esop fiit. Nge seni ülülen efoch pöükäs tori ülülen pwal ewe efoch ükükün engol me limu fiit.
A pwal föri ruu leton seni piras, pwe repwe nom won ekewe ür. Nge tekian eu me eu kewe leton ükükün fisu esop fiit.
Iwe, ewe king a föri ekei pisek me lon ewe lenien ketel me för pisek seni mächä lon pan seni pwülüpar lefilen Sukot me Saretan lon maasiesin ünükün ewe chanpupu Jortan.
o iotek, “Ai Samol mi Lapalap, Koten Israel, esap wor eman kot a wewe ngonuk lon läng ika won fanüfan. Ka apwönüetä om pwon o pwäri om tong ellet ngeni noum kewe chon angang mi föri letipom ren unusen leluker.
Pun en ka aimwürela seni lein ekewe aramasen fanüfan meinisin pwe kopwe nöüniir, usun Moses noum we chon angang a fen pwärätä fän alom, lupwen ka emwenawu äm kewe lewo seni Isip.”
Iei mine Salomon a aüsefälietä Keser). Salomon a pwal nöüni ekewe chon angangen kinroosi le aüetä Pethoron-fan,
Iwe, a wor wonu foson latön ewe lenien motun king, nge won ullulon ewe lenien mot me lon a wor uluulun möküren eman nienifön kow. Mi pwal wor lenien pau won lepekin me ruu, nge uluulun ruoman laion ra nom lükün ekewe lenien pau.
Iwe, pwin Tapenes we a nöüni me won Hatat eman ät itan Kenupat. Tapenes a foleni ätei lon imwen Farao, nge Kenupat a nom ren nöün Farao kewe mwän.
Ra üreni, “Are ka mochen eman chon angang ngeni ekei aramas ikenai, kopwe eäni kapas mürina ngeniir, lupwen kopwe pälüeni ar tüngor, mürin ir repwe noum chon angang fansoun meinisin.”
Nge lupwen ewe king a rongorong än ewe soufos kapas ngeni ewe rongen asor lon Petel, a aitiewu pöün me ünükün ewe rongen asor o üra, “Oupwe turufi ätenan.” Lon ewe chök otun pöün Jeropoam we mi itini ngeni ewe soufos a mä, pwe esap chüen tongeni pworesefälielong.
Iei ewe tipis chon leimwen Jeropoam ra tur lon, a awarato wor feiengau me mäla pwe ra rosola seni won fanüfan.
Lon ei fansoun a chök fifis maun lefilen Rehopoam me Jeropoam.
Iwe, lon ewe otun Paasa a wiseni ewe wisen king, a niela chon leimwen Jeropoam meinisin, esap fokun likiti mwo eman tori a aroserela meinisin, usun nöün Kot we chon angang Ahia ewe re Silo a fen apasa fän alon ewe Samol mi Lapalap.
Iwe, Omri a föri mine a ngau me fän mesen ewe Samol mi Lapalap, nge a fen föföringau lap seni chokewe meinisin mi akom mwan.
Mürin, Elias a chapala won inisin ewe ät fän ülüngat o iotek ngeni ewe Samol mi Lapalap, “Ai Kot Samol mi Lapalap, kose mochen amanauasefäli ei ät.”
Nge leoloas Elias a ämängaueer o üreniir, “Oupwe leüömong le kökkö, pun i eman kot. Eli a chök ekekiek ika atapwalapwal, ika a saifetal, eli a möür, nge ämi oupwe apwökü.”
Iwe, ewe Samol mi Lapalap a üreni, “Kopwe towu o ütä won ei chuk me mwei, pun ngang ewe Samol mi Lapalap üpwe le feila senuk.” Mürin, eu watten asepwäl mi fokun pöchökül a asönü ekewe chuk o amökkükisietiu ekewe achau me fän mesen ewe Samol mi Lapalap, nge ewe Samol mi Lapalap esap nom lon ewe asepwäl. Mürin ewe asepwäl a fis och chechechin fanü, nge ewe Samol mi Lapalap esap nom lon ewe chech.
Iwe, iteiten eman me eman a chök niela pälüan, pwe ekewe chon Siria ra sü, nge ekewe sounfiun Israel ra tapweriir. Iwe, Penhatat ewe kingen Siria a pwal süla won eman oris, nge ekoch chon wawa oris ra eti.
Nge Isipel a üreni, “Ifa usun, en king lon Israel, ika sap en? Kopwe pwätä o mongö, kopwe pwapwa. Ngang üpwe angei ngonuk än Napot we tanipin wain.”
Iwe, ewe kingen Israel a pälüeni, “Mi chüen wor eman mwän, sa tongeni angei öüröürach seni ewe Samol mi Lapalap me ren, itan Mikaia nöün Imla we mwän. Nge ngang üa oput, pun esap fän eu mwo an epwe osuni och mi mürina usi, pwe mi ngau chök.” Nge Jehosafat a üra, “King Ahap, kosap aloni na.”
Iwe, ra talü waan woken aropen ewe nomun koluk lon Samaria, ewe ia ekewe fin lisowu ra tütü ie, nge ekewe kolak ra chönawei chan Ahap, usun ewe Samol mi Lapalap a fen apasa.
Mürin, nöün ewe Samol mi Lapalap we chon läng a kapas ngeni Elias, “Kopwe fitätiu ewe meilap, nge kosap niuokusiti.” Iei mine Elias a ütä o fitätiu ewe meilap ren ewe king.
Joram a föri mine a ngau me fän mesen ewe Samol mi Lapalap, nge esap chök usun mine saman me inan ra föri. A ataela ewe fau mi pin fän iten ewe anü Paal saman we a falei.
Iwe, neminewe a feila seni Elisa, a tolong lon imwan o apüngürelong me nöün kewe ät lon. Lupwen nöün kewe ät ra uwato ekewe rume ren, a niiniilong apüra lor.
Mürin, Elisa a pwätä o fetal lon ewe rum, a pwal tösefälitä won ewe peet o chapala won ewe ät. Iwe, ewe ät a mwesi fän fisu o nennela.
Iei mine Kehasi a tapwela mürin Naeman. Nge lupwen Naeman a küna pwe eman a säto mürin, a tötiu seni waan woken pwe epwe churi. Iwe, a aisini, “Ifa usun, a öch pworausom?”
Iwe, ekoch fansoun mürin, Penhatat ewe kingen Siria a amwichafengeni nöün kewe sounfiu meinisin. Ra feila o pwelifeili Samaria fän pisekin maun.
Iwe, me lom Elisa a üreni ewe fin Shunem, mine nöün ewe ät i a amanaua, “Kopwe feila ämi me chon leimwom, kopwe siamü ia ka tongeni nom ie. Pun ewe Samol mi Lapalap epwe awarato eu lengita won ei fanü lon ükükün fisu ier.”
Nge lupwen ka tori, kopwe kütta Jehu nöün Jehosafat we mwän, nge Jehosafat nöün Nimsi. Kopwe tolong ren o tüngor ngeni pwe epwe ütä seni lein chienan. Mürin, kopwe emwenalong lon eu rumwen lon.
Nge Jehu a netä ren ewe asammwacho o kökkötä, “Iö a nom won peki, iö a nom won peki?” Iwe, ruoman ika ülüman chon angang lon imwen king ra nenetiu ren.
Lon ewe otun, lupwen Jehu a wes le eäni ewe asoren kek, a üreni ekewe chon mas me ekewe meilap, “Oupwe tolong o nirela, nge ousap mwüt ngeni eman epwe süla.” Iwe, ra tolong o nirela ren ketilas o atururowu lükün. Mürin ra tolong lon ewe rumwen lon ewe imwen Paal,
Mürin, Jehoiata me ekewe meilapen sounfiu, ekewe chon tümwünü ewe king me ekewe chon tümwünü ewe imwen king pwal aramasen ewe fanü meinisin ra etala ewe king seni imwen ewe Samol mi Lapalap, ra pwerelong lon asamalapen ekewe chon mas tori imwen ewe king. Nge Joas a mottiu won ewe lenien motun king.
Iwe, esap chüen wor nöün Jehoahas mwichen sounfiu, chilon chök lime chon wawa oris, engol waan woken me engol ngeröü sounfiu mi fetal. Pun ewe kingen Siria a niela ekewe lusun o ipweriir pwe ra usun chök pwül moromor.
Iwe, chon Juta ra kuf ren chon Israel, pwe eman me eman a süla ngeni lenian.
Iwe, lon ilik me tiuen ierin mwün Ussia ewe kingen Juta, Salum nöün Japes we mwän a tolong lon wisan wisen king o nemeni Israel. A nom lon Samaria o nemenem lon ükükün eu maram.
Mürin, Resin ewe kingen Siria me Peka ewe kingen Israel ra feito pwe repwe maun ngeni Jerusalem. Iwe, ra pwelifeili ewe telinimw fän pisekin maun, nge resap tongeni liapeni.
Iwe, ra pöütala an kewe allük o atai ewe pwon a eäni ngeni ar kewe lewo, ra pwal aleasolap ngeni an kewe kapasen fön ngeniir. Ra fel ngeni ekewe uluulun anümwäl mi lomotongau o wiliti aramas mi lomotongau, ra pwal apirü föförün chon ekewe mwü mi nom pwelin ünükür, chokewe ewe Samol mi Lapalap a allük ngeniir pwe resap föri usun mine ir ra föri.
A ataela ekewe lenien fel won ekewe leni tekia, a kupi ekewe ür o pöküetiu uluulun ewe anüfefin Asera. A pwal atatakisi ewe uluulun serepenit seni piras Moses a föri, pun tori ekei rän ekewe aramasen Israel ra keni apach mi pwokus ngeni. Ei uluulun serepenit a iteni Nehustan.
Ikafa ir ekewe koten Hamat me Arpat? Ikafa ir ekewe koten Sefarwaim, Hena me Iwa? Ifa usun, ra angasa Samaria seni lepöün?
Nge ngang üa silei ia ka nom ie, om feila me om feito. Üa pwal silei om ü ngeniei fän om song mi watte.
Nge lusun pworausen än Hiskia föför me an pwora, pwal usun an föri ewe nomun koluk me ewe lenien puun koluk mi uwato koluk lon ewe telinimw, a mak lon puken uruwon ekewe kingen Juta.
Lon engol me waluen ierin mwün ewe king Josia, Josia a tinala ewe seketeri Safan ren imwen ewe Samol mi Lapalap. Iwe, Safan nöün Asalia we mwän, nge Asalia nöün Mesulam mwän. Ewe king a üreni,
Iwe, ewe king Josia a atai pinin ekewe lenien fel won ekewe leni tekia mi nom peliötiuen Jerusalem me peliörün ewe Chukun Olif. Ekei lenien fel Salomon ewe kingen Israel a aüetä fän iten Astarot än chon Siton we anüfefin mi anioput, fän iten Kemos än chon Moap we kot mi anioput, pwal fän iten Molok än chon Amon we kot mi anioput.
Iwe Jehoiakim a mäla, nge Jehoiachin nöün we mwän a siwili lon wisan wisen king.
Nge pirasen ekewe ruofoch ür, ewe sepien koluk mi watte me ekewe kuruma Salomon a föriir fän iten imwen ewe Samol mi Lapalap, a kon senukula chour.
chon Arwat, chon Semar me chon Hamat.
Iwe, mürin än Husam mäla, Hatat nöün Petat we mwän seni ewe telinimw Awit a siwili lon wisan wisen king. Ätei a akufu chon Mitian me lon ewe fanü Moap.
Sekup semen Jair, ätewe mi nemeni rüe me ülüngat telinimw me lon ewe fanü Kiliat.
Nge ekewe mwirimwirin Sopal semelapen chon Kiriat-jearim: Ekewe chon Haroe me esopun chon Menuhot,
3-4 Hur nöün Kalep we mwänichi a nöüni me won Efrat, iwe, mwirimwirin kewe poputän chon ewe telinimw Petleem. A wor ülüman nöün Hur kewe mwän: Etam, Penuel me Eser. Iwe a wor ülüman nöün Etam mwän: Jesreel, Isma me Itpas, nge iten fefiner Haselelponi. Penuel semelapen chon Ketor, nge Eser semelapen chon Husa.
Joel, Jehu nöün Josipia, Josipia nöün Seraia, nge Seraia nöün Asiel,
Nge ra pwal niela chomong aramas, pun Kot a alisiir lon ewe maun. Iwe, ra nonom lon fanüer tori ra oola.
Nge ekewe mwirimwirin Ahimot: Elkana, nöün Elkana Sofai, nöün Sofai Nahat,
Nge ekewe tanipi ünükün ewe telinimw me wisoposopun kewe ra ngeni Kalep nöün Jefune we mwän.
Nge märärir kewe seni ekewe familien Isakar meinisin ükükün walik me fisungeröü sounfiu mi pwora, usun a mak lon tettelin uruwor.
Nge pwin Jeflet itan Hotam a pwal wor nöün mwän: Sofa, Imna, Seles me Amal.
Nge nöün Jehoram kewe mwän: Samserai, Seharia, Atalia,
me Opatia nöün Semaia, Semaia nöün Kalal, nge Kalal nöün Jetutun, pwal Perekia nöün Asa, nge Asa nöün Elkana, ätewe mi nom lon wisoposopun lenien chon Netofa.
Ekewe chon Filistia ra cherikaei Saul me nöün kewe mwän. Iwe, ra niela Jonatan, Apinatap me Malkisua, nöün Saul kewe mwän.
Mürin, ekewe ülüman sounfiu mi pwora ra töfochofocholong lon lenien ekewe chon Filistia o üfi koluk seni ewe chönüttu mi nom Petleem ren asamalapen ewe tit. Iwe, ra uwato ren Tafit, nge Tafit esap mochen ün. A ninätiu ewe koluk, pwe eu asor ngeni ewe Samol mi Lapalap
Iwe, Tafit a nom lon Siklak, lupwen a sü seni ewe king Saul. Ikenan chomong sounfiu mi pwora ra feito ren Tafit pwe repwe alisi le maun.
Seni ewe esopun ainangen Manasa ükükün engol me walungeröü sounfiu mi kefil o föü iter, pwe repwe feila o seikätä Tafit pwe epwe king.
Elisama, Peliata me Elifelet.
Sekaria, Asiel, Semiramot, Jehiel, Uni, Eliap, Maseia me Penaia ra wisen ettik ükülele lon ngingin Alamot  .
Kot esap mwüt ngeni eman pwe epwe ariaföüür. A apwüngü ekewe king pokiter
Üa etuk ekis meinisin ia ka feila ie, üa pwal ärala chon oputom meinisin me mwom. Iwe, üpwe aitöchü itom usun iteüöchün iten ekewe meilap won fanüfan.
Ekei pisek ewe king Tafit a apini fän iten ewe Samol mi Lapalap o achu ngeni ewe silifer me kolt, a fen liapeni seni ekewe mwü meinisin, seni Etom, Moap, pwal seni ekewe chon Amon, ekewe chon Filistia me Amalek.
Mürin, a pwal fissefäl maun ngeni ekewe chon Filistia. Nge Elhanan nöün Jair we mwän a niela Lami pwin Koliat ewe re Kat. Ätei a wokuni efoch siles ilon a nönnö ngeni öüwün efoch waseres.
Mürin, ewe Samol mi Lapalap a allük ngeni ewe chon läng, pwe epwe siksefälielong nöün ketilas lon tükütükün. Iwe, ewe chon läng a aleasochisi.
Nge nöün Latan kewe ülüman mwän: Jehiel ewe mwänichi, Setam me Joel.
Iwe, ekewe mwirimwirin Eleasar me ekewe mwirimwirin Itamar ra akasiwil le üttüt. Ewe soumak Semaia nöün Netanel we mwän seni ewe ainangen Lefi, a makeetiu iter me fän mesen ewe king me nöün kewe nöüwis, Satok ewe souasor me Ahimelek nöün Apiatar we mwän, pwal fän mesen ekewe mwänirelan än ekewe souasor famili me mwänirelan än chon ewe ainangen Lefi famili.
Ätekei meinisin ir nöün Heman kewe mwän, nge Heman nöün ewe king soufos. Kot a ngeni Heman ekei engol me föman nöün mwän pwal ülüman nöün fefin, usun a fen pwon ngeni, pwe epwe atekiatä i.
Iwe, Kot a afeiöchü Opet-etom, pwe mi wor waluman nöün mwän: Semaia ewe mwänichi, Jehosapat, Joa, Sakar, Netanel,
Iwe, Jasopeam nöün Saptiel we mwän a wisen nemeni ewe aeuin mwich lon aeuin maram, nge iteiten chon an mwich rüe me rüanüngeröü mwän.
Iwe, Jonatan pwin semen Tafit i eman souöüröür me eman mwän mi tipachem o silelap. I me Jehiel nöün Hakmoni we mwän ra wisen asukula nöün ewe king kewe mwän.
Ra fangala ina epwe ükükün ipükü tiue ton kolt me ülüpükü walik ton silifer, wonopükü fik me limu ton piras me ülüngatngeröü füpükü lime ton mächä fän iten angangen ewe imwenfel.
Iwe, lon ewe pwinin Kot a pwä ngeni Salomon o üreni, “Met ka mochen üpwe fang ngonuk?”
Salomon a popuetä le aüetä ewe imwenfel lon aruuen maram lon ewe arüanün ierin mwün.
ewe sepien koluk mi fokun watte me ekewe engol me ruoman uluulun ätemwänin kow mi nom fan,
Inamwo nge en kosap aüetä ewe imwenfel. Nge noum mwän, epwe upu ngonuk, i epwe aüetä ei imwenfel fän itei.’
mürin kopwe aüselinga ar iotek me ar tüngor me läng ewe ia ka nom ie. Kopwe alisiir o amusala än noum aramas tipis ra föri ngonuk.
A pwal aüsefälietä Pet-horon-asan me Pet-horon-fan, pwe a pöchökül tittir, a pwal wor asamalaper me lokkur.
Mürin, ewe king a pwal föri eu lenien motun king mi watte, a alinga ngeni ngiin äläfan o apachatä kolt mi mürina won.
Iwe, lupwen chon Israel meinisin ra küna pwe ewe king esap aüselinga ar tüngor, ra pälüeni ewe king, “Pwota sipwe chiechi ngeni Tafit me an famili. Met sokun feiöch sa angei seniir? Ämi chon Israel, oupwe liwiniti en me lenian. Rehopoam, kopwe tümwünü püsin chon leimwom.” Iei mine chon Israel meinisin ra liwiniti en me lenian.
Iwe, Sisak a liapeni ekewe telinimwen Juta mi pöchökül tittir o feila tori Jerusalem.
Iei usun ekewe sounfiun Juta ra akufu ekewe sounfiun Israel lon ewe fansoun, pun ra anomu ar apilükülük won ewe Samol mi Lapalap än ar kewe lewo we Kot.
Lon ewe ränin ra asor ngeni ewe Samol mi Lapalap seni mine ra liapeni ükükün füpükü ätemwänin kow me fisungeröü sip.
Nge ekewe mwän seni ewe ainangen Lefi iter Semaia, Netania, Sepatia, Asael, Semiramot, Jehonatan, Atonia, Topia me Topatonia, pwal ekewe souasor Elisama me Jehoram ra etiir.
Iwe, ewe Samol mi Lapalap a ais, ‘Iö epwe atupu Ahap ewe kingen Israel, pwe epwe feila o mäla lon Ramot-kiliat?’ Iwe, eman a apasa och, nge pwal eman a apasa och.
Iwe, chon ekewe telinimwen Juta meinisin ra feito o mwichefengen lon Jerusalem, pwe repwe kütta alilisir me ren ewe Samol mi Lapalap.
Nge lusun pworausen än Jehosafat föför meinisin seni lepoputan tori lesopolan an nemenem a makelong lon puken uruwon Jehu nöün Hanani we mwän o pachelong lon puken uruwon ekewe kingen Israel.
Nge Kot a fen akota pwe än Ahasia feiengau epwe fis ren an feila äämwa Joram. Pun lupwen a tori Joram, a eti i le churi Jehu nöün Nimsi we mwän, ätei ewe Samol mi Lapalap a epiti pwe epwe arosala chon leimwen Ahap.
Ekoch fansoun mürin, Joas a ekiekietä pwe epwe försefäli mine a ta me won imwen ewe Samol mi Lapalap.
Nge eman soufos a feila ren ewe king o üreni, “Ai king, kosap mwüt ngeni ewe mwichen sounfiun Israel pwe repwe etuk, pun ewe Samol mi Lapalap esap eti ekewe chon Israel.
Usia a pwal aüetä o apöchöküla imw tekia lon Jerusalem arun ewe Asamalapen Lepwokuku, arun ewe Asamalapen Lemol me arun ewe Pwokukun ewe tit.
Iwe, Sikri eman sounfiu seni Efraim a niela Maseia nöün ewe king mwän me Asrikam ewe meilapen chon tümwünü ewe imwen king, pwal Elkana ewe kisin fän ewe king.
Iwe, iei ekiekin lelukei, pwe üpwe föri eu pwon ngeni ewe Samol mi Lapalap ewe Koten Israel, pwe esap chüen song ngenikich.
Iwe, ei akot a pwüng me ren ewe king me ekewe aramas meinisin.
Lon ewe aülüngatin maram ra popuetä le uwato ekewe mettoch ra apini o achukuchukuretä, nge lon ewe afisuen maram ra awesala.
Iwe, nöün Sanherip meilapen sounfiu ra chök alapala ar kapasingau usun Kot ewe Samol mi Lapalap, pwal usun nöün we chon angang Hiskia.
A iotek ngeni Kot, nge i a etiwa an siö. A aüselinga an tüngor o aliwinisefäliela Jerusalem, pwe epwe nemenisefäli mwün. Mürin, Manasa a silei pwe ewe Samol mi Lapalap i Kot.
Mürin, Safan a pwal üreni ewe king, “Ewe souasor Hilkia a ngeniei ei puk.” Iwe, Safan a aleani ewe puk ngeni ewe king.
Nge ekewe chon köl ir mwirimwirin Asaf ra ütä lon lenier usun pwüngün ewe allük seni Tafit me Asaf, Heman me Jetutun nöün ewe king soufos. Iwe, ekewe chon masen ekewe asamalap mi ütä lon eu me eu kewe asamalap, resap feila seni lenier, pun pwiir kewe ekewe mwän seni ewe ainangen Lefi ra amolätä ewe Pasofer fän iter.
A pwal uwala Papilon pisekin ewe imwenfel meinisin, ekewe pisek kükün me watte, pwal ekewe pisek aüchea seni lon imwen ewe Samol mi Lapalap me ekewe pisek aüchea meinisin än ewe king me nöün kewe nöüwis.
Ekewe mwirimwirin Pikwai ükükün ruungeröü lime me wonoman.
Keros, Siaha me Paton,
Iwe, ra föri ewe chulapen likachoch, usun a fen mak lon akotun. Ra eäni asoren kek iteiten rän aükük ngeni ükükün mine a fen pwüngüla fän iten eu me eu rän.
Iei mine oupwe föri eu allük pwe ekei aramas repwe ükütiu le aüsefälietä ei telinimw tori üpwe pwal föri eu allük.
pwe repwe tongeni eäni ekewe asor mi fich ngeni ewe Koten läng, repwe pwal iotek fän iten manauei me nei kewe mwän.
Nge lusun ewe silifer me kolt oua tongeni möni ngeni mine a öch me reöm me pwiüm kewe chon Israel, usun mine a fich ngeni letipen om we Kot.
Iwe, ruupükü rüe chon angang ngeni ewe imwenfel ra pwal chu ngeniir, ir mwirimwirin chokewe Tafit me nöün kewe nöüwis ra awisa pwe repwe alisi ekewe mwän seni ewe ainangen Lefi. Ir meinisin a makelong iter lon ewe iteit.
Ifa usun, aipwe chüen purisefäli om kewe allük o pwüpwülü ngeni ekei aramas mi föri ekewe föför mi anioput? Ifa usun, kosap song ngenikem tori äm aipwe rosola, pwe esap chüen wor eman mi chüen manau ika eman mi tongeni sü?
Seni ewe familien Pani: Mesulam, Maluk, Ataia, Jasup, Seal me Jeremot.
Iwe, ewe king a aisiniei, “Met ka mochen tüngor seniei?” Mürin üa iotek ngeni ewe Koten läng.
Nge Malkia nöün Rekap we mwän, ewe sounemenemen ewe fanü Pet-hakerem, a försefäli ewe Asamalapen Ioien Pipi. A amasalong ekewe asam lon lenier o apachätä amwöchür me lokkur kewe.
Mürin, ekewe chon Juta mi nonom rer ra feito o ürenikem fän chomong, “Chon oputakich repwe feito o maun ngenikich seni ekewe leni meinisin ia ra nonom ie.”
Ai Kot, kopwe chechemeni meinisin mine üa föri fän iten ekei aramas o afeiöchüei.
Ekewe mwirimwirin Ara ükükün wonopükü lime me ruoman.
Ekewe mwirimwirin Imer ükükün engeröü lime me ruoman.
Iwe, chomong lein ekewe aramas ra fangala pisek ngeni angangen ewe imwenfel: Ewe kepina a fangala ina epwe ükükün engol me tiu paun kolt, lime sepi me limepükü ilik üfen souasor.
Mürin, ekewe aramasen Israel ra eäni ei iotek, “En Kot, en chök ewe Samol mi Lapalap.
o ngeniir ekewe pwüüng mi wenechar me ekewe allük mi pwüng o mürina.
ka pwal afanüa ngeniir fanüer kewe meinisin.
ka aüselingeer seni läng.
Aramas ra nöünikem amanau me lon ewe fanü ka ngeni äm kewe lewo,
Hosea, Hanania me Hasup,
fiti märärin kewe, ir sounfiu mi pwora, irfengen meinisin ükükün ipükü rüe me waluman. Iwe, Saptiel nöün Haketolim we mwän ar sounemenem.
Ikkei ir ekewe mwän seni ewe ainangen Lefi: Jesua, Pinui, Katmiel, Serepia, Juta me Matania, nge Matania fiti märärin kewe ra wisen chietä ekewe kölün kilisou.
Iwe, ewe aruuen mwich mi kölün kilisou a pwerela ngeni peliefengin me won ewe tit, nge ngang üa tapwela mürir fiti esopun ewe mwichen samolun ekewe aramas. Äm aia fetal asen ewe imw tekia Lenien Umw o fetal ngeni ewe tit mi chölap.
Nge ngang üa fönöör o üreniir, “Pwota oua pwinipwin lükün ewe tit? Are oupwe försefäli, üpwe pöchökül ngenikemi.” Seni ei fansoun resap chüen feito lon ewe ränin sapat.
Iwe, are om ei allük epwe chöfetal lon unusen mumw mi fokun watte, ekewe fefin mi tekia me tekison meinisin repwe meniniti pwülüer.”
Lupwen Haman a küna pwe Mortokai esap fotopwäsuk mwan, esap pwal asamolu, a fokun lingeringer.
Mürin, ewe king a aisini, “Met om mochen, kiwiin Ester? Meinisin mine kopwe tüngor seniei epwe toruk, inamwo ika esopun mwüi.”
Iwe, ewe king Asuworos a aisini kiwiin Ester, “Iö ätewe a ekiekin föri ena sokun, ia a nom ie?”
Porata, Atalia me Aritata,
A pwal wor füngeröü nöün sip, ülüngeröü kamel, engeröü ätemwänin kow, limepükü liafefinin aas me chomong, chomong chon angang. Iei mine ei mwän a iteföüla seni ekewe aramas meinisin mi nom lon ewe fanü ötiu.
Iwe, lupwen chiechien Hiop kewe ülüman ra rongorong usun ekewe feiengau meinisin mi tori Hiop, ra feito seni en me lon lenian. Ikkei iter: Elifas ewe re Teman, Piltat ewe re Shu me Sofar ewe re Nama. Ra tipeeufengen le feila ren Hiop pwe repwe aururu o achipa.
Üpwe pwal fiti ekewe samol
o apöchöküla ekewe mi apwangapwang.
Are Kot esap anomu an lükülük won nöün kewe chon angang,
I a atekiatä chokewe mi tekison
Kopwe mäla o peias lupwen ka fokun chinlap,
Eman mi apilükingau chienan kewe repwe kirikiröch ngeni,
ika üsap sile alefila lefilen pwüng me pwüngingau?”
ka eniwaei ren künaei
nge lesopolan epwe fokun watte.
Mürin, Hiop a apasa,
pwe epwe ümöümöch ngeniei.
Ikamwo üpwe limetiei ren sop o limetöchü pei ren sarasko,
ka amärieitä lon letipen inei.
Ifa usun, eman mi kapaspat epwe pwä an pwüng ren an fos?
Lon manauom epwe saram lap seni saramen leoloas,
Ifa usun, sap än ewe seling angang pwe epwe alefila lefilen kapas mürina me kapas ingau,
selingei a fen rongorong, nge üa weweöch ren.
oupwe aü selingemi ngeni mine üpwe aiti ngenikemi.
o emwenato lon kapwüng pwe kopwe apwüngü?
kopwe pwölüela ai kewe föföringau.
ir ra uputiu mwen semom.
Nge epwe imweimw lon telinimw mi tala
Are üa fos, ai metek esap kisikisila,
Nengeni, mi wor nei chon pwärätä a nom läng,
Nge chiechiei ra apasa pwe a rän lupwen a pwin,
pwal eu likapich a wor lon alan.
pwe ai kewe riaföü iei allükülükün pwe üa tipis,
Semirit mwo nge ra turunufaseei,
Ka fokun silei mine a fis seni me lomlom, lon ewe fansoun,
a pwal angei fän pöchökül ekewe imw esap püsin aüetä.
Oupwe nenengeniei o mairü,
Eman chon tipsis epwe püsin küna an feiengau,
Esap chüen wor och lusun ämi kapas pälüen, nge kapas chofana chök.”
ar longolong a tala ren koluk.
Mürin, Hiop a apasa,
Ewe mi Unusen Manaman a eniwaei.
Mi wor chokewe mi ü ngeni ewe saram,
ra pöküpök usun chök ekewe umwun wiich.
ren an ameresala an kewe kuchu won.
Üpwe aiti ngenikemi usun manamanen Kot,
Aramas ra atowu mächä seni fän pwül,
Tipachem a kon aüchea seni ewe kolt seni Ofair
nge üa fetal lon rochopwak fän an saram.
nge üpwe mäla lon püsin imwei.
Ra wörüwör me lein ekewe irän lemäl
lupwen üa iotek ngonuk, kosap afäliei.
o küna fefetalin pechei?
Lupwen üa küna eman mi mwelele esap wor üfan,
ika niueiti ar turunufaseei,
Iei mine oupwe aüselingaei,
Iei üa molotä pwe üpwe apasawu mine a nom lon lelukei.
pwe epwe akulu aramas seni ar föför mi ngau
o küna ewe saramen manau.
Iö a awisa pwe epwe tümwünü unusen fanüfan?
Ir popun pwe ekewe chon wöüngau ra kökköri Kot pwe epwe alisiir,
Ngang üpwe pälüenuk, pwal chiechiom kewe mi nom reöm.
Pun ellet, ai kewe kapas resap mwäl.
kosap mwütätä eu watten lifangen amichimich epwe atokok.
Oupwe fokun aüseling ngeni osomongun mwelien Kot,
Ei eu angang mi amwarar än Kot ewe mi unus lon an silelap.
Iö a apüngalong matau lon lenian,
ika ka küna ekewe imwen iseis ütten fau?
pwe ewe pwül moromor epwe pwakakala,
o ionato ngeni om lenien wichiwich umwun wiich?
Ifa usun, ewe ikel a ässitä fän om allük
Kopwe irerela meinisin lon ewe pwül
Ifa usun, epwe tütüngor ngonuk pwe kopwe fäälimöch ngeni?
Lupwen a mwesi, a fiwu saram,
Esap wor och won fanüfan a wewe ngeni.
nge ra pwapwaiti än ewe Samol mi Lapalap allük
kopwe amökkükisiretiu usun eu sepi mi för seni pwül.”
Ifa ükükün fansoun ämi oupwe aücheani mine a lomotongau
Üpwe fel ngonuk lon imwom we mi pin
iteiten pwin kiei a nüküchöchön ren chönün mesei,
pun ka silei pwe esap wor ai tipis.
nge met aüchean nöün aramas pwe ka tümwünü?
Chokewe mi silei en ra anomu ar apilükülük womw,
nge ewe aramas mi mochenian win a otteki o pöütala ewe Samol mi Lapalap.
tori resap chüen försefäli.
Iteiten eman me eman a chofana ngeni chon arun.
Ngang üpwe köl ngonuk, ai Samol mi Lapalap,
nge a asamolu chokewe mi meniniti ewe Samol mi Lapalap,
o afäli ai siö.
Kopwe apwüngüür ren ekewe riaföü ka amolätä fän iter,
A pwölüela ngeni inisin rochopwak,
pun a silei pwe esap wor ai tipis.
Ra turula arun pechei.
nge fän läng a arongafeili usun angangen pöün.
Kopwe amusa seniei ekewe tipis mi monomon.
nge kosap amwöchü seni mine a tüngor.
üa siö ngonuk lepwin,
Lon awei a pwasapwas usun pwül moromor,
Amwo repwe feiöch tori feilfeilachök.
Pun i a anomu fanüfan won ekewe matau
pun en ewe Kot mi amanauaei,
pwal usun ar oputangauaei.
kopwe ümöümöch ngeniei o amanauaei.
Kosap aopa mesom seniei.
Kopwe ngeniir chappen angangen pöür
Möngüngün ewe Samol mi Lapalap a afifi inefi.
üa fokun niuokus.
nge ngang üa anomu ai apilükülük womw.
Kosap mwütätä pwe üpwe itengau, ai Samol mi Lapalap,
ewe aramas ese wor chofana lon lelukan.
oupwe köl fän pwapwa ngeni ewe Samol mi Lapalap,
o silei ar kewe föför meinisin.
Ra feiöch ätekewe mi eäni i lenien op.
kopwe fiu ngeni chokewe mi fiu ngeniei.
Iwe, üa fokun apilükingau.
Kopwe peniei, ai Kot.
Ai Kot, om tong ellet a fokun aüchea.
nge chokewe mi apilükülükü ewe Samol mi Lapalap repwe fanüeni ewe fanü.
Ewe Samol mi Lapalap a emweni eman aramas won ewe al epwe fetal won,
Üa kütta i, nge üsap chüen küna.
Pwii kewe me chiechiei resap kaneto rei
üsap mwo nge apasa och mi mürina.
Pun ngang üa chök eman wasöla reöm,
me lon ewe mwichen noum aramas meinisin.
Ewe Samol mi Lapalap epwe angaserela
Usun eman chia a positi lölön chanpupu,
“Ifa i om we Kot?”
Ka püsin asüela chon ekewe mwü,
Fansoun meinisin üa itengau,
iei mine Kot a afeiöchuk fansoun meinisin.
ra pwal emwenala chienan kewe föpwül
ngang üa tekia won fanüfan.”
Kot a nom lon ekewe imwen king.
ämi aramas pisekisek me aramas wöüngau.
lon ewe lenien sotup toau seni imwer mi ling.
me ämi asoren kek oua uwato rei fansoun meinisin.
o atipisuk.
Kosap asüeila seni fän mesom,
Epwe üttukowu seni fanüen chon manau.
pun Kot a fen pöütirela.
Niuokus me chechech ra feitiu woi,
pwe üpwe tongeni liwiniti fän kinamwe seni ewe maun üa eäni,
Ra amwichafengeniir,
Chon oputaei mi wewe ngeni laion mi mwäräräiti le ochei aramas ra pwelifeiliei,
Ai Kot, kopwe kupi ngir, kopwe tülü ngin ekewe laion mi langatam.
Nge en, ai Samol mi Lapalap, ka takiriir,
Kopwe aöchüsefäli mine a ta, pun ewe fanü a mökküfesen.
ka tümwünüöchüei seni ekewe chon oputaei.
pun i ach lenien op.
Nge chokewe mi mochen nieila
repwe pwal op ren.
Ka ngeni chon fanüfan ener mongö.
Ämi chon ekewe mwü, oupwe mwareiti ach we Kot.
esap pwal amwöchü seniei an we tong ellet.
nge ekewe chon ü ngeni Kot repwe nom lon eu fanü mi pwasapwas o pwichikar.
Sipwe mwareiti ewe Samol
Chon Itiopia repwe aitietä pöür lon ar iotek ngeni Kot.
nge ai kewe tipis üa föriir resap mon senuk.
Kopwe müttir pälüeniei, pun ngang üa nom lon riaföü.
Ei epwe apwapwai ewe Samol mi Lapalap lap seni ai üpwe eäni asor eman kow
Pokiten ka pwüng, kopwe angasaei o alisiei.
Iteiten rän üpwe apworausa usun om föför mi pwüng,
kopwe ngeni nöün ewe king we mwän om pwüng,
Amwo aramas repwe iotek fän itan fansoun meinisin,
Ra takirin ämängaua aramas o eäni kapasingau,
Ka emweniei fän om öüröür,
ese chüen wor eman soufos,
Äm aia kilisou ngonuk, äm Kot, äm aia kilisou ngonuk,
ia ka akufu chon oputom me ie.
Üa ekiek lon lelukei lepwin,
nge esap wor eman a küna rasen ipwom.
resap pwal mochen aleasochisi an kewe allük.
A apüngätiu wor mana, ekewe föün wiichen läng,
a amusala ar tipis,
nge a asechirela pwe repwe mäla ren mätter.
nge nöür fefin mi mä pwülüer resap tongeni ngüngüres.
Kopwe song ngeni chon ekewe mwü resap sileek,
ka pwal aünü ngenikem chönün mesem fän aükük watte.
Oupwe leüömong le köl ngeni Kot i ach pöchökül.
o fiu ngeni chokewe mi ü ngeniir.
Ra föri eu pwonen atipeeufengen pwe repwe ü ngonuk.
Lelukei me inisi ra kölün pwapwa
ka aliwinisefäli ekewe chon Israel seni ar oola o awöüür.
Ai Samol, kopwe ümöümöch ngeniei,
kopwe ngeni noum ei chon angang pöchökül
usun ekewe mi ninnila ra kon lon peias,
nge rochopwak chiechiei we mi fokun kan ngeniei.
ir mi fetal lon saramen won mesom, ai Samol mi Lapalap.
Nge are nöün kana resap aleasochis ngeni ai kewe allük,
o pwölüla ren säw.
Pun äm aia rosola ren om song,
o amanauok seni ewe mätter mi afeiengau,
aipwe kölün mwareiti itom,
Ewe Samol mi Lapalap a nemenem,
Ifa usun, ewe mi apwüngü chon ekewe mwü esap pwal apwüngüür?
Ousipwe mweireir fän pwapwa ngeni Kot ewe mi tümwünükich.
pwal an föför mi amwarar me lein ekewe aramas meinisin.
chon fanüfan ra küna o chechech.
Oupwe eäni eu mweireiren pwapwa fän rappwa me puun sewi
Oupwe ingeiti ewe Samol mi Lapalap ach we Kot
pwe repwe nom rei.
Pun en ka angeei o pöütieila.
Me lomlom en ka föri longolongun fanüfan,
Pun usun ekewe läng ra tekia seni fanüfan,
Ka ameresala ekewe läng usun eu imw mangaku
Än ewe Samol mi Lapalap irä ra chöchön ren chomong üt,
ra mäla o liwiniti pwül moromor.
an we kapas a anüküchara ngeni engeröü täppin aramas.
o siamü lon ewe fanü.
Iwe, chon Isip ra pwapwa, lupwen chon Israel ra towu,
Äm aia föri föför mi ngau o apwönüetä föför esepwüng.
Ra manlükala Kot ar Chon Amanau
o föri sokun föför usun mine ir ra föri.
seni fansoun esepop tori fansoun esemüch.
nge i a angaseer seni ar riaföü.
Mürin ra siö ngeni ewe Samol mi Lapalap lon ar weires,
Iön mi tipachem epwe iseis ekei mettoch lon lelukan
pun än aramas alilis a lomotongau.
Amwo ewe Samol mi Lapalap epwe chechemeni ar tipis fansoun meinisin,
Chokewe mi ü ngeniei repwe küna säw.
lon ewe mwichen chon wenechar, pwal lein ewe mwichen aramas.
A feiöch eman mwän mi kichiöch o mwütätä mettoch,
A aleniöchü ewe fefin mi rit lon imwan
A wor selinger, nge resap tongeni rongorong,
Üa echeni ewe Samol mi Lapalap, pun a rongorong mweliei
A aüchea me fän mesen ewe Samol mi Lapalap
Üpwe küna pwe ekewe chon oputaei ra kuf.
Ewe fau ekewe chon kaü imw ra pöütala
Üpwe aleasochisi om kewe allük.
Inamwo are samol kana ra mwichfengen o rawangauaei,
Kopwe apwönüetä om pwon ngeniei ngang noum chon angang,
Lingeringer watte a toriei,
En ka kirikiröch o föri mine a mürina.
Üa ais, “Inet kopwe achipaei?”
üa ekinlonei fansoun meinisin.
tori sopolan manauei.
me kolt mi mürina.
nge om allük a let.
Ra men chomong chon ariaföüüei me chon ü ngeniei,
Üpwe kölü om kapas,
ewe mi tümwünuk esap aiesum.
üpwe kütta om feiöch.
seni ei fansoun tori feilfeilachök.
ir eu liwin mi öch.
nge ewe chon föri pilük esap tongeni pilükü o efiti.
me an pwon ngonuk, en Ewe mi Unusen Tekia, än Jakop we Kot.
nge nöün chon pin kana repwe mweireir fän pwapwa.
a nom asen ekewe kot meinisin.
Ämi mwirimwirin Aaron, oupwe mwareiti ewe Samol mi Lapalap.
A aimwüfeseni ewe Setipar lon ruu kinikin,
Ikenan aia asapätä nöüm kewe ükülele
pun ra rongorong om kapas.
en kopwe emweniei me ikenan,
Ai Kot, kopwe atittinaei o silei letipei.
Ellet, ekewe chon pwüng repwe mwareiti itom,
i a fen silei mine üpwe föri.
Üa ekieki usun om kewe föför.
nge met aüchean nöün aramas pwe ka ekieki usun?
Feiöchün chon ekewe mwü a toriir ekei sokun feiöch.
Ewe Samol mi Lapalap a aütäi ir meinisin mi turula,
o amongöni ekewe mi echik.
o amongöü ekewe apansüsün ängä mi tik.
oupwe mwareiti i, ämi fü meinisin mi tin.
Ekewe aramasen Sion repwe mwänek ren ar king.
Ren ekei mwiitun aramas repwe tipachem o silei öüröürer, repwe weweiti ekewe kapas mi alolol,
Pun ekewe chon wewemang repwe mäla ren ar kul seniei, nge ekewe chon tiparoch repwe feiengau ren püsin ar tümwününgau.
Kosap püsin ekieki pwe ka tipachem. Kopwe niuokusiti ewe Samol mi Lapalap o kul seni mine a ngau.
Eman chon tipachem epwe küna iteüöch, nge eman chon tiparoch epwe küna itengau.
Pun än eman fin lisowu fos a arar usun chönün chunen, kapasen awan a pwal motoutou usun noppuk,
Ka apasa, “Üpwe chök ekis möür, üpwe ekis kamwöchüfengeni pei o ekis asösö.”
Nei, kopwe chechemeni ai kewe kapas o iseis ai kewe allük lon lelukom.
a ütä ia ekewe al ra chufengen me ie.
nge chokewe mi achocho le küttaei repwe künaei.
üa pwapwa ren ekewe aramasen fanüfan.
Ikkei ekewe fos Salomon a eäni mwiitun.
Eman chon pwüng esap fokun mwöküt seni lenian, nge eman aramasangau esap nonometiu lon ewe fanü.
Aramas mi apilükülükü püsin wöür repwe turula usun chök chön irä ra turutiu mürin leres, nge ekewe chon pwüng repwe manauöch usun chök chön irä mi arauarau.
Eman aramas mi chipwang esap wor liapan man, nge eman mi achocho le angang epwe angei wöü mi aüchea.
Anaie esap wor ätemwänin kow ie mi tuw pwül, esap wor wiich, nge pöchökülen eman ätemwänin kow a aworato chomong föün wiich.
Pwüng a afefeitäi eu mwü, nge tipis a afefeitiua o aitengaua.
Ewe Samol mi Lapalap a rongorong ngeni än ekewe chon pwüng iotek, nge esap afäli ekewe aramasangau.
Eman chon angang a achocho le angang pokiten an mochen mongö, an echik a pesei ngeni.
Eman aramas mi ngau a angei lifangen amichimich fän monomon, pwe epwe arikala pwüngün kapwüng.
Eman aramas mi wöüngau, nge a wenechar, a mürina seni eman aramas mi tiparoch, nge a rikirik lon an kapas.
Än eman king lingeringer a usun chök wörüwörün eman laion, nge eman mi asonga a püsin afeiengaua manauan.
Eman aramas a ekieki pwe an föför a pwüng, nge ewe Samol mi Lapalap a atittina ekiekin lelukan.
Kopwe filätä iteüöch lap seni wöümong, pun än aramas aücheanikich a mürina seni silifer ika kolt.
Are en eman mi mongömong, kopwe fokun atitini mine kopwe eni.
Iwe, lesopolan om ün, epwe pwichipwich leutum usun pwichipwichin küwen eman serepenit mi poison.
Kopwe akomwen amolätä o fotuki om kewe tanipi, pwe epwe wor mine kopwe manau seni, mürin na kopwap aüetä imwom o popuetä eu famili.
Usun asepwälin efeng a atoto üt, ina usun luapas a atoto wowongau.
Lupwen a eäni kapasöch ngonuk, kosap lükü, pun lelukan a urela ren ekiek mi anioput.
epwe pwal naf milik seni ekewe kuuch fän iten ünümemi me chon leimwom, pwal fän iten ünümen noum chon angang fefin.
Lupwen ekewe chon pwüng ra nemenem, ekewe aramas ra mwänek, nge lupwen ekewe aramasangau ra nemenem, ekewe aramas ra ngüngü.
esap wor rei än eman aramas mirit.
Mi wor rüanü mettoch fanüfan esap pwäk ngeni:
A uwato mongö seni toau usun chök ekewe sip wän chon amömö ra föri.
Iwe, ren sokopaten tipachem üa achocho le kütta o ekiekifichi meinisin mine aramas ra föri won fanüfan. Iwe, a men weires ewe angang Kot a ngeni chon fanüfan pwe repwe föri.
Pun iö a tongeni mongö ika pwapwa are Kot esap ngeni?
Iei mine üa küna pwe a fokun mürina pwe eman aramas epwe pwapwa lon an angang, pun iei wisan. Nge iö a tongeni aiti ngeni aramas mine epwe fis me mürin?
Pun lupwen wöür kewe ra lus ren och angang mi afeiengau, esap chüen wor och mine repwe tongeni ngeni nöür kewe.
Iwe, mirit a alisi aramas usun chök moni a pwal alisi aramas. Nge iei feiöchün silelap pwe eman mi mirit a tümwünü püsin manauan.
Nge ekewe chon föföringau resap feiöch. Manauer a usun chök ngünüer, resap pwal tongeni manauatam, pun resap niueiti Kot.
Iö a tuw eu pwang epwe püsin turulong lon, nge iö a ataela eu tittin fau, eman serepenit epwe küw.
Pön, fokun pön chök, ewe Chon Afalafal a apasa, mettoch meinisin ra pön chök.
lein nöün chienom kewe pwiin sip?
Üa fokun pwapwa le mot fän nürün,
ka fokun liöch, sipwe feila ekis.”
Met ewe a feitä seni lon fanüapö usun eu ötüöt mi ötütä,
nge awom a fokun öch.
ewer, eu tanipi mi köpüng pwal eu puächen koluk mi tittila.
Ifa usun ai üpwe alimengauasefäli?
ra sup ren säfei mi aüchea itan mör.
Ngiim ra pwech usun chök epwi pwiin sip
Iwe, pwuom a wewe ngeni eu kap mi ur ren wain mi anö,
Ekewe apelin omung ra pwokus,
A wor rech eman kükün pwiich esamwo tipwük.
Are ewe Samol mi Unusen Manaman esap amanaua ekoch leich, sipwe usun chök chon Sotom me chon Komora.
“Ousipwe feitä won chukun ewe Samol mi Lapalap
Epwe angei seniir ekewe ätepwora me sounfiu, ekewe souapwüng me soufos, ekewe soupwe me souakom,
An ei ling epwe pwölüela chon ewe telinimw seni pwichikaren lerän, epwe pwal aopeer seni mölümöl me räningau.
Iwe, nienifön sip repwe mongöfetal lein ekewe telinimw mi tala, nge kuuch me kow repwe kütta ener fetil ikenan.
Lupwen Ahas nöün Jotam we mwän, nge Jotam nöün Ussia we, a kingen Juta, a fis pwe Resin ewe kingen Siria me Peka nöün Remalia we, ewe kingen Israel, ra feila Jerusalem o maun ngeni, nge resap tongeni liapeni.
“Ekei aramas ra aücheangaua ekewe kolukun Siloa mi pupuöch, nge ra pwapwa ren ar pwonen atipeeu ngeni Resin ewe kingen Siria me ewe king Peka nöün Remalia we.
usun ka akufu ekewe sounfiun Mitian me lom.
Feiengauemi ämi mi förätä allük mi pwüngingau, pwal ämi mi apwüngala mine aramas repwe riaföü ren.
Iwe, chon Matmena ra sü, nge ekewe chon Kepim ra kütta ar lenien op.
Lon ena fansoun epwe fis pwe ewe king mi fö seni mwirimwirin Tafit epwe ütä usun chök efoch asisil fän iten chon ekewe mwü meinisin. Iwe, repwe chufengen lon telinimwan mi ling o asamolu.
Oupwe pupuchör, pun a arap ränin ewe Samol mi Lapalap, ewe rän mi awarato feiengau me ren ewe Kot mi Unusen Manaman.
Iwe, üpwe feitä, feitä asen ekewe kuchu, pwe üpwe wewe ngeni Ewe mi Fokun Tekia.’
Ra üra, “Kopwe aiti ngenikem mine aipwe föri. Leoloken kopwe föri pwe ngünüom epwe usun chök kirochen pwin, epwe achunoikem chon süsüfeil, kosap afangamäkem.
Pun Kot epwe fichi ekewe fasaren irän wain ren efoch fich, epwe pwal pökü paler mi langatam mwen fansoun kinikin, lupwen ra wes me sot, nge sotur ra wiliti ua.
Mürin, ewe Samol mi Lapalap a apasa, “Nei chon angang Aisea a fetal lein aramas fän an selela lon ükükün ülüngat ier, pwe eu asisil fän iten mine epwe fis ngeni Isip me Itiopia.
Oua aleani ekewe imw lon Jerusalem o ataela ekoch pwe oupwe eäniir le apinasa o apöchöküla tittin ewe telinimw.
Lon ena fansoun aramas repwe manlükala Tirus lon fik ier, iei ükükün ierin manauen eman king. Nge lesopolan ekewe fik ier epwe fis ngeni Tirus usun mine a mak lon ewe köl usun eman fefin mi amömö inisin fän iten lisowu,
Mürin, maram me akkar repwe tinengauala ren ar säw, pun ewe Samol mi Unusen Manaman epwe nemenem won ewe chuk Sion, pwal lon Jerusalem. Iwe, ekewe souakomwen lon ewe telinimw repwe küna an ling.
nge ren tittin mi nükünük sa küna manau.
en ka afisätä.
Üsap chüen song ngeni ewe tanipin wain. Are iräfölüföl me pötöwölingau repwe mär, üpwe äteriir o kenirela meinisin.
Iwe, ewe Samol mi Lapalap epwe ütä usun a ütä won ewe chukun Perasim, epwe pwal song usun a song me lon ewe lemolun Kipeon. Epwe föri sokun föför esap wor eman a küküna me mwan, epwe afisi an angang, sokun angang aramas resap wewe ren.
Iei mine ewe Samol mi Lapalap, ewe Koten Israel, ewe mi amanaua Apraham seni an weires, a apasa, “Nei aramas, ousap chüen itengau, ousap pwal chüen wowon säw.
Iwe, enienin ngasangasan a usun chök eu chanpupu a pupuwu lükün pwe a tori üen aramas. Iwe, Kot epwe achecha chon ekewe mwü ren feiengau, epwe pwal atokala ekewe mwichen aramas usun eman a atokala oris ren mächän lon awer.
Iwe, pwüngüöch me pwüng epwe fisitä lon unusen ewe fanü.
Iwe, ewe Samol mi Lapalap a song ngeni chon ekewe mwün fanüfan, a pwal lingeringeriti nöür kewe mwichen sounfiu meinisin. Iwe, a apwüngala pwe repwe ninnila.
nge selingen chon selingepüng repwe sukula,
Nge ifa usun, ka ekieki pwe ngang üa feito pwe üpwe maun ngeni ei fanü o ataala lükün tipen ewe Samol mi Lapalap? Apwi! Ewe Samol mi lapalap a fen tinieito ikei pwe üpwe ataela ei fanü.”
Ai Samol mi Lapalap, a pwüng pwe ekewe kingen Asiria ra akufu chomong mwü o ataala fanüer,
Üa ekieki pwe leoloasen ränin manauei üpwe mäla,
Ewe Samol mi Lapalap a amanauaei.
Kopwe kökkö pwe aramas meinisin ra wewe ngeni fetil,
Ekewe fanüen lematau ra pwas usun chök pipisüsü me ren ewe Samol mi Lapalap.
Iö a förätä masouan meinisin?
nge an likapich epwe ässirela usun asepwäl a ässala chöpwasapwas.
Pun ngang om Kot ewe Samol mi Lapalap üa amwöchü pöüifichum,
repwe pwal ekieki usun o weweiti
Nengeni, ir meinisin anümwäl chök,
Nengeni, ra fen pwönüetä ai kewe kapasen osuni seni me lom,
Ekei mettoch üpwe apwonüetä,
Iei mine Kot a awarato an song won chon Israel
chokewe üa alapalapeer o afisiir.”
pwe ar mweireir epwe wiliti ngüngüres.
kosap pwal amötüeila ren iwien om mönün asor.
Iei alon ewe Samol mi Lapalap, ewe Kingen Israel
Üa amorala om tokotokongau usun eu kuchu,
a pwal awisa pwe epwe akufu ekewe mwü mi nonom mwan
Ifa usun, eu sepi seni pwül epwe anini ngeni ewe mi föri?
Nge chon Israel ra küna manau esemüch ren ewe Samol mi Lapalap.
Pun ngang Kot, esap pwal wor eman lüki.
Mürin ra chapetiu mwan o fel ngeni.
Me lom ka eu telinimw esap wor eman a tongeni liapenuk,
Nge ekei ruu mettoch repwe müttir toruk lon eu chök rän:
Ir meinisin repwe likituk o feila lon en me alan,
seni me lomlom selingom esap sukula.
Ewe mi Pin lon Israel,
Nge ngang üa apasa, “Üa resin angang, nge üsap küna lomotan.
‘Oupwe tolong lon saram.’
ir afoutom, kopwe pwal ling rer
Üpwe föri pwe ekewe chon ariaföüuk repwe ochefengeni fituker,
Iwe, Kot ewe Samol mi Lapalap a alisiei, iei mine üsap itengau.
oupwe rongorong ai kapas, ämi nei chon Israel.
chengel me mwänek repwe etiir,
Ekei ruu feiengau ra feitiu womw:
ewe a arongafeili kinamwe o uwato kapasen feiöch.
Pun repwe küna mine eman esap asile ngeniir,
o peiaseni lon peiasen eman chon pisekisek.
Kosap niuokus, pun kosap säw.
asamalapom kewe seni fau mi meriweriw,
oupwe pwal pwapwaiti uän ewe fanü mi fokun chomong.
o apwönüetä mine üa akünöü ngeni.
Oua malülü pokiten ämi saitam, nge ousap apasa, “Esap wor lomotan.” Ousap achanü, pun oua pöchökülsefäl iteiten fansoun.
Ar rawangau a afeiengau usun chök än eman alopa sokulen serepenit mi poison. Eman mi ochei ekewe sokul epwe mäla, nge seni eföü sokul mi mök eman serepenit mi poison epwe towu. Ra pwal türüni türün ninnä.
Iwe, lupwen kopwe küna ei, kopwe wosaramaram,
Iwe, repwe uwato ekewe irä saipires me asas me pain,
Om akkar esap chüen tuputiu, nge om maram esap kirochola.
me chon angang ngeni ämi tanipin wain.
Iwe, repwe aita ngonuk eu it mi fö,
Oupwe föri efoch alalap, oupwe pwal aturawu föün lon.
Nge en Semelapem, inamwo are Apraham esap silekem, ika Jakop esap ekieki usum. Äm Samol mi Lapalap, en semelapem, en äm Chon Amanau, iei itom seni chök lomlom.
Iwe, nei kewe aramas üa filiretä repwe föüni itemi lon ar kapasen ottek, nge ngang Kot ewe Samol mi Lapalap üpwe nikemiila. Iwe, üpwe aita ngeni nei kewe chon angang eu it mi fö.
Iwe, iei alon ewe Samol mi Lapalap, “Chokana mi apiniir o limetiir pwe repwe fel ngeni anümwäl lon ekewe tanipi o tapwela mürin ewe souasor mi angang ngeniir, pwal chokana mi ochei fituken pik me lakich me sokun man mi anioput repwe mäfeiengau ir meinisin.
pwal om echeniei, lupwen sa kärän pwüpwülü.
üpwe pwal atipisi mwirimwirir kewe.
pwe kopwe ün seni kolukun ewe chanpupu Oifrat?
pun repwe küna lon fansoun ar etieti.
Kopwe feila o aronga ekei kapas ngeni chon Israel, ‘Oupwe liwinto, ämi chon Israel mi kirikiringau. Üsap chüen wowoon song ngenikemi, pun üa eäni ümöümöch, nge üsap song ngenikemi tori feilfeilachök.
Oupwe asilefeili lon Juta o arongafeili lon Jerusalem,
mi tik fän iten maun.
lupwen ra rong akürangen ekewe chon wawa oris me ekewe chon esefich.
esap wor ar mirit,
Ngang ewe Samol mi Lapalap üa kapas.”
Nge üa apasa, “Iö üpwe fos ngeni o eäni kapasen fön ngeni? Iö epwe rongorong? Nengeni, ra pineela selinger pwe resap mochen rongorong om kapas. Ra takiri mine ka akünö ngeniei pwe üpwe üreniir.
Mürin, oua feito o ütä fän mesei lon ei imw mi föü itei won o apasa, ‘Sisap feiengau,’ nge oua chök sopwela le föri ekei föför mi anioput meinisin.
Nge chokewe meinisin mi chüen manau me lein chon ei mwü mi ngau repwe efich mäla lap seni manau me lon ekewe leni ia üa asürela ie. Ngang ewe Samol mi Unusen Manaman üa kapas.”
Ifa usun, esap wor eman sousäfei ikenan?
mi föri mine a ngau.
Oupwe aüseling ngeni och ngüngüres seni Sion,
Iei alon ewe Samol mi Lapalap,
Meinisin förien aramas mi sipeöch.
Imwach kewe imw mangaku ra tala,
Nge ir resap aleasochis ika aüseling, pwe iteiten eman me eman a ülöförea lelukan o föföringau. Iei mine üa atoto wor ewe anümamau a mak lon ei pwon, pokiten resap mochen apwönüetä kapasan kewe üa allük ngeniir.”
Ifa ükükün fansoun än ewe fanü epwe pwasapwas,
Unusen ewe fanü a pö,
me mwen an epwe awarato rochopwak,
Ekewe chon tanipi ra letipeta
nge esap ükütiu,
chokewe mi feil ngeni ar repwe mäla lon maun
üpwe föri pwe chon oputer repwe nirela.
Pun üa küna mettoch meinisin ra föri. Resap tongeni op seniei, ar föför mi ngau esap pwal mon seniei.
me uän an föför.”
Nge ewe sepi a auluulu seni pwülüpar a ngauala me lepöün. Iei mine ewe chon föri sepi a förisefäli pwal eu sepi seni, usun mine a öch me ren.
Mürin, ekewe aramas ra apasa, “Ousipwe rawangauei Jeremaia. Pun a chüen wor ekewe souasor mi aiti ngenikich ekewe allük, ika ekewe soutipachem mi öüröürakich, ika ekewe soufos mi afalafalakich. Ousipwe atipisi, nge sisap afäli mine a apasa.”
en ka akufuei.
Esap feiöch ewe rän inei a nöünieitiu lon.
Pun are oupwe fokun aleasochisi ai kei kapas, mürin ekewe mwirimwirin Tafit repwe sopwela le wiseni ewe wisen king. Repwe tolong me lon asamalapen ei imw, ir me nöür kewe nöüwis me nöür aramas fän war woken me oris.
Ifa usun, esap pwärätä pwe a sileei ren ei sokun föför?
Ifa usun, ei mwän Jehoiachin esap wewe ngeni eu pör mi mök o pöütüla, esap wor eman a mochen eäni? Pwota i me nöün kana ra oola lon eu fanü resap sisilei?
Üa fen küna ar föföringau lon imwei imwenfel.
Eman soufos mi eäni eu tan epwe apworausa ewe tan, nge ätewe mi rongorong ai kapas epwe pwärätä ai kapas fän allükülük. Met wewefengenin fetilipwas me wiich?
Iei mine ewe Samol mi Unusen Manaman a apasa, “Pokiten ämi ousap aleasochis ngeni ai kewe kapas,
Epwe eäni kapwüng ngeni aramas meinisin,
nge ewe chuk ia ewe imwenfel a nom ie epwe wiliti eu wöllap.’
“Iei alon ewe Samol mi Unusen Manaman, ewe Koten Israel: Üa kupi ewe waas än ewe kingen Papilon.
Iwe, ämi oua apasa pwe ewe Samol mi Lapalap a ngenikemi soufos me lon Papilon.
Eu rän mi fokun eniuokus epwe war,
Ai apwüngükemi a fokun pöchökül
nge ar samol epwe ütä me leir.
nge Efraim nei mwänichi.”
epwe wor lomotan,
Israel epwe fitipacheiti Kot.”
Ngang ewe Samol mi Lapalap üa kapas.”
“Nengeni, ngang ewe Samol mi Lapalap än ekewe mönümanau meinisin Kot. Esap fokun wor och mine a weires ngeniei.
pun i a kirikiröch,
“Iei alon ewe Samol mi Lapalap ewe Koten Israel: Üa föri eu pwon ngeni ämi kewe lewo, lupwen üa emwenirewu seni ewe fanü Isip, ewe leni ia aramas ra nöüniir amanau ie. Iwe, üa üreniir,
“Kopwe angei echö toropwe o makei won ekewe kapas meinisin üa fen kapas ngonuk won fänäsengesin Israel, Juta me ekewe mwü meinisin. Kopwe makei meinisin mine üa kapas ngonuk won seni ewe fansoun Josia a king tori ikenai.
Mürin, Jeremaia a angei pwal echö toropwe o ngeni Paruk ewe soumak. Iwe, Jeremaia a niwowomönü ngeni Paruk ekewe kapas meinisin mi fen mak lon ewe toropwe Jehoiakim ewe kingen Juta a kenala, a pwal apacha chomong kapas mi wewe ngeniir.
“Ai samol ewe king, a ngau än ekewe mwän föför ra föri ngeni ewe soufos Jeremaia. Ra aturätiu lon ewe chönüttu. Epwe mäla ikenan ren echik, pun ese chüen wor mongö lon ewe telinimw.”
Mürin a alusawu föün mesen Setekia o föti ngeni selimächä, pwe epwe uweela Papilon.
Ismael a pwal niela ekewe chon Juta meinisin mi nom ren Ketalia lon Mispa, pwal ekewe sounfiun Papilon a sereniir me ikenan.
mürin oupwe rongorong mine ewe Samol mi Lapalap a apasa, ämi chokewe mi chüen manau me lon Juta. Iei alon ewe Samol mi Unusen Manaman ewe Koten Israel, ‘Are oua fokun ekiekin feila Isip pwe oupwe nonom ikenan,
Ousap püsin atekisonakemi tori ikenai, ousap meninitiei, ousap pwal föri pwüngün ekewe allük me pwüüng üa ngenikemi me ämi kewe lewo.”
Oupwe amolätä nöümi kewe oris o tötä wor, ämi chon wawa oris.
Pun Kot ewe Samol mi Unusen Manaman a föri eu asor
eu leni mi tatakis esap so.’
Üpwe arosala chon ekewe mwü
kopwe asösö o fanafanala.’
Ewe chon kata epwe feito won iteiten telinimw,
oupwe ütä ünükün ewe al o katol.
Ätewe mi mochen sü seni ewe niuokus epwe turulong lon ewe pwang. Nge ätewe mi towu seni ewe pwang epwe tup lon ewe likatup. Pun ngang ewe Samol mi Lapalap üpwe awarato won Moap ewe fansoun an küna apwüng.
Iwe, ngang üpwe aküw eu ekkei won tittin ewe telinimw Tamaskus, epwe kenala än Penhatat kewe imwen maun mi pöchökül. Ngang ewe Samol mi Unusen Manaman üa kapas.”
Nge püsin ämi we telinimw mi watte epwe küna tekison o itengau. Papilon epwe wiliti eu mwü mi kis seni ekewe mwü meinisin, epwe eu fanüapö, eu fanü mi pwasapwas o pön.
pwe repwe rükö.
Repwe turula o mäla lon ewe fanü Papilon, repwe mäfeiengau me lon alan kewe.
Üa aea en le atatakisi oris me chon wawa,
Ekewe chon Papilon meinisin repwe wörüwörfengen usun ekewe laion, repwe ngüngü usun ekewe apanen laion.
Ngang ewe King itei ewe Samol mi Unusen Manaman
Iwe, ekewe chon Papilon ra atatakisi ekewe ür seni piras, ekewe kürüma me ewe sepien koluk mi watte seni piras mi nom lon imwen ewe Samol mi Lapalap. Nge ekewe piras meinisin ra uweela Papilon.
nge ewe telinimw a fokun weires lon an riaföü.
a rifengeniir o anomuur won afarei. Iwe, üa apwangapwangala ren chöür.
A ataetiu ekewe imwen maun mi pöchökül me lon Juta lon an lingeringer.
Letipeta a sasewu me lon lelukei pokiten feiengauen nei aramas,
Ekewe ät me ekewe chinlap ra mätiu won ekewe al.
Ewe Samol mi Lapalap a öch ngeni chokewe mi eäni i apilükülük, ngeni chokewe mi kütta i.
Üa kokotiu lon koluk pwe üa ekieki pwe üpwe le mäla.
ir chokewe mi kichüchüla o mäla, pun esap wor ener mongö seni ekewe mälämäl.
Kopwe nenengeni o küna äm itengau.
Feiengauem, pun äm aia tipis.
Iwe, ekewe rüanü wiil a wor ünükür pwal mwüchün lor, nge ünükür a kula ren föün mas.
Iwe, a pwal apasa ngeniei, “Nöün aramas, kopwe fokun aüselinga ai kewe kapas meinisin üpwe ürenuk pwe kopwe iseis lon letipom.
Iwe, ewe Samol mi Lapalap a pwal apasa, “Iei usun chon Israel repwe mongö sokun mongö mi limengau ngeniir lein chon ekewe mwü ia ngang üpwe asürela ie.”
Mürin, chokewe me leimi mi chüen manau repwe chechemeniei me lein ekewe mwü ia ra oola ie, lupwen üpwe atai letiper mi kirikiringau ngeniei o kul seniei, o achuna meser mi mocheisou ngeni ekewe uluulun anümwäl. Mürin repwe püsin oputeer pokiten ekewe föför mi ngau o anioput ra föriir.
Lupwen niuokus watte epwe toriir, repwe kütta kinamwe, nge resap fokun küna.
Iei mine üsap achikeer, üsap pwal tongeer, nge üpwe liwini ngeniir ükükün liwinin ar kewe föför meinisin.”
Oua niela chomong aramas lon ei telinimw, pwe ekewe al ra urela ren somä.
Kopwe üreniir, pwe en eu asisil fän iter. Iwe, usun mine ka föri, ina usun epwe fis ngeniir. Repwe feila toau pwe repwe oola.
Iei mine ngang Kot ewe Samol mi Lapalap üa apasa: Lon ai song üpwe awarato eu mölümöl, lon ai lingeringer üpwe apüngätiu üt me ütten fau mi ataela ewe tit.
mwo manauei, ngang Kot ewe Samol mi Lapalap üa apasa, are Noa, Taniel me Hiop repwe nonom lon, resap tongeni amanaua nöür mwän ika fefin, pwe repwe chök püsin amanaueer ren ar pwüng.”
Üa amongöü ngonuk pilawa mi mürina, üa pwal ngonuk apüra seni föün olif o aünü ngonuk chönün chunen, nge en ka chök angei mine üa ngonuk o eäniir asor ngeni ekewe uluulun anümwäl, pwe repwe öch ngonuk. Ina usun mine ka föri,” iei alon Kot ewe Samol mi Lapalap.
Iei tipisin pwiüm we Sotom: I me wisoposopun kewe ra lamalamtekia, ra mongömong, ra pwal nonomöch fän kinamwe, nge resap alisi chon wöüngau me mwelele.
Mwo manauei, ngang Kot ewe Samol mi Lapalap üa apasa, ei king epwe fokun mäla lon Papilon, lon lenien ewe chök king a seikätä lon wisan wisen king, pun a aücheangaua o atai an we pwonen atipeeu a eäni fän akapel ngeni.
Esap ariaföüü eman, nge a aliwini ngeni ewe chon liwinimang asisilen an pwon, esap pwal solä, nge a fangala anan mongö ngeni chon echik o aüföüfa chon mwelele.
Iwe, a foleni eman lein nöün kewe,
Nge eman a üttätä ewe irän wain fän an song
oupwe pwal apiniöchü pinin ai kewe ränin sapat, pwe repwe eu asisil lefilach. Mürin, oupwe silei pwe ngang ewe Samol mi Lapalap ämi we Kot.
Iwe, ewe Samol mi Lapalap a kapas ngeniei,
Iwe, ewe Samol mi Lapalap a pwal kapas ngeniei,
Iwe, lupwen oupwe küna itengau me ren chon ekewe mwü, mürin oupwe silei pwe ngang ewe Samol mi Lapalap.”
ra riri ngeni lukalaper pelit, ra pwal filiti ngeni mökürer mangaku mi sokopat anüan. Ir meinisin ra usun chök samolun sounfiun Papilon, ra pop seni ewe fanü Papilon.
Iwe, ewe Samol mi Lapalap a üreniei, “Nöün aramas, ifa usun, kopwe eäni apwüng ngeni Ohola me Oholipa? Iwe, kopwe pwäri ngeniir ar kewe föför mi anioput.
Iei kopwe isetä ewe kama mi pön won ekkei pwe epwe sarara. Mürin, limengauen lon me parangan repwe morola.
Iei mine ngang Kot ewe Samol mi Lapalap üa apasa: Üpwe ü ngeni Etom o arosala aramasan me mönün lon. Üpwe pwal awili ewe fanü ngeni fanüapö. Iwe, ekewe chon Etom repwe mäla lon maun seni Teman tori Tetan.
Tirus, ka apasa, ‘Ngang eu telinimw mi wesewesen ling.’
Chon Arapia me ekewe samolun Ketar meinisin ra akasiwili om pisek ngeni nöür apanen sip, ätemwänin sip me kuuch.
Nge iei ka tala ren nonoon lematau,
Iei alon Kot ewe Samol mi Lapalap, “Lupwen üpwe achufengeni ekewe chon Israel seni me lein ekewe mwü ia ra toropasfeil ie, üpwe pwärala lein ekewe chon Israel, pwal mwen mesen chon ekewe mwü pwe üa pin. Iwe, repwe nonom lon püsin fanüer, ewe fanü üa ngeni nei we chon angang Jakop.
wöün Isip epwe oola,
Iwe, palen ewe setar ra fokun mwuresires,
Lon engol me ruuen ierin ach oola, lon aeuin ränin ewe engol me ruuen maram, ewe Samol mi Lapalap a kapas ngeniei,
Pwal en, Farao, kopwe mäla o kon lein chokewe resap sirkomsais, lein chokewe mi mäla lon maun.
Oua apilükülükü nöümi ketilas, oua pwal föri föför mi anioput. Iteiten eman me eman leimi a lisowu ngeni pwülüen chon arun. Ifa usun, ämi oupwe tongeni fanüeni ei fanü?
Iwe, üpwe awisa eman chök chon mas pwe epwe tümwünüür. I epwe usun chök nei chon angang Tafit, epwe foleniir, epwe pwal ar chon mas.
Iei mine oupwe rongorong aloi ngang Kot ewe Samol mi Lapalap, ämi kewe chukutekia me chukutekison, ämi kewe öüwö me lemol, pwal ämi kewe leni mi tatakis me ämi kewe telinimw ousap chüen so, mi oola o küna turunufas me ren chon ekewe mwü mi nom ünükümi.
Iwe, aramas repwe tanipinisefäli ewe fanü mi tala, inamwo ika a fanüapö me mwan me ren chokewe mi pwerela lon.
Üpwe föri eu pwonen kinamwe ngeniir, eu pwon epwe nonom tori feilfeilachök. Üpwe afeiöchüür o achomongeer, üpwe pwal anomu imwei mi pin lefiler, pwe epwe nom tori feilfeilachök.
Kopwe mäla won ekewe leni mi amassawa, pun ngang Kot ewe Samol mi Lapalap üa kapas.
Mürin, ewe mwän a feila ren ewe asamalap mi sape ngeni ötiu, a feito won ekewe fosso o aükü fän ewe asamalap, iwe, chööchön ükükün engol fiit.
Mürin, ewe mwän a emwenieila ren ewe asamalap mi sape ngeni efeng. Iwe, a aükü ewe asamalap, nge ükükün a usun chök ekewe lusun.
Iwe, etippen lon ewe Imwenfel me kengkangan, pwal etippen lon ewe rum mi unusen pin
Mürin a feila ngeni pelilotoun o aükü ren ewe wokun aükük ükükün pwal walüpükü faik fiit.
Iwe, ewe Samol mi Lapalap a üreniei, “Ei asamalap epwe chök kapüng, esap fokun suk, nge esap wor eman epwe tolong lon, pun ngang ewe Samol mi Lapalap, ewe Koten Israel, üa tolong me lon. Iei popun epwe kapüng.
“Iwe, lupwen oupwe aineti ewe fanü ngeni ekewe ainangen Israel, oupwe aimwüela eu kinikin fän iten ewe Samol mi Lapalap, pwe epwe eu leni mi pin. Iwe, ükükün langataman engol mail, nge chölapan ükükün walu mail. Unusen ei fanü epwe pin.
Nge lon ränin chulapen popun maram ewe samol epwe eäni asor eman nienifön ätemwänin kow, pwal wonoman apanen sip me eman ätemwänin sip esap wor terir.
Iwe, lepekin ewe chanpupu me rüepek epwe märitä chomong sokun irän mongö. Chör resap pwasala, uar resap itela, pwe epwe wor uar mi nup iteiten maram, pun ewe koluk ra manau ren a puwu seni ewe leni mi pin. Iwe, aramas repwe mongö uar, repwe pwal pöchökül seni ar samau ren chör.”
Chon ekewe ainangen Israel meinisin mi angang lon ewe telinimw repwe tanipini ewe fanü.
Iwe, ewe chon souwan a mwüt ngeniir ar we tüngor o sotuniir lon ükükün engol rän.
a asapwilätiu king kana o seikiretä lon wiser,
Iei wewen ewe fau ka küna pwe a turuwu seni lenian, nge esap wor eman a pünüüw ewe fau, a amökkü ewe mächä, ewe piras, ewe pwül, ewe silifer me ewe kolt. Iwe, ewe Kot mi lapalap a aiti ngonuk en king mine epwe fis me mürin. Masouen ewe tan a let, nge wewen a pwüng.”
Mürin, Nepukatnesar a feila ren asamen ewe lenien ekkei mi fokun sarara o kökkö, “Satrak, Mesak me Apetneko, ämi chon angang ngeni ewe Kot mi Fokun Tekia, oupwe towu o feito rei.” Iwe, ra towu seni lon ewe ekkei.
Iwe, a pwal wor wewen alon ewe chon künö pwe popun me waren ewe irä repwe nonom. Kopwe nemenisefäli mwum, lupwen kopwe mefi pwe Kot a nemeni unusen fanüfan.
Mürin, ra emwenato Taniel fän mesen ewe king. Nge ewe king a kapas ngeni, “Ifa usun, en Taniel eman lein ekewe chon Juta mi oola, semei we ewe king a emwenato seni Juta?
Mürin ra feila ren ewe king o kapas ngeni usun an we allük. Iwe, ra ais, “Äm king, ifa usun, kosap saini ewe allük, pwe esap wor eman epwe tüngor och seni eman kot ika aramas lon ükükün ilik rän, pwe repwe chök tüngor senuk äm king? Sap iei usun, pwe iö epwe aleasolap ngeni, epwe koturulong lon pwangen laion?” Iwe, ewe king a pälüeni, “Ewer, ei allük a pwüngüla, pwe a usun chök allükün Metia me Persia resap tongeni siwil.”
Iwe, a angei an nemenem me lingan me mwün, pwe aramasen fanü me mwü, pwal aramas mi eäni sokopaten fos repwe angang ngeni. An nemenem epwe nom tori feilfeilachök, esap tongeni wesila, nge mwün esap tongeni tala.
Iwe, lupwen ngang Taniel üa sotuni ai üpwe weweiti wewen künaei we, nengeni, eman mi lapalapeni lapalapen mwän a ütä mwei.
Äm Kot, kose mochen kopwe aüselingakem, kopwe anelai mesom o nenengeni leniem mi tatakis me ewe telinimw a iteni itom. Pun äm aisap eäni äm iotekin tüngor pokiten äm pwüng, nge pokiten watten om ümöümöch me om tong ngenikem.
Esap wor eman epwe alisiei le fiu ngeniir pwe Mikael chök, ewe samolun chon läng mi wisen tümwünü chon Israel.
Pun sein Saipiros repwe war o maun ngeni, iei mine epwe feila seniir fän niuokus. Iwe, epwe liwinla fän song o atai ewe lamalam än nöün Kot aramas, epwe pwal eäni kirikiröch ngeni chokewe ra pöütala ewe lamalam.
Iwe, lupwen ewe Samol mi Lapalap a popuetä le fos ngeni Osea fän iten chon Israel, a üreni, “Kopwe feila o angei eman fin lisowu pwe pwülüom, epwe pwal nöünöü me womw, nge nöün kana repwe kirikiringau usun chök i. Pun iei usun aramasen ei fanü ra föri angangen lisowu ren ar likitieila ngang ewe Samol mi Lapalap.”
lon tong ellet me ümöümöch.
Ra asor won ungen ekewe chuk o keni apach mi pwokus won ekewe chukutekison, pwal fän ekewe irä mi tekia o mwuresires, pun nürür a mürina. Iei mine nöümi kewe föpwül ra fangala inisir fän iten lisowu, nge pwülüen nöümi kewe mwän ra lisowu.
Ekewe souasor ra usun chök eu mwichen chon solä mi operi eman aramas. Won mwo ewe al mi ale ngeni ewe leni mi pin lon Sikem, nge ra ni aramas, ewer, ra chök föri föförün mwänewüs.
Iwe, üa makei ngeniir chomong pwüngün ai allük, nge ir ra oputeer usun och mettoch resamwo küküna ika sisilei.
Israel a wewe ngeni eman nienifön kow mi sile angang, a fokun efich ewe angangen wichiwich umwun wiich. Nge iei üpwe uwätä efoch waas won üan mi mürina pwe epwe molotä ngeni angang weires. Juta epwe tuw pwül, nge Israel epwe asosonöchü ewe pwül.
Üsap feito pwe üpwe kata.
Israel a tongeni manau, nge a fokun tiparoch, pun esap mochen angei ewe manau. A wewe ngeni eman mönükol mi tori fansoun an epwe towu seni letipen inan, nge esap mochen.
Ifa usun, ei sokun mettoch a fen fis
oupwe pwal kechü, ämi chon tanipini irän wain.
pun ekewe lenien fetil me ekewe irän lemäl meinisin ra pwasala,
Iwe, resap etietifengen,
Oupwe amwichafengeni ekewe ätemirit
oupwe pwapwa ren mine ewe Samol mi Lapalap ämi we Kot a föri.
Iwe, epwe fis pwe iö epwe köri iten ewe Samol mi Lapalap epwe manau.
Oupwe müttir feito,
nge eu puächen koluk epwe puwu seni imwen ewe Samol mi Lapalap,
Iei mine üpwe tinala ekkei pwe epwe kenala Moap me ekewe imwen maun mi pöchökül lon Keriot. Ekewe chon Moap repwe mäla, lupwen epwe fis akürangen maun, lupwen ekewe sounfiu repwe arükak o ettiki rappwa.
Oupwe rongorong ekei kapas, ämi fin Samaria mi kitinupula usun ekewe kow lon Pasan mi amongööch. Oua ariaföüü ekewe chon wöüngau o purätiu ekewe chon mwelele, oua pwal üreni pwülüemi kewe pwe repwe uwato ünümemi sakau.
A angei kolukun lematau o ninätiu won fanüfan.
Mürin, märärin ewe aramas mi mäla, ätewe mi wisen föri angangen peias, epwe uwawu ewe somä seni lon ewe imw. Iwe, epwe kökkölong ren ewe mi chüen manau lon ewe imw, “Ifa usun, mi chüen wor eman a nom reöm?” Nge ätewe epwe pälüeni, “Apwi.” Mürin epwe üralong ren, “Kopwe fanafanala. Pun sisap fokun föüni iten ewe Samol mi Lapalap.”
Iwe, Kot ewe Samol mi Lapalap a apasa, “Lon ena fansoun üpwe föri pwe akkar epwe tuputiu leoloas, nge fanüfan epwe rochola lerän.
nge ewe chon fofot a popuetä le fofot.
repwe pwal likiti ekoch föün.
Iwe, ewe ränin kapwüng a arapoto, lupwen ngang ewe Samol mi Lapalap
Nge püsin ewe Samol mi Lapalap epwe king.”
nge irän lematau ra fitti mökürei.
Nge lupwen akkar a tötä, Kot a tinato och asepwäl mi pwichikar seni ötiu. Iwe, akkar a pwichiti möküren Sona pwe a fokun aiengau. Iwe, a tüngor pwe epwe mäla. A pwal apasa, “A mürina ai üpwe mäla mwen ai üpwe manau.”
Lon ena fansoun aramas repwe eäni affa pworausen ämi feiengau o eäni echö kölün riaföü usun mine a fis ngenikemi. Repwe apasa:
Iwe, chomong aramas seni ekewe mwü repwe feito o apasa,
Iwe, i epwe atoto kinamwe.
Ra fokun sipeöch le föri mine a ngau. Ekewe nöüwis me soukapwüng ra angei lifangen amichimich. Ekewe aramas tekia ra apasawu mochenin letiper, ir meinisin ra rawangaufengen.
irän won ewe chuk Karmel ra oleol lechör,
Ekewe chon pwora mi maun ngonuk ra uwei tittin maun mi parapar,
ewe ia ewe ätemwänin laion me ewe liafefinin laion ra feila ie,
o apasa: Ninifa a tala.
Ekewe chon Papilon ra efiretä meinisin ren eo, ra liapeniir lon ar kewe cheew o achufengeniir lon ar kewe uuk. Mürin, ra mwänek o mweireir ren liaper.
Ewe mi Unusen Pin a feito seni ewe chukun Paran.
Ka ipwechoutiu won fanüfan fän om lingeringer,
Üpwe apwüngü chon Juta me chon Jerusalem meinisin. Üpwe ärala seni ei leni mine a chüen fis ren angangen fel ngeni Paal, üpwe pwal arosala ekewe souasor mi angang ngeni anümwäl.
Feiengauen Jerusalem, ewe telinimw mi ngau o ü ngeni Kot, a ariaföüü püsin nöün aramas.
o angei senuk om itengau.
Pun iei alon ewe Samol mi Unusen Manaman, “Mürin fansoun mochomoch üpwe achechasefäli läng me fanüfan, pwal matau me fanüpwas.
Iwe, ewe Samol mi Lapalap a kapas pwetete me aururu ewe chon läng mi piin kapas ngeniei.
Üa isetiu fän mesen Josua eföü chök fau mi wor fisu lepekin. Üpwe ruputi och kapas won, nge lon eu chök rän üpwe amoela än chon ewe fanü tipis.
orisin ewe aülüfochun ra pwech, nge orisin ewe afofochun woken ra tiketik. Ir meinisin ra fokun pöchökül.
Iei alon ewe Samol mi Unusen Manaman, “Chinlap mwän me chinlap fefin repwe motsefäl lon ekewe lenien mwicheich lon Jerusalem, eman me eman epwe wokukuni pokiten an chinlap.
Nengeni, ämi King a feito remi.
repwe ün o akürang usun chokewe mi ün wain,
Ir me nöür kewe repwe manau
Mürin, üa niela ülüman chon mas lon eu chök maram, pun üsap chüen tongeni engila ngeniir, nge pwal ir ra oputaei.
Nge ika eman epwe aisini, ‘Met popun a kinas won sökürum?’, iwe, epwe pälüeni, ‘Eman a akinasaei me lon imwen chiechiei.’”
Iei alon ewe Samol mi Unusen Manaman ngeni ekewe souasor, “Eman nau a asamolu saman, nge eman chon angang a asamolu an samol. Are ngang sememi, pwota ousap asamoluei? Nge are ngang nöümi samol, pwota ousap meninitiei? Ämi souasor oua turunufaseei. Nge oua ais, ‘Met aia turunufaseek ren?’
Iei alon ewe Samol mi Unusen Manaman, “Mürin, üpwe feito remi pwe üpwe apwüngükemi. Ngang üpwe eman chon pwärätä mi atipisi ekewe sourong, ekewe chon lisowu, ekewe mi akapelmwäl me ekewe mi angaua liwinin nöür chon angang, pwal chokewe mi ariaföüü ekewe fefin mi mä pwülüer, ekewe mi mäsen me ekewe chon siamü. Üpwe atipisi chokewe meinisin resap niuokusitiei.”
Hiskia semen Manasa, Manasa semen Amon, nge Amon semen Josia.
Iwe, Kot a öüröüra ngeniir lon ar tan, pwe resap chüen liwiniti Herotes, iei mine ra liwinsefäliti fanüer won pwal efoch al.
Iwe, Jesus a pölüeni, “Kopwe chök föri met wisom. Pun ren ei sipwe föri meinisin mine letipen Kot.” Iei mine Johannes a tipeeu ngeni.
Iwe, pworausen Jesus a chöfetal lon unusen ewe fanü Siria, pwe ekewe aramas ra uwato ren ekewe chon samau meinisin, chokewe mi üriir sokopaten samau o metek, aramas mi waan anü, mään kawakau me aramas mi mwök. Iwe, Jesus a apöchöküleretä meinisin.
Iwe, are pelifichin mesom epwe emwenukolong lon tipis, kopwe alusawu o pöütala. Pun a fen öch ngonuk pwe eu kükün kifetin inisum epwe pöütüla, lap seni unusen inisum epwe koturulong lon hell.
Itom epwe pin,
Iei mine ousap öürek usun ewe rän lesor, pun lesor epwe püsin anafa öürekin lon. Eu me eu rän epwe püsin wor osukosuken lon.
Iwe, lupwen Jesus a feitiu me won ewe chuk, eu mwichen aramas mi chomong a tapwela mürin.
Iwe, ekewe anün rochopwak ra tüngormau ngeni Jesus, “Are kopwe asükeemila, kopwe tinikeemila, pwe aipwe tolong lon ekewe pik.”
Lupwen Jesus a feila seni ewe leni, ruoman mwän mi mesechun ra tapwela mürin. Ra kökkö ngeni fän leüömong, “Nöün Tafit, kopwe tongekem!”
Iwe, lupwen repwe emwenikemiila ngeni kapwüng, ousap öüreki ämi kapas are mine oupwe apasa, pun ekewe kapas oupwe apasa repwe torikemi lupwen a tori ena otun.
Lupwen än nöün Johannes kewe chon kaiö feila, Jesus a popuetä le kapas ngeni ewe mwichen aramas usun Johannes, “Lupwen oua feila ren Johannes lon ewe fanüapö, met oua ekieki oupwe nengeni? Efoch äsät mi mwaroro ren asepwäl?
Lon ekewe Toropwe mi Pin a mak, ‘Üa mochen pwe aramas repwe eäni tong enlet, nge sap ar repwe eäni asor man ngeniei.’ Are ämi oua wesewesen silei wewen ei kapas, ousap atipisi ekewe aramas esap wor ar tipis.
Iwe, are eman esap etiei, i eman chon ü ngeniei, nge are eman esap alisiei le ikioi, i eman chon kütifeseni.
Mürin ekewe chon kaiö ra feito ren Jesus o aisini, “Pwota ka eäni pworausen awewe lupwen ka kapas ngeni ekei aramas?”
Iwe, Jesus a apworausa ngeniir pwal eu pworausen awewe: “Mwün Läng a wewe ngeni iis eman fefin a angei o nofitifengeni me lime paun pilawa mi amas tori unusen ewe pilawa a pwotä.”
Pun me mwan Herotes a allük pwe repwe turufi Johannes o atolonga lon imwen fötek. Herotes a föri ei pokiten Herotias pwülüen pwiin we Filip.
Mürin ekewe chon kaiö mi nom won ewe wa ra fel ngeni Jesus o apasa, “Enlet, en Nöün Kot!”
Mürin Jesus a pölüeniir, “Kot a chök tinieila ren ekewe sip mi mwalechela, ir ekewe aramasen Israel.”
Mürin Jesus a aisiniir, “Nge ämi, met oua apasa usi?”
Iwe, Jesus a pölüeni, “Ämi eu täppin aramas mi lükülükümang o tipesosor. Ifa langatamen fansoun ai üpwe nom remi. Ifa ükükün fansoun ai üpwe engila ngenikemi? Oupwe uwato ewe ät rei!”
Pun ia ruoman ika ülüman ra chufengen ie fän itei, ngang üpwe nonom lefiler.”
Iwe, a iseis pöün won ekewe semirit o afeiöchüür, mürin a feila seniir.
Ifa usun, esap wor ai pwüüng ai üpwe föri ngeni nei moni mine üa mochen? Ika ka lolowo pokiten üa kirikiröch?’”
Iwe, eu mwichen aramas mi chomong ra oletala üfer kewe won ewe al, nge ekoch ra pwal pöküetiu palen irä o enenala won al.
Nge lupwen ekewe chon mälämäl ra küna ewe nau, ra kapasfengen lefiler, ‘Iei i alemürin ätewe mine an ei tanipi. Ou etto, ousipwe niela, pwe sipwe angei mine an me ren saman!’
Nge Jesus a silei usun ar ekiek mi ngau, iei mine a üreniir, “Ämi chon likatuputup! Pwota oua sotuniei?
Mürin Jesus a kapas ngeni ewe mwichen aramas me nöün kewe chon kaiö,
Ren ei oua püsin pwärätä pwe oua mwirimwirin chokewe mi niela ekewe soufos!
Are Kot esap amochomochala ekewe rän, esap wor eman aramas epwe manau. Nge pokiten chokewe a filiiretä a amochomochala ekewe fansoun riaföü.
“Lon ewe fansoun Mwün Läng epwe wewe ngeni engol föpwül mi angei nöür kewe lamp o feila souni ewe mwän apwüpwülü söfö.
“Iwe, lupwen Nöün Aramas epwe war lon lingan o chon läng meinisin repwe eti, epwe mot won an lenien motun king mi ling.
o aisiniir, “Met oupwe ngeniei are üpwe afangamä Jesus ngenikemi?” Iwe, ra ngeni ilik föün moni silifer.
Mürin a liwinsefäliti nöün kewe chon kaiö o üreniir, “Ifa usun, oua chüen annut o asösö? Nengeni, a war ewe fansoun pwe Nöün Aramas epwe oolong lepöün ekewe chon tipis.
Iwe, Petrus a chechemeni mine Jesus a üreni, “Me mwen ewe chuko epwe kökkö, en kopwe amamäsiniei fän ülüngat.” Iwe, a towu lükün o fokun kechüengau.
Ra atufa, ra angei ewe wok seni o wichi ngeni möküran.
o a isenalong lon püsin peiasan mi kärän chök wes me tu lon achau. Mürin a asokopanato eföü fau mi watte o pwölü ngeni mesen ewe peias, iwe, a feila.
pwe epwe wäsi alom.’
Iwe, inen pwülüen Simon we a eäni samaun pwichikar o a kon won an peet. Lon ewe chök otun ra asile ngeni Jesus usun neminewe.
Mürin Jesus a eti eu mongö lon imwen Lefi. Chomong chon ioni takises me chon tipis ra eti Jesus me nöün kewe chon kaiö le mongö, pun a wor chomong mi tapwela mürin Jesus.
James me Johannes pwiin we, ir nöün Sepeti, Jesus a aita ngeniir “Poanerkes” a wewe ngeni “Nöün Chopulap”,
‘Iei usun repwe nenengeni me nenengeni,
Iwe, a müttir fis pwe eu asepwäl mi pöchökül a enito o ekewe no ra nulong lon waar we, pwe a arap ngeni an epwe kokola.
A fokun riaföü ren chomong sousafei ra säfeeni. A pwal fangala meinisin mine a wor ren fän iten an epwe küna pöchökül, nge an samau a chök wattela.
Iwe, ra feila o afalafala ekewe aramas pwe repwe aier seni ar tipis.
Iwe, ir meinisin ra mongö o ra mötüla.
ei aramas esap chüen wisen alisi saman are inan.
Jesus a aisiniir, “Fiteföü pilawa a wor remi?” Ra pölüeni, “Füföü.”
Pun iö a mochen amanaua manauan epwe pöüt seni. Nge iö a pölükü manauan fän itei pwal fän iten ewe Pworausen Manau epwe amanaua manauan.
Nge Jesus a amwöchü pöün ewe ät o a apwätai.
Iei mine eman aramas epwe likitala saman me inan o pache ngeni pwülüan.
Iwe, ra pölüeni, “Lupwen kopwe mot lon om lenien motun king lon mwum mi ling, kopwe mwüt ngenikem pwe aipwe mot ünükum, eman lepelifichum, nge eman lepelimöngum.”
Iwe, lupwen ra tori Jerusalem, Jesus a tolong lon ewe imwenfel o a popuetä asüowu ätekewe mi kamö o amömöla. A akulätä ekewe chepel än ekewe chon akasiwili moni me ekewe lenien mot än ekewe chon amömö lisom.
a wiliti ewe föün lepwokuku mi fokun aüchea.
Ika Tafit a püsin aita ngeni Samol, epwe ifa usun än Kraist epwe tongeni eman mwirimwirin Tafit?” Iwe, ekewe aramas mi chomong ra efich an afalafal.
Iei mine oupwe mamasa. Ngang üa pwäri ngenikemi ekei mettoch meinisin mwen ar repwe fis.
Iwe, ekewe chon kaiö ra feila, ra tolong lon ewe telinimw o küna meinisin usun mine Jesus a fen üreniir. Iwe, ra amolätä ewe mongön Pasofer.
Iei mine ekewe aramas ra turufi Jesus o fötekini.
Iei mine Pilatus a pwal kapas ais ngeni Jesus, “Ifa usun, esap wor om kapasen pölüen? Nengeni, chomongun ekewe mettoch ra atipisuk won.”
Iwe, kulok ülüngat Jesus a kökkö fän mwelian mi leüömong, “Eloi, Eloi, lama sapaktani!” wewen “Ai Kot, ai Kot, pwota ka likitieila?”
Iwe, chokewe mi lükülük repwe angei tufich pwe repwe föri ekei manaman: Repwe asüela anün rochopwak fän itei, repwe fos lon kapasen ekis.
ren eman föpwül mi kofot ngeni eman mwän itan Josef, eman mwirimwirin Tafit. Iwe, iten ei föpwül Maria.
seni eu pilon aramas tori eu pilon.
seni pöchökülen chokewe meinisin mi oputa kich.
Lon ei rän ikenai eman Chon Amanau a uputiu ngenikemi lon ewe telinimwen Tafit, i Kraist ewe Samol.
Iteiten ier semen me inen Jesus ra soun feila Jerusalem fän iten ewe chulapen Pasofer.
Johannes a pölüeniir, “Iö a eäni ruu söch epwe angei echö o ngeni ewe eman esap wor an, nge eman mi wor anan mongö epwe pwal föri iei usun.”
Iwe, Tefil a üreni, “Are en Nöün Kot, kopwe üreni ei fau pwe epwe wiliti pilawa.”
A pwal wor chomong aramas mi samaun rupun pwötür lon Israel lon fansoun ewe soufos Elisa. Nge esamwo wor eman a limöch seni rupun pwe Naeman chök ewe re Siria.”
Iwe, Jesus a aitiela pöün, a atapa inisin ewe mwän o apasa, “Ngang üa mochen, kopwe limöch.” Lon ewe chök otun ewe rupun pwötür a mola me won inisin ewe mwän.
A tolong lon imwen Kot o angei ewe pilawa ra eäni asor ngeni Kot, a mongö, a pwal ngeni chiechian kewe. Nge ei a ü ngeni allükün lamalam, pun esap wor eman a tongeni mongö ekei pilawa pwe ekewe chök souasor.”
pun oupwe letipeta o kechü.
Iei mine Jesus a etiirela. Nge lupwen a arap ngeni ewe imw, ewe meilapen sounfiu a tinala chienan kewe ren Jesus pwe repwe üreni, “Ai samol, kosap osukosukok. Pun ngang üsap eman aramas mi aüchea ngeni om kopwe feito lon imwei,
Iwe, eman lein ekewe Farisi a tüngor ngeni Jesus pwe epwe eti le mongö. Iwe, Jesus a feila lon imwan o a mottiu pwe epwe mongö.
“Esap wor eman a keni eu lamp o anomu fän eu sepi are fän eu peet. Nge epwe isetä won lenian, pwe aramas repwe küna ewe saram lupwen repwe tolong leimw.
Jesus a ais, “Iö a atapaei?” Ir meinisin ra apasa pwe sap ir. Iwe, Petrus a üra, “Sounemenem, ekewe aramas meinisin ra nom ünükum o etiepach ngonuk.”
Ra pölüeni, “Ekoch ra apasa pwe en Johannes Soupapatais, ekoch ra apasa pwe en Elias, nge pwal ekoch ra apasa pwe en eman lein ekewe soufosun lom a manauatä.”
Iwe, a üreniir, “Iö a etiwa ei semirit fän itei, a etiwaei. Nge iö a etiwaei a pwal etiwa ewe eman a tiniei. Pun iö a kis me leimi meinisin, ina i ätewe a lap mwemi meinisin.”
Iwe, Jesus a üreni nöün kewe chon kaiö, “Iö a aüselingakemi a aüselingaei, nge iö a aliwinikemi, a aliwiniei, nge iö a aliwiniei a aliwini ewe mi tiniei.”
Mwum epwe war.
Lupwen ekewe aramas ra mwichfengen ren Jesus, a sopwela le kapas ngeniir, “A ifa me ngauen ei täppin aramas ikenai. Ra tüngor eu asisil, nge esor asisil epwe toriir, pwe ewe chök asisil mi fis ngeni Sona.
Nge üpwe aiti ngenikemi iö oupwe niuokusiti: Oupwe niuokusiti Kot, i ewe eman a wor an pwüüng pwe epwe tongeni aturalong eman lon hell mürin an niela. Ewer, üpwe ürenikemi pwe iei i ewe oupwe niuokusiti.
“Oupwe anükü üfemi o molotä ngeni mine epwe fis, oupwe atina nöümi lamp pwe epwe tin,
Mürin Jesus a üreniir ei pworausen awewe: “A wor eman mwän mi wor efoch an irä fiik, a märitä lon an tanipin wain. Iwe, a feila pwe epwe nengeni are a ua, nge esap küna och.
Iwe, lon eu ränin sapat Jesus a feila pwe epwe mongö lon imwen eman souemwenin ekewe Farisi. Iwe, ekewe aramas ra chök opoperi.
“Are eman king me engol ngeröü nöün sounfiu ra feila pwe repwe maun ngeni pwal eman king me rüwe ngeröü nöün sounfiu, ewe king epwe akomwen mottiu o ekieki are epwe naf an pöchökül an epwe tongeni maun ngeni pwal ewe eman king.
Iwe, a köri eman ekewe chon angang o aisini, ‘Met ei a fis?’
Iwe, a kökkötä, ‘Semei Apraham, kopwe tongeei o tinala Lasarus pwe epwe tikilong aütün lon koluk o apatapata chönawei, pun üa fokun riaföü lon ei ekkei.’
Iwe, repwe ürenikemi, ‘Nengeni, a nom ikenan!’ are ‘Nengeni, a nom ikei!’ Ousap feila rer, ousap pwal tapwela mürir.
Nge Jesus a körato ekewe semirit ren o a apasa, “Oupwe mwüt ngeni ekewe semirit pwe repwe feito rei, nge ousap epetiir, pun iö a wewe ngeni ekei semirit epwe mwüni Mwün Kot.
Iwe, ätewe a sotuni an epwe nengeni ika iö Jesus. Nge pokiten i eman mwän mi mochomoch, esap tongeni küna Jesus ren ewe mwichen aramas.
Iwe, lupwen ar apichi ewe nienifön aas, ätekewe mine nöür ewe aas ra aisiniir, “Pwota oua apichi ei aas?”
Iei mine ra etekinawu seni ewe tanipin wain o niela.” Iwe, Jesus a üra, “Met mine an ewe tanipin wain epwe föri ngeniir?
Iwe, Jesus a aisiniir, “Ifa usun, pwota repwe tongeni apasa, pwe ewe Kraist epwe eman mwirimwirin Tafit?
Mürin chokewe mi nom lon Jutea repwe sütä won ekewe chuk. Chokewe mi nom lon ewe telinimw repwe towu seni, nge chokewe mi nom lemäl resap tolong lon ewe telinimw.
Nge lupwen ar feila ra küna meinisin usun mine Jesus a fen üreniir. Iwe, ra amolätä ewe mongön Pasofer lon ewe leni.
Iwe, eman chon läng a pwä ngeni o apöchöküla.
Ikenan ra popuetä le atipisi Jesus o üra, “Äm aia küna ei mwän pwe a emweningaua aramasen fanüach. A üreniir pwe resap takises ngeni Sisar, a pwal apasa pwe püsin i Kraist ewe king.”
Ra pwal etekinala ruoman mwän mi föföringau pwe repwe ninnila fiti Jesus.
Esap nom ikei, pwe a manausefälitä. Oupwe chechemeni met a ürenikemi, lupwen a chüen nom lon Kalilea:
Iwe, lupwen än ekewe ruoman ra apworausa ngeniir ei pworaus, Jesus a püsin ütä lefiler o üreniir, “Kinamwe epwe torikemi.”
Resap wiliti nöün Kot usun än eman uputiu ngeni saman, pun resap uputiu won tipen fituk are tipen mwän, nge püsin Kot a föri pwe ir nöün.
Jesus a pölüeniir, “Oupwe feito o püsin nenengeni.” (Lon ena otun ina epwe kulok rüanü leolopal.) Iwe, ra eti Jesus o küna ia a nonom ie o ra nonom ren lon ewe ränin.
Mürin ekewe nöüwisen chon Juta ra üreni, “Meni sokun manaman ka tongeni föri om kopwe pwäri ngenikem pwe mi wor om pwüüng pwe kopwe föri ekei föför?”
Nge Johannes a pwal papataisi aramas lon Änon arap ngeni Salim, pun a wor chomong koluk ikenan. Iwe, aramas ra feito ren o a papataisiir.
Ewe fefin a pölüeni, “Esap wor pwülüei.” Nge Jesus a üreni, “Mi pwüng om apasa pwe esap wor pwülüom.
Lupwen a rong pwe Jesus a feito seni Jutea tori Kalilea, a feila ren o tüngormau ngeni pwe epwe feila Kapernaum o apöchöküla nöün we ät mi arap ngeni mäla.
Ewe Sam esap pwal apwüngü eman, nge a ngeni ewe Nau ewe wisen souapwüng,
Iwe, Jesus a nenefetal o a küna pwe chomong aramas ra feito ren, iei mine a aisini Filip, “Ia sipwe tongeni kamö mongö me ie, pwe epwe naf ach sipwe amongöni ekei aramas meinisin?”
Mürin Jesus a üreniir, “Ngang ewe mongön manau. Iö a feito rei esap fokun chüen echik, nge iö a lüküei esap fokun chüen kaka.
Iwe, Jesus a sopwela le apasa, “Iei mine üpwe ürenikemi, pwe esap wor eman a tongeni feito rei, are ewe Sam esap atufichi.”
Ousap apwüngü eman ren mine oua küna me lükün, nge oupwe eäni apwüng fän pwüng.”
Lesosorusichin sorotän ewe rän a liwinsefäliti ewe imwenfel. Iwe, ekewe aramas meinisin ra mwicheto ren, nge Jesus a mottiu o popuetä le afalafaleer.
Oupwe silei ewe let, nge ewe let epwe angasakemi.”
Jesus a pölüeniir, “Esap tipisin ei mwän, esap pwal tipisin saman me inan, nge ei a fis pwe manamanen Kot epwe pwä lon manauan.
Ika pwe ei mwän mi aneneloi mesei esap feito seni Kot, esap tongeni föri och mettoch.”
Iwe, a fis ewe chulapen Efinunen ewe imwenfel lon Jerusalem.
Nge eman mi fetal lepwin a chepetek, pun esap wor saram ren.”
Mürin Jesus a pölüeni, “Ifa usun, üsap ürenuk pwe are kopwe lükü kopwe küna lingen Kot?”
Iei mine ra angei palen ewe irä palm o feila pwe repwe churi. Iwe, ra osomong le kökkö, “Mwareiti Kot! Feiöchün ätewe a feito fän iten ewe Samol! Feiöchün ewe kingen Israel.”
“Kot a achunala meser o aföüala letiper,
“Ngang üsap kapas usumi meinisin. Üa silei chokewe üa filiiretä, nge makken lon ekewe Toropwe mi Pin epwe pwönüetä, ‘Ätewe mi mongö rei a ü ngeniei.’
Filip, ifa usun, kosap lükü, pwe ngang üa nom lon Semei, nge Semei a nom loi?” Mürin Jesus a üreni nöün kewe chon kaiö, “Ekewe kapas üa fen ürenikemi resap pop seniei, nge Semei mi nonom loi a föri an angang.
Usun Semei a echeniei, iei usun üa echenikemi, oupwe nonom lon ai chen.
Mi chüen wor chomong mettoch üpwe ürenikemi, nge epwe fokun weires ngenikemi iei.
Ngang üa iotek fänäsengesiir. Üsap iotek fänäsengesin chon fanüfan, nge fänäsengesin chokewe ka ngeniei, pun ir noumw.
Ra akomwen emwenala ren Anas, pun i semen pwülüen Kaifas mi Souasor mi Lap lon ewe ier.
Ra feito ren o apasa, “Ränallim ngonuk, en kingen chon Juta!” Iwe, ra pwal pösapei.
Mürin ekewe nöüwisen chon Juta ra tüngorei Pilatus pwe epwe mwütätä, pwe repwe kupi pechen ekewe mwän mi iräpenges, repwe pwal angeatiu inisiir seni won ekewe iräpenges. Ra tüngor won ei, pun ei rän eu ränin amol, nge ir resap mochen pwe inisin ekewe aramas repwe nom won ekewe iräpenges lon ewe ränin sapat, pun ei ränin sapat eu rän mi fokun pin.
Iwe, lekuniolun ewe chök ränin, lon ewe aeuin ränin wiik, ekewe chon kaiö ra mwichfengen lon eu imw, nge ra lokeela asaman kewe, pun ra niuokusiti ekewe nöüwisen chon Juta. Mürin Jesus a feito, a ütä lefiler o üreniir, “Kinamwe epwe torikemi.”
Enlet, üpwe wesewesen ürenuk: Lupwen om alüal ka soun ri lukalapom o feila ia ka mochen feila ie. Nge lupwen kopwe chinlap, kopwe aitiela poumw, nge eman epwe ri lukalapom o emwenukela ia kosap mochen feila ie.”
‘Amwo eman epwe siwili lon wisan.’
Üpwe awarato manaman seni läng
tori üpwe anomu chon oputom
“Ämi pwii kana, iei üa silei pwe met ämi me nöümi souemwen oua föri ngeni Jesus, oua föri pokiten ämi silemang.
Nge Petrus me Johannes ra pölüeniir, “Oupwe püsin apwüngü are a pwüng mwen mesen Kot ach sipwe aleasochis ngenikemi mwen ach aleasochisi Kot.
Iei mine Petrus a üreni, “Pwota en me pwülüom oua tipeeufengen le sotuni Ngünün ewe Samol? Nengeni, ekewe alüal mi peiaseni pwülüom we ra nom lükün ewe asam iei, repwe pwal ekiikewu!”
nge are a pop seni Kot, ousap tongeni aüküretiu. Oupwe chök silei pwe oua fiu ngeni Kot.” Iwe, ewe mwichen soupwüng a tipeeu ngeni än Kamaliel we öüröür ngeniir.
Iwe, lupwen Jakop a rong pwe mi wor mongö lon Isip, a tinala ikenan nöün kewe mwän, ir ach kewe lewo, lon aeuin ar sai.
Iei mine Kot a kul seniir o asechiirela pwe repwe fel ngeni ekewe füün läng, usun a fen mak lon ekewe puken soufos:
Iwe, ekewe chon lükü mi toropasfeil ra fetalfeil ekis meinisin o afalafala ewe kapasen Kot.
a usun eman nienifön sip a fanafanala lupwen ar fichi ünan.
Iwe, mürin an mongö a pöchökülsefäl.
Iei kopwe tinala ekoch mwän Joppa pwe repwe emwenato reöm eman mwän itan Simon Petrus.
nge a etiwa aramas mi niuokusiti i o föri mine a pwüng seni ekewe mwü meinisin.
A fokun fat pwe Kot a fang ngeni ekei chon lükün Israel ewe chök lifang a ngenikich lupwen sia lükü ach Samol Jesus Kraist. Iö ngang pwe üpwe tongeni pinei mine Kot a mochen föri?”
Petrus a älipö ngeniir pwe repwe mosonoson o a apworausa ngeniir usun än ewe Samol emwenawu seni lon ewe imwen fötek. Mürin a üra, “Oupwe asile ngeni James me ekewe chon lükü ei pworaus.” Iwe, a feil seniir o feila lon pwal eu leni.
Iwe, lupwen ra tüngor eman king, Kot a seikätä Saul nöün Kis seni ewe ainangen Peniamin, pwe epwe nöür king lon ükükün faik ier.
Iwe, lupwen Paulus me Parnapas ra towu seni ewe imwen felikis, ekewe aramas ra tüngor ngeniir, pwe repwe liwinsefäl lon ewe ränin sapat me mürin o sopwela le kapas ngeniir usun ekei mettoch.
Iei mwo ekei kapas ra eäni ngeniir, nge a weires ngeni ekewe soukünö pwe repwe pinei ewe mwichen aramas seni ar repwe asor ngeniir.
Pwe ekewe ekoch aramas meinisin repwe feito rei,
Iwe, Paulus a mochen pwe Timoty epwe eti, iei mine a sirkomsaisi. A föri ei, pokiten ekewe chon Juta meinisin mi nom lon ekewe leni ra silei pwe semen Timoty eman re Krik.
Lon ewe chök kulok lon ewe pwinin ewe chon masen imwen fötek a emweniirela lon pwal eu ruum o a limeti kinaser kewe. Lon ewe chök otun i me chon leimwan meinisin ra papatais.
Pun lupwen üa fetalfeil lon ämi ei telinimw üa küna ekewe leni ia oua fel ngeni ekewe kot ie, üa pwal küna eu rongen asor a mak ekei kapas won, ‘Fän iten ewe Kot esap wor eman a silei.’ Ewe oua fel ngeni nge ouse fen mwo silei, iei i ewe üa aronga ngenikemi.
Mürin ir meinisin ra turufi Sostenes, ewe samolun imwen felikis, o wichi mwen ewe lenien kapwüng. Nge Kallio esap ekieki usun mine ra föri.
Pwal chomong me lein chokewe mi föri angangen roong ra uwato nöür kewe puken roong o keniirela mwen mesen ekewe aramas meinisin. Nge lupwen ra apachafengeni liwinin ekewe puk, iwe, a pwä pwe ükükün liwinir lime ngeröü chala.
Mi wor chomong lamp lon ewe ruum asan ia ra chufengen ie.
Ra fokun lolilen ren an apasa, pwe resap chüen künasefäli. Mürin ra etala tori ewe sip epwe eti.
Iwe, eu fitikoko a chöfetal lon unusen ewe telinimw o ekewe aramas ra säto seni ekis meinisin. Ra turufi Paulus o atekinawu seni lon ewe imwenfel. Mürin ra müttir öpüngala ekewe asamalapen ewe imwenfel.
Nge lupwen ar niela noumw chon pwärätä Stefanus, ngang üa nom ikenan o tipeeu ngeni ar niela, üa pwal tümwünü üfen ätekewe mi niela i.’
Ewe alüal a üra, “Ekewe chon Juta ra tipeeufengen pwe repwe tüngor ngonuk lesor om kopwe emwenatiu Paulus lon ar we mwichen soupwüng, nge repwe tipin föri ei pwe ra mochen kütta tichikin pworausan.
Üa pwal apilükülük lon ewe Kot ir ra pwal apilükülük ngeni, pwe aramas meinisin, ekewe chon pwüng me ekewe aramas mi ngau, repwe manausefäl seni mäla.
Iwe, ekewe chon ü ngeni ra ütä, nge resap aturu won och föför mi fokun ngau usun üa ekieki pwe repwe föri.
Iei popun pwe ekewe chon Juta ra turufiei o sotuni ar repwe nieila.
nge pwal eu rän mürin ra aturätiu pisekin ewe sip.
Nge Paulus a wichikalong ewe serepenit lon ewe ekkei, nge esap feiengau ren.
repwe tongeni küna ren meser
Akasiwilin ar fel ngeni ewe Kot mi manau feilfeilachök ra fel ngeni uluulun anümwäl mi för lon liosun aramas mi mä, ika liosun mansüsü, manfetal me mantötö.
En ka aiti ngeni aramas ekewe Allük, pwota kosap püsin aiti ngonuk? Ka afalafala aramas pwe resap solä, nge ifa usumw, kosap püsin solä?
pwal kapasen eniweniw mi usun chök poisonun serepenit ra towu seni tinawer.
Ifa usun, ei feiöch Tafit a kapas usun a chök fän iten chokewe mi sirkomsais? Apwi! A pwal fän iten chokewe resap sirkomsais. Pun sia fen apasa mine a mak lon ekewe Toropwe mi Pin: “Apraham a lükü Kot, nge pokiten an lükülük a küna pwüng me ren Kot.”
Nge seni ewe fansoun Atam tori fansoun Moses, mäla a nemeni aramas meinisin, pwal mwo nge chokewe resap tipis usun Atam lupwen a aleasolap ngeni än Kot we allük. Atam a aliosunätä ewe eman epwe war me mürin.
Pun liwinin tipis mäla, nge än Kot lifang manau esemüch lon Kraist Jesus ach Samol.
Kot a föri ei, pwe pwüngün ewe allük epwe pwönüetä rech, kich mi manau fän nemenien Ngünmifel, nge sap fän nemenien fituk.
Iö epwe ngeniir liwinin ar tipis? Kraist Jesus ewe mi mäla, nge a pwal fokun manausefälitä, i a nonom lepelifichin Kot, a iotek fänäsengesich o penikich.
Ifa usun, ewe chon för sepi esap wor an pwüng an epwe föri met a mochen seni ewe eu chök pwül? Esap tongeni föri eu sepi fän iten rän mi aüchea, pwal eu sepi fän iten iteiten rän?
Are kopwe pwärätä ren awom pwe Jesus i ewe Samol o lükü lon lelukom pwe Kot a amanauasefäli seni mäla, kopwe küna manau.
“Amwo ar kewe kametip repwe wiliti eu sär
Pun Kot a föri pwe aramas meinisin repwe fötek fän nemenien aleasolap, pwe epwe pwärala an ümöümöch ngeniir meinisin.
Are eman a ü ngeni ekewe nöüwis, a ü ngeni met Kot a akota. Nge ika eman epwe föri iei usun, epwe küna kapwüng.
Are pwiüm a weires reöm pokiten ka mongö och sokun mongö, ka föri och föför esap chüen fis fän tong. Kosap mwütätä pwe om mongö och sokun mongö epwe afeiengaua ewe aramas Kraist a mäla fänäsengesin.
Nge ewe Kot, i popun ämi apilükülük, epwe aurakemi ren watten pwapwa me kinamwe ren ämi lükü i, pwe ämi apilükülüköch epwe säsewu ren manamanen Ngünmifel.
Pwal ai kapong ngeni Antronikus me Junias chienei kewe chon Juta mi etiei le nom lon imwen fötek. Ra fokun iteföüla me lein ekewe soukünö o ra pwal akom le souläng mwei.
Üa tüngormau ngenikemi, ämi pwii kana, fän iten ach Samol Jesus Kraist, pwe oupwe tipeeufengen lefilemi, pwe esap wor kinikinfesen leimi. Oupwe fokun tip-eu me ekiek eu.
Ewe tipachem sia arongafeili, iei än Kot we tipachem mi monomon, a monola seni aramas, nge Kot a fen amolätä me mwen än fanüfan esamwo wor, pwe sipwe küna ling ren.
Nge are än eman angang a karala, esap angei liwinin. Iwe, püsin i epwe küna manau usun chök nge itä a sü seni lon ewe ekkei.
Iwe, aramas ra apworausa pwe mi wor föförün lisowu lefilemi, eu sokun föför mi fokun ngau, pwe esap mwo nge fis ren ekewe chon lükün lamalam. Eman a asile ngeniei, pwe mi wor eman mwän a kon ren pwülüen saman.
Ousap fokun föri sokun föförün lisowu! Ekewe sokun tipis meinisin eman aramas a föri esap küü inisin, nge are eman aramas a föri föförün lisowu a tipis ngeni püsin inisin.
Nge are kopwe pwüpwülü, kosap tipis ren. Are eman föpwül epwe pwüpwülü, esap tipis ren. Nge chokewe mi pwüpwülü a wor chomong ar osukosuk lon manauer, iwe, üa mochen pwe ousap tolong lon ekei sokun osukosuk.
Ifa usun, esap wor ai pwüüng ai üpwe uwei eman pwülüei souläng lon ai sai, usun chök ekewe ekoch soukünö me ekewe pwiin ach Samol pwal Petrus ra föri?
sisap pwal fel ngeni uluulun anümwäl usun ekoch me leir ra föri. Pun iei usun a mak lon ekewe Toropwe mi Pin, “Ekewe aramas ra mottiu pwe repwe momongö o ükün, mürin ra ütä o urumwotongau.”
Nge üa mochen oupwe weweiti pwe Kraist möküren mwän meinisin, nge mwän möküren fefin, nge Kot möküren Kraist.
Iei mine, ämi pwii kana, lupwen oua mwichfengen le mongö ewe mongö än ach Samol, oupwe witiwiti chiechiemi kewe.
Ifa usun, ir meinisin ra soukünö, ika soufos, ika sense? Ifa usun, ir meinisin a wor rer tufichin föri manaman,
Iwe, met üpwe föri? Üpwe iotek lon ngüni, nge üpwe pwal iotek fiti ekiekin letipei. Üpwe köl lon ngüni, nge üpwe pwal köl fiti ekiekin letipei.
nge mettoch meinisin epwe fis fän pwüng me kokotöch.
Nge me rem, pwota äm aipwe küküna feiengau iteiten fansoun meinisin?
Iwe, iei mine üa makkei ngenikemi usun ewe alilis oua ionifengeni fän iten ekewe chon pin lon Jutea: oupwe fokun föri usun met üa fen üreni ekewe souläng lon ekewe mwichefel lon Kalatia.
Iwe, äm apilükülüköch fänäsengesimi a fokun nükücharala, pun aia silei, pwe usun oua etikem lon äm riaföü, ina usun oupwe pwal etikem lon äm küna chip.
Nge letipei esap kinamwe, pun üsap küna pwii we Titus. Iei mine üa kapong ngeni ekewe aramas ikenan o feila Masetonia.
Fän chomong aia küna riaföü, nge aisap fangatä. Fän ekoch aia tipemwaramwar, nge aisap apilükingau.
Iei mine äm aia chon arong fän iten Kraist usun itä nge Kot a nöünöü äm le tüngor ngenikemi. Äm aia tüngormau ngenikemi fän iten Kraist: Oupwe chäfengen me Kot.
Üsap apasa ei ren ai üpwe apwüngükemi, pun üa fen apasa me mwan pwe aia echenikemi, pwe sia nonomfengen fansoun meinisin, ese lifilifil ika sia manau ika sia mäla.
Iwe, aia kilisou ngeni Kot ren an atolonga lon letipen Titus pwe epwe achocho le alisikemi usun chök pwal äm.
Äm aia awesi ekewe kapas mi mwäl o ataetiu ekewe leni mi tekia meinisin mi epeti än aramas repwe silei Kot. Aia liapeni sokun ekiekin aramas meinisin, pwe repwe aleasochis ngeni Kraist.
Ewer, met üpwe apasa iei, esap iei met ach Samol a mochen üpwe apasa. Ren ei sokun aingaing üa wesewesen kapas usun eman esap mirit.
Pun ren met a kis ämi feiöch seni ekewe ekoch mwichefel, nge eu chök pwe üsap aweiresikemi pwe oupwe ngeniei och alilis? Ouse mochen oupwe amusala ai mwäl.
Nge ikamwo epwe fen äm ika eman chon läng epwe afalafala ngenikemi eu Pworausen Manau mi soko seni ewe eu aia fen afalafala ngenikemi, i epwe anümamau!
Lupwen üa küna pwe ra föri och mine esap pwüng ngeni enletin ewe Pworausen Manau, üa üreni Petrus me mwer meinisin, “En eman chon Juta, nge ka föri örünien ekewe chon lükün Israel, nge sap örünien ekewe chon Juta. Pwota ka sotuni le echimwa ekewe chon lükün Israel pwe repwe föri örünien ekewe chon Juta?”
Nge mwen ewe fansoun ewe lükülük esamwo wor, ekewe Allük ra fötekinikich tori wareton ei lükülük epwe pwäpwäla.
Ekei mettoch sia tongeni awewe ngeni eu lios: Ekewe ruoman fefin ra aliosunätä ruu pwon. Nöün ewe fefin Hakar kewe mi up seni ir amanau. Hakar a aliosunatä ewe pwon mi fis me won ewe chuk Sinai.
Pun mochenin fitukach a ü ngeni mine Ngünmifel a mochen, iwe, mine Ngünmifel a mochen a ü ngeni mochenin fitukach. Ekei ruu mochen ra üküfengen, wewen pwe ousap tongeni föri met oua mochen föri.
Sipwe kilisou ngeni Kot Semen ach Samol Jesus Kraist, pun a afeiöchükich lon Kraist ren ekewe feiöchün ngün meinisin ra nonom lon läng.
Pun Kot a förikich pwe sipwe eäni ei manau, a förikich lon Kraist Jesus pwe sipwe föri ekewe föför mi mürina a fen amolätä fän itach pwe sipwe föföri.
pwe ämi me ekewe chon pin meinisin oupwe tufichin weweiti ükükün chölapan me langataman, pwal tekian me alololun än Kraist we chen.
oupwe fokun angei ewe manau mi fö mi för lon lapalapen Kot o pwäla lon eu manau mi enletin pwüng me pin.
Oupwe aea le kapasfengen lefilemi ekewe kölfel, ekewe kölün lamalam me ekewe köl mi pin. Oupwe kölü ekewe kölün lamalam me ekewe kölfel ngeni ach Samol, oupwe mwareiti i lon lelukemi.
Iteiten fansoun meinisin oupwe lükü Kot pwe ina ämi epetin maun, pwe oupwe tongeni kunu ngeni ekewe föün esefich mi pulopulen ekkei seni ewe Eman mi Ngau.
Nge are ren ai üpwe sopwela le manau üa tongeni föri chomong sokun angang mi lomot, iwe, nge üsap silei mine üpwe filätä.
Iwe, ämi oua püsin silei usun lomotöchün ätei, pwe i me ngang aia angangfengen fän iten ewe Pworausen Manau usun chök eman nau a angangfengen me saman.
Iwe, ämi pwii kana, üa fokun echenikemi o positikemi. Ämi oua apwapwaei o üa sikäsinikemi. Iei mine, ämi pwii kana mi achengicheng, oupwe nüküchar lon manauemi lon ach Samol.
Epafras a pwal asile ngenikem usun ewe chen ewe Ngünmifel a fang ngenikemi.
Pun sokun Kot meinisin a nom lon Kraist lupwen a manau won fanüfan.
Än Kraist kapas mi fokun aüchea epwe nonom lon letipemi. Oupwe aiti ngeni eman me eman lefilemi ei kapas o fönööfengenikemi fän mirit. Oupwe kölü ekewe kölfel, ekewe kölün lamalam me ekewe köl mi pin. Oupwe köl ngeni Kot fän kilisou lon letipemi.
Pun aia chechemeni me mwen ach Kot i Samach usun ämi lükülük mi pwä lon ämi föför, usun ämi tong mi pwä lon ämi angang weires, pwal usun ämi apilükülüköch mi nüküchar lon ach Samol Jesus Kraist.
pwe esap wor eman me leimi epwe kulsefäl pokiten ekei riaföü mi torikemi. Oua püsin silei pwe iei letipen Kot ngenikich pwe sipwe tolong lon ekei sokun riaföü.
Pun ämi oua püsin silefichi, pwe ewe rän ach Samol epwe war lon epwe usun chök än eman chon solä war lepwin.
Iei popun äm aia aingaing womi lein än Kot kewe mwichefel. Aia aingaing won ämi likitü me ämi lükülük lon ekewe ninni me riaföü meinisin mi fis ngenikemi.
Ach Samol epwe emweni letipemi ngeni än Kot chen, pwal ngeni än Kraist tipeppos.
Ewe King mi nonom tori feilfeilachök, ewe eman chök Kot, ewe esap tongeni mäla, esap wor eman a tongeni küna, sipwe meniniti o alinga tori feilfeilachök! Amen.
Eman soualilis epwe pwülüeni eman chök fefin, epwe pwal emwenöchü püsin nöün kana me chon an famili.
Nge ika eman fefin mi mä pwülüan a wor nöün ika nöün nöün, ir repwe akomwen apwönüetä pwüngün wiser lon ar souläng ngeni püsin ar famili. Ren ei repwe liwini ngeni semer me iner, pwal ngeni semen me inen semer me iner mine ra piin föri ngeniir, pun iei met Kot a pwapwa ren.
Nge chokewe mi mochen ar repwe pisekisek ra tolong lon sosot o ra tup lon eu särin chomong sokun mochenia mi umwes me afeiengau, ra atururelong lon feiengau me pöütüla.
nge lupwen a tori Rom a achocho le küttaei tori a künaei.
epwe pwal tipepwetete lon an fönöü chokewe mi ü ngeni, pun eli epwe fis pwe Kot epwe ngeniir tufichin ar repwe ekieksefäl, pwe repwe silei ewe let.
Üa tinala Tikikus ngeni Efisos.
Ina chök usun om kopwe aiti ngeni ekewe chinlap fefin ar repwe usun ekewe fefin mi manaueni eu manau mi pin. Resap luapas, resap riri ngeni ükün wain. Repwe fokun asukula mine a mürina
Ngang Paulus eman chon fötek fän iten Kraist Jesus, pwal pwiich ei Timoty, aia kapong ngonuk en achengicheng Filimon, en chienach we chon angangen Kraist.
“En nei, ikenai üa wiliti Semom.” Kot esap pwal apasa usun eman chon läng,
Iei mine sipwe fokun kamwöchünük won ekewe kapas mi let sia fen rongorong, pwe sisap tokola seni.
Iwe, iei usun met ewe Ngünmifel a apasa,
Pun a mak lon eu kewe Toropwe mi Pin usun ewe afisuen rän, “Kot a asösö seni an kewe angang meinisin lon ewe afisuen rän.”
Eman mi chök ükün milik a chüen eman mönükol, esap tongeni sipeöch lon ewe kapasen pwüng.
Iwe, sipwe tongeni apasa, pwe lupwen Apraham a isetiu ewe leengol, Lefi a pwal isetiu, inamwo ika mwirimwirin kana ra angei ewe leengol seni aramas.
Nge lupwen Kot a küna mwälin nöün kewe aramas, a apasa,
Nge Kraist a feito lon ewe wisen Souasor mi Lap fän iten ekewe mettoch mi mürina ra fen nom ikei. Ewe imwenfel seni mangaku i a angang lon a lap o fokun unusöch. Esap för ren pöün aramas, pun esap eu kinikinin minen fanüfan.
Mürin a apasa, “Ai Kot, ngang iei, üpwe föri letipom.” Iei mine Kot a awesi ekewe asor minen lom o atolonga ewe asor än Kraist lon lenier.
Oupwe fokun likitü, pwe oupwe föri letipen Kot o angei mine a eäni pwon.
Ren än Moses lükü, esap mochen an epwe iteni nöün nöün ewe king föpwül lupwen an mwän.
Lupwen Kot a apwüngükich usun itä nge sia mefi lon ewe otun pwe och mettoch sia letipeta ren, nge sisap pwapwa. Nge mürin chokewe mi angei ei sokun apwüng repwe manaueni eu manauen kinamwe me pwüng.
Ekewe souasor mi angang lon ewe imwenfel seni mangaku esap wor ar pwüng ar repwe mongö seni ewe asor mi nom won ach rongen asor.
Iwe, are än eman mochenia a liapeni letipan, a fis an tipis, nge are an tipis a unusela, a fis an mäla.
Nge eli eman epwe üra, “En ka eäni lükülük, nge ngang üa eäni föför.” Pölüan me rei, “Kopwe pwäri ngeniei om we lükülük ese fiti föför, nge ngang üpwe pwäri ngonuk ai lükülük mi fiti föför.”
Nge lupwen oua tüngor, ousap angei och, pun oua tüngor fän ämi ekiek mi ngau, pwe oupwe asolapa lon ämi mocheniangau.
Iei mine oupwe pwärifengeni ämi tipis kana, eman ngeni eman o iotekifengenikemi, pwe oupwe pöchökületä. Än eman chon pwüng iotek a manaman o a fokun pwönüetä.
nge linger meinisin ra wewe ngeni pön irä.
Pun met lomotan ngenikemi are oupwe likitü lupwen ra wichikemi ren ämi föri föför esepwüng? Nge are oua likitü fän ämi riaföü lupwen oua föri mine a pwüng, Kot epwe afeiöchükemi.
Pun Kraist a mäla fän iten tipis fän eu chök, nge a naf ngeni fansoun meinisin, ewe chon pwüng fän iten ekewe chon tipis, pwe epwe emwenikich ngeni Kot. A mäla lon inisin, nge a manausefäl lon ngünün.
Ina usun pwal ämi alüal kana, oupwe aleasochisi ekewe chinlap. Ämi meinisin oupwe fokun eäni tipetekison lon ämi alilisfengen lefilemi. Pun a mak lon ekewe Toropwe mi Pin, “Kot a ü ngeni chon lamalamtekia kana, nge a ümöümöch ngeni chon tipetekison kana.”
Pun esap wor och kapasen osuni a feito seni letipen aramas, nge ekewe aramas ra nom fän nemenien ewe Ngünmifel ra apasatä ewe kapas a feito seni Kot.
Nge ekewe läng me ei fanüfan mi nom iei ra iseis ren ewe chök kapasen Kot pwe repwe tala ren ekkei. Ra nonom tori ewe rän, lupwen ekewe aramas resap meniniti Kot repwe küna kapwüng me mäla.
Iö a apasa pwe a nonom lon saram, nge a oput pwiin, a nom lon rochopwak tori ikenai.
Iei fatöchün sokofesenin lefilen nöün Kot me nöün Tefil: Eman esap föri mine a pwüng, ika esap echeni pwiin we, i esap nöün Kot.
Iwe, kich sia silei o lükü ewe chen Kot a eäni ngenikich.
Samach Kot me Jesus Kraist, i Nöün ewe Sam, epwe ngenikich ümöümöch, tong me kinamwe, repwe nonom rech lon let me chen.
Pun inamwo ika oua silei ekei mettoch meinisin, nge üa chök mochen ai üpwe achema ngenikemi usun än ewe Samol a amanaua ekewe aramasen Israel seni Isip, nge mürin a arosala chokewe resap lükü.
Ngang Johannes, pwiimi we lon Jesus, üa chienenikemi lon ämi likitü fän mosonotam lon ewe riaföü mi tori chokewe ir chon mwün Kraist. Ra anomuei won ewe fanü Patmos pokiten üa arongafeili än Kot kapas me ewe let Jesus a pwärätä.
Üa silei om kewe föför. Üa silei om eäni chen, om allükülük, om angang me om mosonotam. Üa silei pwe mine ka föri iei a lapala seni mine ka föri me lepoputän.
Nengeni, üa ü lükün asam o fichifich. Are eman epwe rongorong mweliei o suki ewe asam, üpwe tolong ren o mongö ren, nge i epwe mongö rei.
ka pwal fich ngeni om kopwe ülei pwaun kewe.
Ra kökkö ngeni ekewe chuk me ekewe achau, “Oupwe turutiu wom o aopakem seni mesen ewe eman mi mot won ewe lenien motun king, pwal seni än ewe Lam song.
Mürin ewe afömanün chon läng a ettiki nöün rappwa. Iwe, eu leülüngatin ewe akkar a rochola, pwal eu leülüngatin ewe maram me eu leülüngatin ekewe fü, pwe eu leülüngatir resap chüen saram. Lerän esap wor saram lon ükükün rüanü awa, lepwin esap pwal wor saram lon ükükün rüanü awa.
Mürin ewe möngüngü üa fen rongorong seni läng a kapassefäl ngeniei, “Kopwe feila o angei ewe toropwe mi suk seni lepöün ewe chon läng mi ipw won matau pwal won fanü.”
pwal chokewe meinisin mi meninituk,
Are a wor selingen eman epwe rongorong:
Mürin üa küna lon läng eu watten asisil mi monomon o amwarar. A wor füman chon läng mi wor rer fisu amüchülan feiengau, pun än Kot lingeringer epwe müchüla ren ekei feiengau.
Mürin ekewe ngün ra achufengeni ekewe king lon ewe leni mi iteni lon kapasen Ipru Armaketon.
Iwe, ousap eti le föri an kewe tipis,
En läng, kopwe fokun pwapwa pokiten ewe telinimw a tala. Oupwe fokun pwapwa ämi kewe chon pin, ämi kewe soukünö me ämi kewe soufos! Pun Kot a apwüngü ewe telinimw ren met a föri ngenikemi.
Mürin üa küna ekoch lenien motun king, nge chokewe mi mot wor ra angei ewe pöchökül pwe repwe tongeni eäni kapwüng. Üa pwal küna ngünün chokewe mi ninnila pokiten ar arongafeili ewe let Jesus a pwärätä me än Kot kapas. Ir chokewe resap fel ngeni ewe manmwacho ika uluulun we, resap pwal angei asisilen ewe manmwacho won chamwer ika won pöür. Ra manausefäl o eti Jesus le nemenem lon ükükün engeröü ier.
Ekewe föün longolongun tittin ewe telinimw ra aling ngeni sokopaten fau aüchea. Ewe eföün longolong ewe fau aüchea itan jasper, ewe aruoföün safaia, ewe aülüföün akit, ewe aföföün emeralt,
Ümöümöchün ach Samol Jesus epwe nonom ren nöün Kot kewe aramas meinisin. Amen.
