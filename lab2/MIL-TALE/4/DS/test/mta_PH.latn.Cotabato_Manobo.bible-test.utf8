<font color=teal>Ini Sa Igsulat I Mosis Génesis</font>Ini Sa Inedungan Sa Langun EghauwenNa, sa egoh di endà pa duen sa langun eghauwen, iya sa muna binaelan i Nemula, langit owoy tanà.
Hinaa i Nemula sa langun binaelan di, owoy neiyapan di enù ka anan tigtu mepion. Agulé, kumehapun owoy sumigep ma dé. Egoh di sumimag, neelut ma dé sa keenem di agdaw egoh i Nemula migbael.
Iya maen di ya hinawidan i Nemula iya wé enù ka netiigan di amuk kaenen yu, iya pelawà mekepenemdem yu owoy lagà yu si Nemula, enù ka meketiig yu sa medoo medaet owoy sa medoo mepion.”
Mepigtamayan ku kuna anì endà dé mekehemula ka uman, enù ka migtenà sa depanug sa hadi ko diyà tanà egoh ko mig-imatay kenagdi.
(-)
Huenan di, mig-ikagi Nemula i diyà si Nuwi, guwaen di, “Ini sa uyot ku, kedanan ku sa langun etaw diyà tanà. Tigtu kedanan ku kagda enù ka nekeseluh sa kebael da medaet diyà sa uwang tanà.
Agulé nematay dé sa langun balangan egginawa diyà tanà, sa medoo manuk owoy medoo hinagtay owoy medoo uled tanà ma, owoy nematay ma sa langun etaw.
Amuk duen sa etaw mimatay sa duma di, tumebow sa kepigtamay ku diyà kenagdi. Pigtamayan ku ma sa uled tanà ataw ka hinagtay amuk mimatay da etaw.
(-)
Guwaen da, “Mael ki sa dakel menuwa owoy sa sebaen tigtu mehagtaw dalesan sinelogsudlogsud anì mekesekuk langit dò, anì oloen ki etaw owoy anì endà mesepalak ki diyà sa uwang tanà.”
Begayan ku pa kuna sa tigtu medoo tugod ko owoy kumebagel ma sa kedatuan da. Pepionen ku ma sa ketabang ku keniko anì lumalag sa ngadan ko. Amuk hediya, mekebegay ka ma sa mepion ketabang diyà sa langun etaw.
si Ablam mig-ugpà diyà sa tanà Kanan owoy si Lot mig-ugpà diyà sa medoo menuwa diyà sa sugud medapag diyà sa menuwa Sodoma.
(-)
Mig-ikagi sa egsugùsuguen i Nemula, guwaen di, “Pelikù ka dema diyà sa épê ko owoy pangunut ka dema.”
Na, iya ma dé sa agdaw egoh i Ablaham migpangunut sa kagi i Nemula diyà kenagdi denu sa kepekelaing ipat sa anak di, si Ismaél, lapeg sa langun udipen di iling ka sa inanak sa udipen di ataw ka bineli di.
(-)
(-)
(-)
(-)
(-)
(-)
(-)
(-)
Mig-ikagi Isaw i, guwaen di, “Hoò. Apiya aken sa lebì lawa, endà duen ulan di amuk mematay a bitil.”
(-)
Endà kinilala di duu Hakob i enù ka medoo sa bulbul diyà sa belad di iling mendaa si Isaw. Hê, buyu sumimbà,
(-)
Ini Sa Egoh I Hakob Migsawa Si Lakél Owoy Si LiyaNa, mig-ikagi Laban i diyà si Hakob, guwaen di, “Apiya di pa kuna sa anak tebay ku, endà mepion di amuk uloy daa sa kegalebek ko diyà kenak. Enù di ya, ngadan sa isukay ku keniko?”
(-)
(-)
(-)
(-)
(-)
(-)
(-)
(-)
(-)
Dodoo ini polo sa baelan ta. Dagangen ta diyà sa medoo tugod i Ismaél anì endà medaetan sa lawa di danà ta, enù ka tigtu hadi ta ma doo.” Hê, inunutan da langun sa kagi i Huda.
(-)
eg-unut-unut doo Datù Nemula i diyà kenagdi owoy egtabangan di ma. Huenan di, egketuuwan sa tegebantay bilangguwan diyà si Hosé.
Agulé, neketudug dema Palo i owoy migtegeinep dema. Hinaa di sa segepesu teligo.<RF q=+>Éhê palas palay sa teligo. Pitu gelang sa bunga di. Mepion sa palas da owoy megebù ma.
Sugù ko kagda anì tiponen da sa kaenen diyà siini pitu mepion gepalay tumebow, agulé itagù da diyà sa medoo dalesan atung taguan kaenen diyà sa medoo dakel menuwa, owoy pebantayi ko ma diyà kenagda.
Apiya di pa egkilalaen i Hosé doo sa medoo kakay di, dodoo endà egkilalaen da atung Hosé i.
Dodoo mig-ikagi Hakob i, guwaen di, “Endà mebaluy di. Endà peunuten ku duu Bénhamin i mangay dutu, enù ka nematay dé sa kakay di owoy kagdi daen sa nesamà anak ku diyà sa sawa ku, si Lakél. Mekesugsug kéen amuk mipanaw yu. Danà sa egoh ku lukes a dé, mematay a doo danà sa pedu ku medaet amuk mematay Bénhamin i.”
Hê, buyu dé egsinegaw Hosé i danà sa dakel kehidu di sa hadi di, huenan di petow dé sinalidan di kagda. Mig-angay diyà sa bilik di owoy egluhà dutu.
Dodoo iya sa sagbì ké, guwaen ké, endà mekeangay ké diyà Igiptu amuk endà mekeunut sa hadi ké. Netulengan ké sa kagi ko endà mebaluy di pehaa ké diyà keniko amuk endà mekeunut sa hadi ké.
Duen ma mepion ginis igbegay di diyà kenagda, dodoo si Bénhamin sa binegayan di telu gatus pilak owoy lima sa kedoo ginis.
(-)
Hê, bineli i Hosé sa langun tanà diyà Igiptu, igbegay di diyà si Palo. Inamì sa medoo tegeIgiptu migdagang sa tanà da enù ka endà egpekegaga da diyà iya wé bitil. Kinuwa i Palo sa langun tanà
Dodoo eg-eked sa emà di, guwaen di, “Netiigan ku doo, Adug, netiigan ku iya wé. Kumedoo sa tugod i Manasa. Dodoo mekelowon sa hadi di diyà kenagdi, enù ka uman pa kumedoo sa tugod i Ipelaim.”
(-)
Agulé mig-ikagi Hosé i diyà sa medoo duma di telahadi, guwaen di, “Buyu a dé mematay, dodoo si Nemula sa tigtu tumabang keniyu. Kagdi sa umuwit keniyu kedu diyà siini tanà, anì peangayen di kiyu diyà siedò tanà igpengibet di ibegay diyà sa medoo tugod i Ablaham owoy si Isak owoy si Hakob.”
Egoh di migkuwa, eg-awangan di owoy iya sa dalem di sa batà maama egsinegaw. Egoh di mighaa, eghiduwan di sa batà owoy guwaen di, “Ini kéen sa anak sa etaw Hibelu.”
“Yaka,” guwaen i Mosis egsagbì diyà si Nemula. “Beken aken sa mekeangay diyà sa taengan i Datù Palo anì uwiten ku sa medoo etaw tegeIslaél kedu Igiptu dò.”
Na, egoh i Mosis pelà diyà sa tanà Midiyan, mig-ikagi Datù Nemula i diyà kenagdi, guwaen di, “Pelikù ka dutu Igiptu dò, enù ka nematay dé sa langun etaw egkelukuy mimatay keniko.”
Na, pelikù yu polo diyà sa galebek yu. Endà duen legami mekebegay diyà keniyu, dodoo nesetepeng doo sa kedoo metegas tanà egbaelan yu éhê mendaa sa kedoo di egoh muna.”
(-)
Ini Sa Egoh Di Migsubela Sa Bakbak Diyà Sa Tanà IgiptuNa, pitu dé agdaw migtalà egoh i Datù Nemula migbaluy depanug sa lawaꞌt wayeg Nilo.
Na, egoh da migsalid diyà si Palo, egsimbà dema Mosis i diyà si Datù Nemula.
Huenan di, simbai yu diyà si Datù Nemula anì kumedit siini meleges bungaꞌt udan owoy anì sumabuh ma sa kepeletê di, enù ka endà dé egpekegaga ké. Peipanawen ku dé kiyu anì endà dé mekeugpà yu dahini.”
Endà egkesehaa sa medoo tegeIgiptu, owoy taman telu agdaw ma sa lugay da endà eglaun diyà sa dalesan da. Dodoo meilag doo sa kenà sa medoo tegeIslaél eg-ugpà.
“Edung ini egoh di, pistawi yu siini agdaw uman palay anì metulengan yu aken i Datù Nemula owoy sa binaelan ku egoh ku migtalà diyà keniyu. Uman palay baeli yu siini pista taman melugay.”
Dodoo amuk duen sa udipen bineli yu, mebaluy doo kumaen da siini pista amuk nekelaingan da ipat, enù ka lagà da dé diyà sa malayan yu.
Ini Sa Egoh Sa Medoo TegeIgiptu Miglohot Sa Medoo TegeIslaélAgulé mig-ikagi dema Datù Nemula i diyà si Mosis,
Na, danà sa medoo tegeIslaél mighaa sa dakel egkegaga i Datù Nemula egoh di migtaban diyà sa medoo tegeIgiptu, huenan di eg-adatan da dé kagdi i. Owoy egpigtuuwen da ma kagdi i owoy sa sinaligan di, si Mosis.
Guwaen da, “Mepion pa hedem amuk inimatayan i Datù Nemula dé kami dutu Igiptu dò. Enù ka egoh ké pelà dutu, nekekaen ké pa sa medoo kaleni owoy sa medoo balangan kaenen taman sa egkeiyapan ké egkaen. Dodoo diyà siini melabel tanà mediyù dalesan sa kenà yu mig-uwit kenami, mematay ki langun danà bitil.”
Agulé guwaen i Mosis diyà si Alon, “Kuwa ko sa buyung owoy dalem ko sa enem katasa siini kaenen mana. Tenai ko ma diyà sa taengan i Datù Nemula dutu siedò kenà ta egsimbà, anì hauwen sa medoo tugod ta mekesetugdug kenita sa kaenen mana.”
(-)
<sup>(14-15)</sup> Agulé miglungel dema Mosis i kedu diyà sa getan, owoy egtulonon di sa medoo etaw, guwaen di, “Amuk meuma sa ketelu di agdaw, tumenà Datù Nemula i. Huenan di, tapayen ta pelanih sa lawa ta owoy pìpìan ta ma sa ginis ta enù ka sumimbà ki diyà kenagdi. Owoy endà ma mebaluy di amuk meseuma da lawa sa etaw telesawa sa linuwan ta eg-angat-angat si Nemula.”
Agulé migpegeni da diyà si Mosis, guwaen da, “Amuk kuna dé sa mikagi diyà kenami, pangunutan ké doo, dodoo yaka dé egpeikagi duu Nemula i diyà kenami anì endà mematay ké.”
(-)
(-)
(-)
<sup>(13-14)</sup> Huenan di, mig-ikagi Mosis i diyà sa medoo kaunutan tegeIslaél, guwaen di, “Angat yu daa dahini taman sa egoh ké mekelikù dema. Kaini si Alon owoy si Hul. Amuk duen etaw egkesesigbolow, angay yu diyà kenagda peantang.” Agulé inuwit i Mosis Hosuwa i salu di owoy migtekedeg da diyà sa getan kenà i Nemula.
(-)
(-)
(-)
(-)
(-)
(-)
(-)
(-)
Migsagbì Alon i, guwaen di, “O Datù, yaka egbulit kenak, enù ka netiigan ko doo sa pedu siini medoo etaw owoy sa ungayà da egbael medaet.
Agulé guwaen i Datù Nemula, “Baelan ku doo sa pinegeni ko, enù ka egketuuwan a diyà keniko owoy netiigan ku ma sa pedu ko.”
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Dodoo si Eldad owoy si Medad sa duwa maama diyà sa pitu pulù kaunutan hinemilì i Mosis, migpetangtang da daa diyà sa hagda kemalig, endà mig-angay da diyà sa Dakel Kemalig liyu diyà sa kenà da mig-esud. Dodoo linuhub da doo sa Suguy i Nemula, huenan di mig-edung da ma egtulon sa kagi i Nemula egtebowtebow egoh da diyà sa kemalig da.
(-)
Sinelsel da Mosis i owoy si Alon, guwaen da, “Mepion pa hedem amuk mematay ké dé dutu Igiptu dò ataw ka mematay ké dahini diyà siini melabel tanà mediyù dalesan.
(-)
(-)
(-)
(-)
(-)
(-)
Agulé inangay i Mosis egkuwa sa tuked enù ka iya sa igsugù i Datù Nemula diyà kenagdi.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Petudà yu sa kepangunut yu anì mehaa sa medoo etaw diyà sa medoo liyu tanà sa kilantek yu owoy sa ketiigan yu. Amuk dinegen da denu siini langun uledin, mikagi da, guwaen da, ‘Milantek doo siini medoo tegeIslaél owoy dakel ma sa ketiigan da.’
(-)
(-)
Yoko egpenemula duu sa inetaw egpenemulawen sa medoo liyu etaw eg-ugpà medapag diyà keniyu.
(-)
Dodoo ini egoh di hauwen yu sa baelan i Datù Nemula, sa Nemula egpigtuuwen yu, enù ka kagdi sa humuna diyà keniyu mekeiling sa dakel legleg apuy egpekedelegpà diyà kenagda. Atuwan di kagda ligò yu egseilud-ilud egpeka sa tanà da. Amuk hediya, mehemagawan yu doo kagda owoy medelamet da megelà, éhê mendaa sa igpasad i Nemula diyà keniyu.
(-)
(-)
(-)
(-)
(-)
(-)
(-)
Guwaen i Mosis, “Egoh anay egoh yu nesetipon diyà sa Getan Sinay, migpegeni yu anì endà dé dinegen yu duu uman sa eg-ikagiyen i Datù Nemula owoy migpegeni yu ma anì endà ma dé hauwen yu duu uman sa dakel siloy apuy sa tandà di, enù ka guwaen yu dò mematay yu.
(-)
(-)
(-)
(-)
(-)
(-)
(-)
(-)
(-)
(-)
guwaen di, “Lukes a dé. Melatuh duwa pulù a dé gepalay, huenan di endà dé mebaluy di aken sa pangulu yu owoy tinulon i Datù Nemula ma diyà kenak endà dé mekebatas a diyà sa lawaꞌt wayeg Holdan.
(-)
(-)
(-)
Endà ma duen sa liyu tegesugkow i Nemula egpekebael panduan éhê sa igpebael i Datù Nemula diyà si Mosis dutu Igiptu dò egoh di migbael panduan diyà si Datù Palo owoy diyà sa medoo salu di owoy diyà sa uwang tanà Igiptu.
Egoh ké migdineg denu iya wé binaelan yu, nelimedangan ké owoy tigtu ké ma egpesu diyà keniyu, enù ka si Datù Nemula sa egpigtuuwen yu sa Nemula egsabà sa langit owoy sa tanà ma.
Ligò sa medoo etaw mig-ukit diyà sa netikal kebatuwan lawaꞌt Holdan, migtigdeg pelawà sa medoo tegesimbà eg-uwit sa Baul Tandà Sa Igpasad i Datù Nemula diyà sa teliwadà kebatuwan taman sa egoh sa langun duma da tegeIslaél nekekatin.
(-)
Sundang sa ig-imatay da langun diyà iya wé menuwa, maama owoy bayi, lukes owoy batà, lapeg sa langun hinagtay da ma. Endà duen sa nesamà.
Agulé inuwit i Hosuwa owoy sa medoo tegeIslaél Akan i owoy sa pilak owoy sa kawal owoy sa segepapan bulawan, owoy sa sawa di owoy sa medoo anak di ma, owoy sa langun hinagtay da sapì owoy asnu owoy kebilibili, owoy sa langun taman da owoy sa kemalig da ma. Inuwit da diyà sa lepak pinengadanan da Lepak Kebogowon.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
<font color=teal>Ini Denu Sa Medoo Tegekukum</font>(-)
(-)
(-)
Ini Sa Egoh Da I Dibolah Owoy Si Balak Migtaban Si SisalaNa, egoh di nematay Ihud i sa sebaen ulu-ulu ginelal i Datù Nemula, migbael dema salà sa medoo tegeIslaél diyà si Datù Nemula.
(-)
Endà egpekegaga sa medoo tegeIslaél diyà sa medoo tegeMidiyan. Tigtu nepasangan da temù, huenan di migpegeni da dema tabang diyà si Datù Nemula.
Agulé mig-ikagi Gidiyon i diyà si Nemula, guwaen di, “Amuk tuu sa inikagi ko aken sa hinemilì ko umaluk sa medoo tegeIslaél, duen sa egpegeniyen ku diyà keniko.
(-)
(-)
(-)
(-)
(-)
(-)
(-)
Ini Sa Egoh I Samson Migsulì Diyà Sa Medoo TegePilistiyaNa, egoh di nelugaylugay, neuma dé sa sasang keketu teligo. Agulé mig-angay Samson i diyà sa sawa di anì mesehulid da owoy inuwit di ma sa nati kambing atang saluan sa sawa di. Egoh di migtebow, mig-ikagi diyà sa nugangan di, guwaen di, “Ungayà ku lumudep a diyà sa bilik sa sawa ku.”Dodoo endà pineludep sa nugangan di duu.
Migsagbì Samson i, guwaen di, “Amuk mepolot a sa magtu tali endà pa ginamit di, mekedan sa kebagel ku owoy lagà a daen sa kebagel sa liyu etaw.”
(-)
(-)
(-)
(-)
(-)
enù di ya, meangatan yu pa atu taman sa egoh di kumedakel? Owoy metigkelan yu pa atu sa egoh yu endà sumawa sa liyu etaw? O Okon, netiigan yu doo endà mebaluy iya wé. Enù ka kinuntelà i Datù Nemula aken, owoy egkedaetan pedu ku ma kiyu danà sa nebaelan yu.”
Agulé guwaen i Lut tegeMoab, “Inikagi di ma diyà kenak peumanen di aken petultul diyà sa medoo tegeketu di taman sa egoh da meubus dé kumetu.”
Owoy lagà bineli ku ma si Lut tegeMoab sa nebalu diyà si Malon anì sawaen ku. Huenan di, mebaluy diyà sa malayan i Malon sa langun taman di taman melugay, owoy endà ma mekedan sa ngadan di diyà sa medoo duma telahadi di owoy diyà sa menuwa di ma. Netiigan yu dé ini i binaelan ku ini egoh di owoy metulon yu ma kani sa hinaa yu.”
Mig-ikagi Hana i, guwaen di, “O Datù, ungayà ku metuuwan ka diyà kenak, aken i egsugùsuguen ko.” Agulé, miglegkang Hana i owoy mig-angay egkaen owoy endà dé nebukul di.
Agulé igsimbà i Ili anì metabangan i Nemula Elkanah i owoy sa sawa di, guwaen di, “Ungayà ku peanaken i Datù Nemula kiyu anì dumuen sa anak yu mekesambì diyà siini anak yu igsimbà yu owoy igbegay yu diyà si Nemula.”Na, amuk neubus sa egbaelan da i Elkanah, lumikù da dema.
Huenan di, ipasad ku diyà sa malayan i Ili endà duen sa mebaluy itigtu diyà sa medaet binaelan sa medoo anak di, sumalà dé sa imatayan da ataw ka sa ibegay da diyà kenak.”
(-)
(-)
(-)
(-)
(-)
(-)
(-)
(-)
(-)
(-)
Na, si Saulo owoy sa medoo sundalu di, nesetipon da ma migpetigdeg kemalig diyà sa sugud Éla nesetanà dutu da sa medoo tegePilistiya.
Agulé mig-ikagi Dabid i diyà si Saulo, guwaen di, “O Datù, mepion amuk endà mebukul ki danà siedò tegePilistiya. Enù ka aken sa egsugùsuguen ko mangay mimatay kenagdi.”
Huenan di, igbegay di diyà si Dabid sa kawal di metolol owoy sa medoo eggamiten di amuk eggila, lapeg sa sundang di owoy sa busug owoy sa sabitan di.
(-)
(-)
(-)
(-)
(-)
(-)
(-)
(-)
(-)
(-)
Ini Sa Egoh I Saulo NematayNa, ginila sa medoo tegePilistiya dema sa medoo tegeIslaél diyà sa getan Gilbowa. Medoo sa tegeIslaél nematay dahiya owoy migpelaguy sa medoo duma da, lapeg si Saulo owoy sa medoo anak di maama.
(-)
(-)
(-)
(-)
Agulé kinuwa da iya wé Baul diyà sa dalesan i Abinadab diyà sa getan, owoy iglulan da diyà sa kalitun magtu binaelan. Duen sa duwa maama anak i Abinadab, si Usah owoy si Ahiyo sa eghahaa sa eg-uwit kalitun linulanan da sa Baul.
(-)
(-)
(-)
(-)
Agulé pinepion i Dabid sa pedu sa sawa di si Batsiba. Agulé egkesehulid da dema, owoy migkelalingen dema iya wé sawa di. Hê, mig-anak maama owoy pinengadanan da si Salomon. Na, eghiduwan i Datù Nemula iya wé batà.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Na, sebaen agdaw mig-angay Datù Salomon i diyà sa menuwa Gibayon anì ulowen di sa ibegay di diyà si Nemula, enù ka dahiya sa mapulù atung kenà da eg-ulow sa hinagtay ibegay da amuk egsimbà da.<RF q=+>Diyà Gibayon sa Dakel Kemalig igpebael i Mosis egoh anay kenà da egsimbà diyà si Nemula. Huenan di, dahiya sa mapulù atung kenà da eg-ulow sa hinagtay ibegay da amuk egsimbà da. Basa ko ma2 Kelonikas 1:3-6. Na, egoh i Salomon egsimbà dahiya, igbegay di sa sengibu hinagtay eg-ulowen di diyà siedò atung kenà da eg-ulow.
(-)
(-)
(-)
(-)
(-)
(-)
(-)
Agulé dumuen sa sumagbì, guwaen da, ‘Iya sa nebaelan enù ka ininiyugan da Datù Nemula i sa Nemula da sa miglaun sa medoo tupù da kedu Igiptu dò egoh anay. Migsimbà da polo diyà sa medoo liyu egpenemulawen da owoy mig-unut da ma diyà kenagda. Huenan di, pinelihay i Datù Nemula kagda.’”
(-)
Dodoo danà sa emà ko si Dabid, endà pelawà ipetuu ku duu iya wé egoh ko nehagtay pelawà. Dodoo ipetuu ku pa amuk sa anak ko dé sa kumedatù.
Ini Sa Egoh I Salomon NematayNa, epat pulù gepalay sa lugay i Salomon migpedatù diyà sa tanà Islaél egoh di endà pa nebaed sa uwang tanà sinabaan di. Mig-ugpà diyà Hélusalém sa lugay di datù.
Hê, pinetigdeg di sa sebaen inetaw bulawan éhê palas sapì diyà sa menuwa Bétél, owoy pinetigdeg di ma sa sebaen diyà sa menuwa Dan.<RF q=+>Amuk diyà ki sa tanà Islaél, denu belabagan sa menuwa Dan owoy denu kimataan sa menuwa Bétél.
(-)
(-)
(-)
Agulé miglegkà da Ameli i diyà sa menuwa Gibeton owoy inangay da eglibet sa menuwa Télsa kenà i Simbeli eg-ugpà.
Hê, mig-ikagi dema Iliyas i, guwaen di, “Yaka egkebukul la. Angay ko dé polo ilegà. Dodoo pehuna ko ilegà sa naken kaenen, apiya tukééy daa epan owoy hatedi ko diyà kenak. Agulé ilegà ko sa niyu kaenen.
Na, setipon ko diyà sa getan Kalmél sa langun tegeIslaél owoy sa epat gatus lima pulù geetaw tegesugkow kagi i Baal gaa owoy sa epat gatus ma tegesugkow kagi i Astolot gaa sa egsegastuwan sa sawa ko si Hésabil.”
Na, egoh i Iliyas neketiig iya wé, tigtu nelimedangan. Huenan di, migpelaguy lapeg sa egsugùsuguen di eg-angay dutu menuwa Bilsiba dò diyà sa uwang tanà Huda. Agulé sinalidan di sa egsugùsuguen di dahiya.
(-)
(-)
guwaen di, “Hinaa ko pa sa egoh i Akab tigtu migpetukééy diyà sa kehaa ku? Na, danà iya wé kepetukééy di, endà pelawà ipetuu ku duu sa kepigtamay ku kenagdi egoh di nehagtay pelawà. Dodoo pigtamayan ku doo sa medoo tugod di amuk sa anak di pa sa mekesambì kenagdi kumedatù.”
(-)
(-)
Ini Sa Egoh I Nemula Migpepion Sa Wayeg Danà Sa Binaelan I IlisiyaNa, mig-ikagi sa medoo etaw tegeHéliko diyà si Ilisiya, guwaen da, “O Datù, diyà sa kehaa ko, tigtu mepion siini menuwa. Dodoo duen doo sa kelikutan di. Endà mepion sa wayeg dahini, huenan di endà iseg di kebaluyan sa tanà dahini.”
(-)
(-)
Agulé migpedapag da diyà si Naman sa medoo egsugùsuguen di owoy mig-ikagi da, guwaen da, “O Datù, upama amuk duen sa tigtu melikut ipebael siini tegesugkow kagi i Nemula diyà keniko, egbaelan ko ma doo, atu. Labi pa endà baelan ko duu ini i kepedigus ma daa anì melikuan ka sa linadu ko dempid.”
Migsagbì Ilisiya i, guwaen di, “Yaka egkelimedangan na, enù ka uman pa sa nita kedoo diyà sa hagda kedoo.”
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Egoh sa kepitu di gepalay sa lugay i Altahilis migkedatù, miglegkà Isdela i diyà Babiloniya enù ka eg-angay Hélusalém dò. Mig-unut ma diyà kenagdi sa medoo tegeIslaél, lapeg sa medoo tegesimbà owoy sa medoo tugod i Lebi, owoy sa medoo tegeduyuy owoy sa medoo tegebantay, owoy sa medoo liyu tegegalebek diyà sa Dalesan i Nemula.
(-)
(-)
(-)
Na, egoh ku migdineg iya wé, migpenuu a owoy migsinegaw a ma. Agulé nelugaylugay a nebukul. Pineulan ku sa kekaen ku danà ku tigtu nebukul owoy migsimbà a ma diyà si Nemula, sa Nemula diyà langit.
(-)
Ini Sa Egoh I Nihimiyas Mig-atu Diyà Sa Medoo TegebogoNa, tigtu egbulit Sanbalat i egoh di nekedineg sa egoh ké egbael dulì sa kutà. Egkelangget owoy egpeumàumaan di ma kami i etaw Hudiyu.
(-)
(-)
(-)
(-)
(-)
“Medoo dé gulê sinasà ko kagda anì pangunutan da sa medoo uledin ko. Dodoo tinipay da polo enù ka hagda munoy egkegaga daa sa egsaligan da. Endà pinangunutan da duu sa igsugù ko, apiya di pa melalù da hedem amuk tigtu da mangunut diyà sa medoo uledin ko. Danà sa ketegas lingoyen da, huenan di ininiyugan da kuna owoy mig-eked da ma egpangunut.
(-)
(-)
(-)
(-)
(-)
Ini egoh di amuk mekedineg sa medoo bayi diyà Pélsiya owoy diyà Midiya denu sa binaelan sa booy, umiling da ma enù ka endà ma umadat da diyà sa sawa da. Huenan di, endà duen taman sa kesebulitay diyà sa nesakupan sa kedatuan ko.
Hê, sa medoo liyu kaunutan diyà sa metolol dalesan sa datù, mig-igsà da diyà si Maldékiyu, guwaen da, “Maen di ya takà ka egtipay sa igsugù sa datù?”
Ini Sa Egoh I Istél Migpegeni Diyà Si Datù AsuliyuNa, egoh di neuma sa ketelu di agdaw, igluhub i Istél sa ginis booy owoy mig-angay egtigdeg diyà sa luwang sa metolol dalesan datù diyà sa taengan sa bangkù sa datù. Egoh iya, egpenuu Datù Asuliyu i diyà sa metolol bangkù di eg-isalu diyà sa bengawan sa metolol dalesan di.
Agulé migsagbì Booy Istél i, guwaen di, “O Datù, amuk tigtu ka egketuuwan diyà kenak owoy amuk meiyap ka megay sa egpegeniyen ku, ini sa ungayà ku aluki ko aken owoy sa medoo duma ku.
Apiya diyà sa menuwa Susa sa menuwa sa datù daa, lima latuh geetaw doo sa inimatayan da.
<font color=teal>Ini Sa Igsulat Denu Si Hob</font>Ini Sa Edungan KagiNa, duen sa etaw pinengadanan da si Hob eg-ugpà diyà sa tanà Us. Egpigtuu owoy tigtu ma egpangunut diyà si Nemula. Metudà sa adat di owoy tigtu egtulik anì endà mekebael di medaet.
Agulé inikagiyan sa sawa di Hob i, guwaen di, “Enù di ya, tapay ka doo egkesaligan? Tubad ko dé Nemula i anì mematay ka.”
(-)
(-)
(-)
(-)
(-)
(-)
(-)
(-)
(-)
owoy lagà ma sa medoo batu meliblib danà sa leges wayeg, owoy lagà ma sa tanà menanal danà sa meleges udan, hediya ma pedaetan ko sa egpeginawaen sa etaw.
(-)
(-)
(-)
Mepion hedem amuk nekesulat sa inikagi ku anì mebaluy libelu.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
ligò di egkeanggan egduyuy sa medoo bituen, owoy egpetibos ma sa medoo egsugùsuguen ku diyà langit danà da egkeanggan?
(-)
(-)
(-)
(-)
Agulé danà sa kebulit di, inindaw di kagda owoy linimedang di ma kagda danà di nelangget.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Amuk eg-ungayà yu sa mepion hagtay yu owoy sa lalù endà meelut di owoy sa kekeanggan yu,
(-)
Endà melugay di mekedan sa medaet etaw. Apiya di pa pengauwen ko diyà sa kenà da, endà dé hauwen ko duu dahiya.
Tabangan di kagda owoy ipegaun di kagda diyà sa egkegaga sa medoo tegebael medaet. Alukan di kagda enù ka eg-angay da eg-aput diyà kenagdi.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Apiya di pa duen sa medaet egdinegen di, endà doo melimedangan di, enù ka mebagel sa pedu di egsalig diyà si Datù Nemula.
O medoo tegesimbà i Nemula, salig yu diyà si Datù Nemula. Kagdi sa tumabang keniyu owoy sa lagà kelasag yu.
(-)
Meanggan sa etaw egpigtuu diyà sa igsugù di owoy sa legkang pedu di egpangunut diyà kenagdi.
Egkeiyap a egpangunut diyà sa medoo igsugù ko, huenan di tabangi ko aken anì meumanan sa keketiig ku.
Amuk teliwadà sigep, umenaw a anì pesalamat a diyà keniko danà sa uledin ko metudà.
Amuk beken daa uledin ko sa keduwan sa kekeanggan ku, mematay a doo danà sa medoo kelikutan ku.
Petuuwi ko sa ketabang ko kenak, aken i egsuguen ko. Yaka egpandayà kenak amuk peumàumaan a sa medoo tegepeolòolò.
Edung egoh anay netiigan ku endà mekedan sa medoo uledin ko taman melugay.
(-)
(-)
(-)
(-)
(-)
(-)
(-)
(-)
(-)
(-)
(-)
O Adug, amuk enggaten ka sa medoo tegebael salà, yaka eg-unut ta diyà kenagda.
Tuluen di sa medoo etaw egpangunut diyà kenagdi anì mekehemilì da denu sa mepion, owoy kagdi sa lagà kelasag enù ka kelungan di sa medoo etaw metudà pedu.
Uman pa miulan sa keketiig diyà sa medoo milagà imu-imu, owoy endà dé duen sa liyu ungayaen yu mekelowon pa diyà sa keketiig.
Ini Sa Sasà Di Denu Sa Mepion AdatO Adug, dinegdineg ka diyà kenak, owoy penemdem ko sa ikagiyen ku diyà keniko anì kumelalù ka.
Endà migpangunut a diyà sa medoo migtulù kenak owoy endà ma sinagipà ku duu.
(-)
Huenan di, egpengauwen ku kuna, enù ka mebugà a dé keniko. Mepion enù ka nesehaa ki ini egoh di.
Megaga ku ibegay diyà sa etaw sa medoo langun taman di owoy sa lalag di owoy sa mepion kehagtayan di owoy sa kekawasaan di ma.
(-)
Mekeuma doo diyà sa etaw tegebael medaet sa egkelimedangan di. Hediya ma, mekuwa ma sa etaw metiengaw adat sa hagdi ungayà.
Sa metolol bayi endà duen mepion adat, lagà daa sa tising bulawan diyà sa bulengus babuy.
Endà tigtu di medaet sa mebaelan sa etaw metiengaw adat, dodoo pulung daa kelikutan sa mehaa sa etaw tegedupang.
(-)
Meolò sa datù amuk medoo sa etaw nesakupan di, dodoo uloy datù daa amuk tukééy sa etaw di.
(-)
Bagian sa etaw egdinegdineg diyà sa igtulù kenagdi, owoy meanggan sa etaw egsalig diyà si Nemula.
Pulung daa kesehiduway sa etaw teleloyuk, owoy sebuligay sa setelahadiyay amuk duen sa kelikutan da.
(-)
(-)
(-)
(-)
(-)
O Adug, dinegdineg ka diyà kenak, owoy hahaa ko sa naken binaelan anì ilingan ko.
(-)
(-)
(-)
(-)
(-)
Ungayà sa medoo etaw metuuwan sa datù diyà kenagda, dodoo si Datù Nemula daa sa kenà da mekesakem sa ketuu.
(-)
Anan milantek sa keikagi di, owoy mepion sa medoo sasà di.
(-)
(-)
(-)
(-)
(-)
(-)
(-)
(-)
(-)
(-)
(-)
Peguséi yu polo, owoy petiengaw yu ma sa pedu yu. Kedani yu sa medoo medaet egbaelan yu eghauwen ku. Sabuhi yu dé sa kebael yu medaet,
Lubunen di sa medoo mehagtaw dalesan owoy sa langun kutà tigtu megamel.
(-)
(-)
<sup>(8-9)</sup> enù ka endà mekelowon sa kebagel sa medoo tegeSiliya diyà sa kebagel sa menuwa Damasko enù ka iya daa sa pesu da, owoy endà ma mekelowon sa kebagel sa Damasko diyà sa kebagel sa datù di si Lasin. Endà ma mekelowon sa kebagel sa medoo tegeIslaél diyà sa kebagel sa menuwa Samaliya enù ka iya daa sa pesu da, owoy endà ma mekelowon sa kebagel sa Samaliya diyà sa kebagel sa datù di si Pika. Na, sa tanà Islaél, endà dé mebaluy di pengadanan sa sebaen dakel menuwa enù ka tigtu medaetan egoh di endà pa meuma sa enem pulù owoy lima gepalay. Owoy metabanan ka doo amuk endà mebagel sa kesalig ko diyà kenak. Aken si Datù Nemula sa eg-ikagi ini i diyà si Datù Akas.’”
Dodoo aken si Datù Nemula épê dakel egkegaga polo sa enget kelimedangan yu owoy sa adatan yu.
(-)
(-)
(-)
(-)
(-)
(-)
(-)
(-)
(-)
(-)
(-)
Huenan di, ini sa kagi i Datù Nemula, guwaen di, “Itagù ku diyà sa getan Siyon sa sebaen batu peetokon bugsud. Netepengan dé sa ketigkel di, owoy iya sa batu mapulù atung kenà egpeetok bugsud. Sumalà dé sa etaw sumalig diyà kenagdi, endà dé mebogo sa pedu di.
(-)
(-)
(-)
(-)
(-)
(-)
(-)
(-)
Apiya sa medoo batàbatà, kumelungoy da doo owoy meliteg da owoy mekedagsà da ma danà da melugpay.
(-)
(-)
(-)
(-)
(-)
(-)
(-)
(-)
Apiya di pa endà migbael di medaet owoy endà ma migbutbut di, tinapay da sa kenà di ilebeng diyà sa kenà lebeng sa medoo tegebael medaet, owoy ilebeng da diyà sa kenà lebeng sa kawasà etaw.”
“Taa yu sa udan egkenabù kedu diyà langit. Endà dé petow di pelikù dutu dodoo egpeléen di polo sa tanà anì tumunas sa medoo hinemula owoy anì mebegayan benì owoy mekaen sa medoo etaw.
(-)
(-)
(-)
(-)
Tigtu egpebuliten a siini medoo etaw, enù ka endà egkemalaan da egbegay uloy sa hinagtay diyà sa medoo inetaw diyà sa kenà da atung eghemula, owoy eg-ulow da ma sa lana mepion ngadeg diyà sa medoo atung kenà da eg-ulow.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Ini sa kagi i Datù Nemula épê dakel egkegaga diyà sa medoo etaw di tegeHélusalém, guwaen di, “Yoko egdinegdineg duu sa eg-ikagiyen sa medoo tegesugkow butbut, enù ka uloy kagi daa sa egtulonen da diyà keniyu owoy endà ma mealukan yu. Danà sa hagda penemdem daa sa eg-ikagiyen da diyà keniyu, dodoo beken iya sa igpeikagi ku.
(-)
(-)
Guwaen da, “Egoh anay egoh i Isikiyas sa datù diyà sa tanà Huda, migsugkow Mikiyas i tegeMilosét sa kagi i Nemula diyà sa langun etaw. Guwaen di, ‘Ini sa kagi i Datù Nemula épê dakel egkegaga. Mebaluy daduwen sa Getan Siyon lagà sa sebaen kenà atung eghemula, owoy mekeiling dinugkow batu sa menuwa Hélusalém, owoy mebaluy ma ketalunan siini getan kenà sa Dalesan i Nemula.’
(-)
(-)
(-)
Mig-iniyug ké diyà keniko egoh anay, dodoo nesenulê ké dé. Egoh ko mig-indaw kenami, egdukduken ké sa kagpa ké tandà sa egoh ké nebukul, owoy tigtu ké egkemalaan enù ka nesalà ké egoh ké batàbatà pelawà.’”
(-)
(-)
(-)
(-)
Migsagbì Baluk i, guwaen di, “Hoò, si Hilimiyas sa migtulon diyà kenak langun ini i, owoy aken daa sa migsulat diyà sa kalatas dinilin.”
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Huenan di, egoh di neuma sa kesepulù di agdaw diyà sa kesepulù di gebulan diyà sa kesiyow di gepalay sa lugay i Sédékiyas migkedatù diyà sa tanà Huda, migpengayaw Datù Nabokonosol i lapeg sa medoo sundalu di diyà sa menuwa Hélusalém.<RF q=+>Nebaelan ini i egoh Inilu pitsa sepulù owoy lima sa palay lima latuh walu pulù owoy walu egoh i Hésus endà pa neetaw diyà tanà. Migbael da lawì diyà sa liyu sa menuwa, owoy sineulingutan da sa menuwa owoy sinelogsudlogsud da sa tanà diyà sa kutà di anì dumuen sa ukitan da umawuh diyà sa menuwa.
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Ini Denu Sa Metudà Kekukum I NemulaNa, mig-ikagi Datù Nemula i diyà kenak, guwaen di,
Ekedi yu sa langun balangan medaet egbaelan yu, owoy pemagtu yu sa pedu yu owoy sa penemdem yu. Maen di ya egkelukuyan yu sa kepatay yu danà sa medoo salà yu, o medoo tegeIslaél?
(-)
(-)
(-)
(-)
(-)
(-)
(-)
(-)
(-)
(-)
(-)
(-)
(-)
Dodoo tapay doo iya sa penemdem sa medoo tegeIslaél endà metudà gaa sa kepeukit ku, aken i Datù Nemula. Huenan di, ikagi ko diyà kenagda sa egoh ku lumigela sa uman sebaen etaw diyà kenagda danà sa binaelan di.”
(-)
(-)
Metulengan yu sa medaet adat yu owoy sa medoo medaet binaelan yu egoh anay, huenan di melepuhan yu mendaa kiyu danà sa medoo endà mepion binaelan yu.
Endà dé sumimbà da diyà sa medoo inetaw owoy endà ma dé baelan da duu sa medoo balangan medaet. Alukan ku kagda kedu diyà sa medoo salà da sa egoh da mig-iniyug diyà kenak owoy petiengawen ku kagda. Mebaluy kagda sa etaw ku owoy aken ma sa Nemula da.
(-)
(-)
(-)
(-)
(-)
(-)
(-)
(-)
(-)
(-)
Agulé setepeng ko sa palas ké diyà sa palas sa medoo batàbatà egkaen sa mepion kaenen igsugù sa datù, owoy amuk nehalì sa kehaa ko kenami baeli ko dé sa ungayà ko.”
Igpehaa di sa medoo egpagitungen owoy sa medoo nelidung mebaelan.Hauwen di sa medoo binaelan diyà deleman, owoy diyà kenagdi ma sa legdaw.
Huenan di, nesetipon da langun enù ka miglenged da sa kepista sa inetaw pinetigdeg i Datù Nabokonosol, owoy migtigdeg da diyà sa taengan iya wé inetaw.
Tigtu mekegaip sa medoo eghauwen owoy sa medoo panduan binaelan di.Endà mekedan sa kedatuan di taman melugay, owoy endà ma duen taman sa egkegaga di.
“Hê, petow dé neketuu iya wé nebaelan diyà si Datù Nabokonosol. Nehemagawan kedu diyà sa medoo etaw, owoy migkaen keluwen lagà sa sapì. Nepelê aglù sa lawa di, owoy migketaes sa balut ulu di lagà sa bulbul banug, owoy lagà sulu sa manuk ketalunan sa sulu di.
Na sa kagi Méné, iya sa selepangan di binilang i Nemula sa lugay ko migkedatù, owoy neelut dé.
Agulé migsulat Datù Daliyu i diyà sa langun balangan etaw diyà sa medoo balangan tanà owoy diyà sa medoo balangan kagi etaw diyà siini sinukub langit. Ini sa kagi di nekesulat, guwaen di, “Ungayà ku kumetanà sa keugpà yu.
Agulé sa egkegaga owoy sa lalag sa langun kedatuan diyà siini sinukub langit, mekebegay doo diyà sa medoo etaw i Nemula, sa Nemula épê dakel egkegaga. Endà duen ketamanan sa kedatuan di, owoy mekepangunut ma diyà kenagdi sa langun datù diyà siini uwang tanà.”
Egoh sa muna palay di migkedatù, egbasawen ku sa nekesulat sa medoo tegesugkow kagi i Nemula, owoy egpenemdemen ku ma sa egoh di pitu pulù gepalay sa lugay di medaetan sa menuwa Hélusalém, enù ka iya sa inikagi i Datù Nemula diyà si Hilimiyas sa tegesugkow sa kagi di.<RF q=+>Basa ko Hilimiyas 25:11; owoy 29:10denu sa pitu pulù gepalay sa lugay di medaetan sa menuwa Hélusalém
Agulé egoh ku eglangalanga, hinaa ku sa sebaen etaw migkegal sa ginis lino owoy duen ma sa sabitan di tigtu bulawan.
“Amuk meuma iya wé gai, medoo sa etaw kumuntelà diyà sa datù tegeIgiptu, lapeg sa medoo duma ko mebalaw tegeIslaél. Iya sa baelan da enù ka ungayà da meketuu selepangan sa nehauwan ko, dodoo endà mekeatu da.
“Dodoo petow dé dumuen sa tulon medineg di kedu diyà tebowon agdaw owoy kedu kimataan sa pesuwan di mebukul. Hê, danà di migdineg iya wé, neapuyan sa pedu di, huenan di mengayaw dema owoy imatayan di sa medoo etaw.
(-)
(-)
(-)
(-)
(-)
(-)
(-)
Pengayawen da sa dakel menuwa owoy kumagbul da diyà sa medoo kutà. Gumemow da diyà sa medoo dalesan, owoy umukit da diyà sa tatawan lagà sa etaw nakawen.
Dodoo pelikuen ku dema kagda diyà sa tapay tanà da kedu diyà sa medoo menuwa kenà yu migdagang kenagda, owoy sulien ku ma kiyu danà sa langun binaelan yu.
Na, mig-ikagi Datù Nemula i denu sa tanà Moab, guwaen di, “Medoo dé gulê sa kebael da salà sa medoo etaw tegeMoab. Huenan di, endà dé mekepeuloy ku duu sa salà da, dodoo pigtamayan ku kagda. Apiya sa medoo tuelan sa datù tegeIdom daen, inulow da doo taman sa egoh di nebaluy abuh.
Gubalen ku sa medoo dalesan atung kenà da mugpà amuk sasang megenaw owoy sa medoo dalesan atung kenà da mugpà amuk sasang meedup. Gubalen ku ma sa medoo metolol dalesan da, owoy anan medaetan sa medoo dakel dalesan da. Aken si Datù Nemula eg-ikagi ini i.”
Dumuen ma sa medoo dumelawit diyà sa langun kenà hinemulaan palas. Iya sa baelan da enù ka angayen ku kiyu migtamay. Aken si Datù Nemula sa eg-ikagi ini i.”
Huenan di, nepelumanan dema sa penemdem i Datù Nemula owoy mig-ikagi, guwaen di, “Endà meketuu ini i.”
Na, si Datù Nemula épê dakel egkegaga, apiya di pa amisen di daa sa tanà, mekayung doo. Mulul sa uwang tanà owoy melenà ma lagà sa lawaꞌt wayeg Nilo amuk sigel sumenok owoy metigok. Huenan di, suminegaw sa langun etaw eg-ugpà diyà tanà.
(-)
Guwaen di, “Ipanaw ka angay dutu siedò dakel menuwa Niniba, owoy tulon ko diyà sa medoo etaw di sa inikagi ku diyà keniko.”
(-)
(-)
(-)
(-)
(-)
Tumebow da enù ka dakel sa ungayà da mimatay, owoy melimedangan sa langun etaw diyà kenagda. Lagà kedoo enay mantadan sa kedoo etaw sigkemen da.
O Datù Nemula, dinineg ku sa tulon denu keniko owoy negaip a danà sa medoo binaelan ko egoh anay. Huenan di, dulì ko baeli ini egoh di owoy pehauwi ko sa ketabang ko kenami owoy hiduwi ko kami, apiya di pa egbulitan ko kami.
(-)
(-)
(-)
(-)
(-)
(-)
(-)
Ini Denu Sa Kepelikù Sa Medoo Etaw I NemulaNa, mig-ikagi Datù Nemula i, guwaen di, “O medoo etaw ku, migkeeles sa nesepasadan binaelan ku diyà keniyu danà sa depanug.<RF q=+>Basa ko saÉksodo 24:7-8denu sa depanug tandà sa nesepasadan i Nemula sa medoo tegeIslaél Huenan di, launen ku sa medoo etaw diyà keniyu nebilanggu diyà sa paligì endà duen wayeg.
(-)
(-)
Apiya sa medoo etaw diyà sa langun balangan tanà diyà siini sinukub langit, eg-adatan da doo sa ngadan ku edung magtu simag taman sumigep. Owoy muni dé kenà sa menuwa diyà siini uwang tanà, eg-ulow da sa lana mepion ngadeg owoy egbegay da ma sa mepion diyà sa kehaa ku, enù ka eg-adatan da sa mapulù ngadan ku. Aken si Datù Nemula sa eg-ikagi ini i.
Uwit yu langun sa niyu ibegay sepulù pelesintu anì megulub sa kailangan diyà sa Dalesan i Nemula. Baeli yu tukaw ini i. Agulé hauwen yu doo ukaan ku sa medoo tatawan diyà langit, owoy buwahen ku diyà keniyu sa mepion ketabang temù medoo. Aken si Datù Nemula épê dakel egkegaga sa eg-ikagi ini i.
Umanak Hakob i si Hosé. Migsawa Hosé i si Maliya sa inay i Hésus. Owoy si Hésus sa ginelal da Mésayas sa Tigtu Datù eg-angat-angatan sa medoo Hudiyu.
Agulé, mig-enaw Hosé i owoy inuwit di sa sawa di owoy si Hésus, owoy eglikù da dema dutu Islaél dò.
Agulé, sinalidan i Satanas Hésus i owoy duen egsugùsuguen i Nemula migtebow anì buligan da Hésus i.
Hediya ma, baeli yu daa sa mepion egbaelan yu, enù ka amuk eghauwen liyu etaw sa mepion egbaelan yu, oloen da Nemula i sa Emà ta diyà langit.”
Huenan di, hiduwi yu ma sa langun etaw. Amuk iya daa sa eghiduwan yu sa medoo mehidu keniyu, endà duen sa mepion untung mesakem yu, enù ka hediya mendaa sa medoo medaet etaw atung egpeetuken sa Sulutan, iya ma daa sa eghiduwan da sa mehidu kenagda.
“Yoko ma egkebukul la egpenemdem sa kenà yu kumuwa sa ginis yu. Haa yu sa medoo balangan keluwen egbulok mepion. Apiya di pa endà eggalebek da owoy endà ma eghabel da ginis, metolol da doo.
Ini Sa Balatan I Hésus Sa Duwa Etaw Egbugsud Dalesan<TS3>(<a href="b42.6.47-49">Lukas 6:47-49</a>)Agulé guwaen i Hésus, “Uman sebaen etaw egdinegdineg sa eg-ikagiyen ku owoy egpangunut ma, iya lagà sa maama milantek egbael dalesan. Petigdegen di sa bugsud di diyà sa batu dalem tosong.
Agulé, inangay da eg-enaw kagdi, guwaen da, “O Datù, buligi ko kami, enù ka egpekesugsug ki.”
enù ka egpenemdemen di melikuan amuk meamis di daa sa ginis i Hésus.
Na, amuk miadat da keniyu, mebegayan da doo mepion danà sa inikagi yu diyà kenagda. Dodoo amuk endà miadat da keniyu, ulan dé enù ka pelikù dema diyà keniyu sa inikagi yu.
Ini Sa Egoh Di Neduwa Sa Pedu I Huwan Denu Si Hésus<TS3>(<a href="b42.7.18-23">Lukas 7:18-23</a>)Na, egoh i Hésus neubus mig-ikagi sa igsugù di diyà sa sepulù owoy duwa salu di, mig-ipanaw dema eg-angay egtulù sa kagi i Nemula diyà sa medoo menuwa medapag dahiya.
Sinigbolow I Hésus Sa Penemdem Palasiyu Denu Sa Agdaw Keetud<TS3>(<a href="b41.2.23-28">Malkos 2:23-28</a>; <a href="b42.6.1-5">Lukas 6:1-5</a>)Na, egoh sebaen Sapetu sa agdaw keetud da, mig-ukit da Hésus i diyà sa dalan egtelek tinibah. Egpeketues sa medoo pasek di, huenan di inelus da sa palay owoy sinukut da ma.
Huenan di, eg-ikagiyen ku ini i diyà keniyu. Mekepeuloy i Nemula sa salà sa etaw, sumalà dé sa medaet egbaelan di ataw ka sa medaet eg-ikagiyen di. Dodoo sa etaw egsumbung sa Metiengaw Suguy i Nemula, endà mebaluy di mekepeuloy sa salà di.
Agulé guwaen i Hésus egsagbì, “Igpetiig i Nemula dé diyà keniyu denu sa kedatù di, dodoo endà ipetiig di duu diyà sa medoo liyu etaw.
Enù ka aken i Kakay Langun, peangayen ku sa medoo egsugùsuguen ku anì kedanan da diyà sa kedatù ku sa langun etaw tegebael salà owoy sa medoo etaw eg-enggat duma da diyà salà.
Ini Sa Egoh I Hésus Migpekaen Sa Lima Ngibu Etaw<TS3>(<a href="b41.6.30-44">Malkos 6:30-44</a>; <a href="b42.9.10-17">Lukas 9:10-17</a>; <a href="b43.6.1-14">Huwan 6:1-14</a>)Na, egoh i Hésus migdineg denu sa kinepatay i Huwan, eglegkang dahiya owoy mig-edà kumpit eg-angay eglebù. Dodoo egoh sa medoo etaw neketiig sa inangayan i Hésus, miglohot da kenagdi. Eghemantad da daa kedu diyà sa menuwa da.
Ay, neakalan yu kiyu i, enù ka guwaen yu dò metiengaw etaw yu. Tigtu tuu sa kagi i Nemula igsulat i Isayas sa tegesugkow di egoh anay denu keniyu, guwaen di,
Hê, langun da migkaen owoy nebesug da dé. Agulé tinipoh sa salu di sa nesamà da egkaen pitu pa gesolok.
Tuu ini i eg-ikagiyen ku diyà keniyu. Duen duma etaw dahini ini egoh di endà pa mematay da taman endà hauwen da duu sa ketebow sa Kakay Langun egoh di kumedatù.”
Guwaen di, “Tuu ini i eg-ikagiyen ku diyà keniyu. Endà mekeunut yu diyà sa kedatù i Nemula amuk endà pelumanan yu duu sa pedu yu anì mekeiling yu batà sa keunut yu diyà kenak.
Maen di ya endà ma egkehiduwan ko sa duma ko éhê mendaa sa kehidu ku keniko?’
Agulé, guwaen i Hésus diyà kenagda, “Tuu ini i eg-ikagiyen ku diyà keniyu. Amuk pelumanan i Nemula sa tanà, menuu sa Kakay Langun diyà sa bangkù di metolol egoh di kumedatù. Owoy kiyu i salu ku, menuu yu ma diyà sa sepulù owoy duwa bangkù sa datù enù ka ipaten yu sa sepulù owoy duwa geumpung tugod i Islaél.
Meilingan di ma aken i Kakay Langun, enù ka beken iya sa pesuwan ku mig-angay diyà tanà anì metabangan a etaw. Dodoo mig-angay a dini anì metabangan ku polo sa medoo etaw owoy meimatayan a ma anì melaun ku sa medoo etaw neudipen danà sa salà da.”
Egsagbì Hésus i, guwaen di, “Duen ma sa igsà ku diyà keniyu. Amuk sagbian yu aken, tulonen ku ma diyà keniyu sa keduwan sa naken egkegaga.
Agulé, guwaen sa datù diyà sa medoo egsugùsuguen di, ‘Nelegà dé sa kaenen pista, dodoo endà egpelengeden ku duu sa medoo etaw igsasà ku enù ka mig-eked da eg-angay dini.
Iya sa tigtu mapulù uledin diyà sa langun uledin.
Owoy amuk ipengibet sa etaw sa langit, iya sa igpengibet di sa kenà i Nemula egpenuu, huenan di si Nemula sa tigtu igpengibet di.
Dodoo amuk metigkelan sa etaw siini langun kelikutan, mebegayan doo sa lalù endà meelut di.
Taa yu, hih. Amuk netiigan sa épê dalesan sa ketebow sa tegepenakaw amuk sigep, endà tumudug di dodoo unungan di polo anì endà mekeludep di dalem sa tegepenakaw.
“Agulé migtebow ma sa egsugùsuguen di binegayan duwa ngibu, owoy guwaen di, ‘O Datù, sa duwa ngibu pilak igbegay ko kenak, haa ko, kaini ma sa untung nekuwa ku duwa ngibu ma.’
Ini Sa Egoh I Hésus Hinududan Sa Bayi<TS3>(<a href="b41.14.3-9">Malkos 14:3-9</a>; <a href="b43.12.1-8">Huwan 12:1-8</a>)Na, egoh i Hésus diyà sa menuwa Bétaniya, eglengen diyà si Simon, sa etaw nelikuan dempid.
Ini Sa Egoh I Hésus Migsimbà<TS3>(<a href="b41.14.32-42">Malkos 14:32-42</a>; <a href="b42.22.39-46">Lukas 22:39-46</a>)Na, mig-angay Hésus i owoy sa medoo salu di diyà sa kenà hinemulaan kepengadan da Gétsémani. Agulé, mig-ikagi diyà kenagda, guwaen di, “Penuu yu dini, enù ka mangay a sumimbà daedò é.”
Ngadan sa penemdem yu denu kenagdi?”Guwaen da, “Meimatayan doo, enù ka dakel sa salà di.”
Agulé, eg-igsà dema Pilatu i, guwaen di, “Ngadan sa tayu etaw egkeiyapan yu lengaan ku?”Guwaen da egsagbì, “Si Balabas.”
Agulé, minelisì teliwadà edung lekeatas taman leketanà sa dakel ginis ighabeng dalem sa teliwadà luwang Dalesan i Nemula. Eglinug temù owoy netedal ma sa medoo dakel batu.
Agulé, kinuwa sa medoo sundalu sa medoo pilak owoy tinuu da ma sa igsasà da. Na, hediya ma doo sa egtulonen sa medoo etaw Hudiyu taman ini egoh di.
Dodoo hinawidan i Hésus, guwaen di, “Yaka dé egséléken na. Laun ka dé.”
Dodoo duen pelawà sa ipehaa ku diyà keniyu anì metiigan yu aken sa Kakay Langun anì metiigan yu ma amuk mekegaga a egpeuloy salà diyà tanà.” Agulé, guwaen i Hésus diyà sa maama egtodel,
Dodoo tigtu hinawidan i Hésus kagda anì endà tulonen da duu diyà etaw sa denu kenagdi.
Duen ma duma benì neketenà diyà sa sepinitpinit. Agulé neseselengan da egtubù owoy nesilung sa palay danà sa sepinit, huenan di endà egbunga di.
Hê, nesampen da sa meleges kelamag diyà sa lanaw owoy egkeawuhan wayeg sa kumpit da taman sa egoh di buyu dé egketegeb.
Apiya di pa takà egpebulung diyà sa medoo tegebulung, endà egkegaga da duu. Neimet uloy sa pilak di egbayad dodoo endà nelikuan di, egtemù polo sa linadu di.
Egpelesuten da ma sa medoo busaw miglahuk diyà etaw, owoy medoo ma sa etaw eglinadu linulowon da lana owoy nelikuan da dé.
Agulé, tinipoh sa medoo salu di sa sepulù owoy duwa pa gesolok sa samà da egkaen epan owoy sedà.
Agulé, migsalid Hésus i diyà sa medoo etaw, owoy eg-angay eggemow diyà sa dalesan. Eg-igsaen sa medoo salu di sa selepangan sa peligad di.
Egoh da neubus egkaen, egpelikuen i Hésus kagda. Agulé mig-edà kumpit dema Hésus i owoy sa medoo salu di enù ka mangay da dutu uwang Dalmanuta dò.
Ini Sa Egoh Da Mighaa Si Hésus Egsenang<TS3>(<a href="b40.17.1-13">Matéyo 17:1-13</a>; <a href="b42.9.28-36">Lukas 9:28-36</a>)Na, egoh di neuma enem agdaw, inuwit i Hésus Pidelu i owoy si Santiyago owoy si Huwan, owoy egtekedeg da diyà sa mehagtaw getan kenà da eglebù. Hê, egoh da eghahaa si Hésus, nepelumanan sa palas di.
Dodoo endà netiigan da duu sa selepangan iya wé inikagi di, dodoo egkelenawan da ma eg-igsà diyà kenagdi.
Hediya ma sa bayi, egbigà ma doo amuk eg-ekedan di sa sawa di owoy sawaen di sa liyu maama.”
Agulé, sinetipon i Hésus sa langun salu di, owoy guwaen di diyà kenagda, “Netiigan ta doo sa egbaelan sa medoo datù etaw beken Hudiyu, enù ka takaan da egpeges sa medoo etaw da danà sa dakel egkegaga da, owoy takaan da ma kagda egsugù.
Ini Sa Egketiigan Ta Danà Sa Kayu Tinubad I Hésus<TS3>(<a href="b40.21.20-22">Matéyo 21:20-22</a>)Na, umenaw sumimag, egoh da eg-ipanaw egpelikù Hélusalém dò, hinaa da iya wé kayu pigus endà duen bunga di. Tigtu nelaeb dé lapeg sa dalid di nematay.
Agulé guwaen i Hésus, “Amuk hediya, begayi yu diyà si Sulutan Sisal sa hagdi egpegeniyen, owoy begayi yu ma diyà si Nemula sa hagdi egpegeniyen.”Hê, tigtu egkegaip da egoh da migdineg iya wé sagbì di.
Ini Sa Tinulon I Hésus Sa Medoo Medaet Tumebow Diyà Tanà<TS3>(<a href="b40.24.3-14">Matéyo 24:3-14</a>; <a href="b42.21.7-19">Lukas 21:7-19</a>)Na, egoh da migtebow diyà sa Getan Olibu, migpenuu Hésus i owoy egsugpayalen di sa Dalesan i Nemula. Agulé, mig-angay da diyà kenagdi Pidelu i owoy si Santiyago owoy si Huwan owoy si Andelis. Egoh da eglebù, eg-igsà da,
Huenan di, tulik yu owoy hahaa yu, enù ka endà egketiigan yu duu sa atas ku pelikù.
Agulé egduyuy da eg-olò si Nemula. Agulé eg-ipanaw da eg-angay Getan Olibu dò.
Apiya di pa egbutbut sa medoo etaw egtipu si Hésus, endà doo nesetepeng sa inikagi da.
Eg-igsà dema Pilatu i, guwaen di, “Maen di ya? Ngadan sa salà binaelan di?”Dodoo eg-ikagi da dema uman metaled, guwaen da, “Petutuki ko diyà sa kayu igbugsud.”
Egkegaip Pilatu i, enù ka guwaen di dò endà pa nematay Hésus i. Huenan di, igpeangay di sa kapitan sundalu owoy eg-igsaen di amuk nematay dé Hésus i.
Dodoo endà duen anak da, enù ka tapay dé endà eg-anak si Ilisabét edung egoh da egsesawaay taman egoh da dé migkelukes.
Enù ka amuk si Nemula, anan meketuu sa langun egbaelan di.”
Ini Sa Egoh I Sakaliyas Migsugkow Sa Galebek I HuwanAgulé, linuhub Sakaliyas i sa Metiengaw Suguy i Nemula. Hê, migsugkow, guwaen di,
Egoh da mighaa sa batà, tinulon da sa denu sa batà dinineg da diyà sa egsugùsuguen i Nemula.
Negaip sa langun etaw migdineg sa inikagi di danà sa medoo netiigan di owoy sa igsagbì di ma mepion.
Umemà Hana i si Hosé. Umemà Hosé i si Matatiyas. Umemà Matatiyas i si Amos. Umemà Amos i si Nahum. Umemà Nahum i si Isli. Umemà Isli i si Nagay.
Igtayal da diyà kenagdi sa libelu igsulat i Isayas, sa tegesugkow i Nemula egoh anay. Bekahen di sa libelu, hinaa di sa egbasawen di. Guwaen di,
Agulé migdalem Hésus i diyà sa sebaen kumpit, sa kumpit i Simon Pidelu. Ipeilud di si Simon sa kumpit anì ipetangkàtangkà diyà sa mantadan. Agulé, migpenuu Hésus i egtulù diyà sa medoo etaw diyà mantadan.
Ini Sa Denu Sa Kepeulan Da Sa Kekaen Da Anì Sumimbà Da<TS3>(<a href="b40.9.14-17">Matéyo 9:14-17</a>; <a href="b41.2.18-22">Malkos 2:18-22</a>)Na, duen etaw mig-ikagi diyà si Hésus, guwaen da, “Takaan da egpeulan sa medoo pasek i Huwan sa kekaen da anì sumimbà da daa. Hediya ma sa adat sa medoo pasek Palasiyu. Dodoo sa niko pasek, takà da polo egkaen owoy eg-inem. Maen di ya endà ma egpeulanen da duu sa kekaen da?”
“Na, apiya kawasà yu etaw, melikutan yu doo enù ka nekuwa yu dé sa kepionon pedu yu diyà sa pantiyali yu.
enù ka eghiduwan di kita i etaw Hudiyu owoy ginastuwan di ma sa simbaan ké dahini.”
Dodoo sa medoo etaw eg-unut diyà si Nemula, netuuwan da diyà sa melabel pagitung di.”
Na, sa mepion tanà kenà di neketenà sa benì, iya lagà sa etaw egdinegdineg sa kagi i Nemula owoy egpeelesen da diyà sa pedu da enù ka tigtu tuu sa pedu da. Metigkel da owoy mepion sa kebunga sa kepigtuu da.”
Agulé, guwaen i Hésus, “Ngadan tayu di etaw sa mig-amis kenak?”Dodoo endà duen egtulon. Agulé guwaen i Pidelu, “O Mistelu, maen di ya eg-igsà ka, enù ka egkesedeldel sa medoo etaw diyà keniko?”
Guwaen da migsagbì, “Duen etaw guwaen da dò si Huwan Tegebautis ka gaa, owoy duen ma etaw guwaen da dò si Iliyas ka gaa. Duen ma etaw guwaen da dò sebaen ma tegesugkow i Nemula egoh anay mig-enaw dema gaa kuna ya.”
Igtulù I Hésus Iya Sa Duma Da Sa Tegetabang<TS3>(<a href="b41.9.38-40">Malkos 9:38-40</a>)Agulé, guwaen i Huwan egsagbì, “O Datù, hinaa ké sa sebaen maama egpelesut busaw danà sa ngadan ko. Hinawidan ké enù ka endà eg-unut-unut di diyà kenita.”
Ini Sa Egoh Sa Pitu Pulù Owoy Duwa Sinugù Di MigpelikùNa, melugaylugay egpelikù dema sa medoo sinugù i Hésus. Neanggan sa pedu da owoy guwaen da, “O Datù, apiya sa medoo busaw, eg-unutan da doo sa sugù ké danà sa ngadan ko.”
Agulé, guwaen i Hésus diyà kenagda, “Upama, teliwadà sigep eg-angay ka diyà sa dalesan sa duma ko, owoy guwaen ko, ‘O Akay, pesagbayi ko hih sa kaenen diyà kenak,
Hediya ma, hahaa yu anì endà medaet sa pedu yu, apiya di pa guwaen yu dò mepion sa pedu yu.
Guwaen i Hésus, “Amuk meagak yu diyà sa medoo simbaan Hudiyu owoy diyà sa medoo kaunutan da anì tipuwen da kiyu, yoko egkebukul la egpenemdem sa kesagbì yu kenagda ataw ka sa ikagiyen yu,
Ini Sa Igtulù I Hésus Denu Sa Etaw Sinaligan Di<TS3>(<a href="b40.24.45-51">Matéyo 24:45-51</a>)Agulé, guwaen i Pidelu, “O Datù, egpeligadan ko kami etaw ko, ataw ka sa langun etaw?”
Egoh i Hésus eghaa kenagdi, inumow di owoy guwaen di, “O Inà, nelengaan ka dé sa linadu ko.”
Ini Sa Balatan I Hésus Denu Sa Etaw Egpedakelen Di KagdiNa, egoh i Hésus eg-ugpà pelawà diyà sa kenà Palasiyu, eghahauwen di sa medoo etaw egpanteken da takà sa medoo penuuwan sa etaw ginelal diyà sa medapag lamisan. Huenan di, egtulonon di kagda balatan, guwaen di,
Huenan di, egsigbolow sa medoo Palasiyu owoy sa medoo tegetulù uledin igsugkow i Mosis, guwaen da, “Endà mepion ini i maama enù ka egsaluan di sa medoo tegebael salà owoy eg-unut ma kenagda egkaen.”
Yaka egkedaet sa pedu ko. Mepion amuk meanggan ki polo enù ka lagà nematay sa hadi ko, dodoo nehagtay doo. Lagà netelas, dodoo hinaa dé.’”
Dodoo guwaen di, ‘O Bébê Ablaham, endà migtuu da amuk iya daa. Dodoo amuk duen etaw mangay diyà kenagda kedu diyà siini kenà nematay, ekedan da doo sa salà da.’
Dodoo, sa agdaw egoh i Lot egpelaguyan di sa menuwa Sodoma, duen apuy owoy asulpul éhê baga nenabù kedu langit lagà meleges udan. Nepetow negelà sa langun etaw nesamà dahiya.
Egoh i Hésus egdineg iya wé, guwaen di, “Kulang pa sebaen sa baelan ko. Dagang ko sa langun taman ko owoy tukidi ko begayi diyà sa medoo etaw pubeli. Amuk hediya, dumuen sa pantiyali ko diyà langit. Agulé angay ka dini unut-unut ka kenak.”
Agulé guwaen i Hésus, “Siini agdaw egtebow dé sa kealuk i Nemula diyà siini malayan ko danà sa kepigtuu ko. Haa ko, kuna sa tigtu tugod i Ablaham enù ka egpigtuu ka ma lagà kagdi.
Duen ma etaw Palasiyu eg-unut diyà si Hésus, owoy guwaen da diyà kenagdi, “O Mistelu, hawidi ko sa medoo pasek ko eg-olò keniko.”
Agulé, eg-igsà da diyà si Hésus, guwaen da, “O Mistelu, netiigan ké anan tuu sa eg-ikagiyen ko owoy sa igtulù ko. Endà eghalìhalien ko duu sa igtulù ko sumalà dé sa balangan etaw egdineg, dodoo metudà polo sa ketulù ko sa uyot i Nemula.
Iya maen di ya enù ka endà egkelikutan da egbegay enù ka medoo sa pantiyali da. Dodoo siini bayi balu, inimet di sa langun kehagtayan di egbegay apiya pubeli etaw.”
Ini Sa Igtulù I Hésus Denu Sa Ketulik DaGuwaen i Hésus, “Tulik yu anì endà mepetow yu amuk tumebow siedò agdaw sa Kakay Langun. Haa yu anì endà melipeng sa pedu yu danà yu hiluwen ataw ka danà sa medaet nanam lawa yu. Haa yu ma anì endà melakà sa pedu yu danà yu egpenemdem sa hagtay yu. Umamu yu amuk iya,
Dodoo endà mebaluy di ilingan yu iya wé. Mepion amuk lagà sa hadi yu polo sa tayu dakel etaw diyà keniyu. Owoy mepion amuk lagà sa egsugùsuguen yu polo sa kaunutan yu.
Na, duen ma sa bayi egsugùsuguen da. Hinaa di Pidelu i egpenuu nelegdawan apuy owoy egpeelesen di eghahaa. Guwaen di, “Siini maama sa duma i Hésus giina.”
Diya ma sa penemdem i Datù Hélod, huenan di pinelikù di diyà kenita. Endà duen salà di sa pesuwan ku peimatay kenagdi.
enù ka nedilungan sa agdaw. Minelisì ma teliwadà sa dakel ginis ighabeng dalem sa teliwadà luwang Dalesan i Nemula.
Agulé guwaen di, “Ngadan iya wé neukit-ukitan dahiya?”Guwaen da, “Iya sa eg-ikagiyen ké sa denu si Hésus tegeNasalét. Kagdi sa tegesugkow i Nemula, mebagel sa keikagi di egtulù owoy medoo sa dakel panduan di. Pinetuu i Nemula sa langun binaelan di owoy netuuwan ma sa langun etaw.
Taa yu. Peangayen ku diyà keniyu sa Metiengaw Suguy i Nemula sa igpasad i Emà ku. Dodoo angat-angati yu pelà diyà Hélusalém taman endà tumebow di diyà keniyu sa tunung kedu langit dò.”
Guwaen i Huwan egsagbì, “Tuu, egbautis a etaw diyà wayeg. Dodoo taa yu, duen diyà keniyu sa sebaen etaw endà egkilalaen yu duu.
Agulé, guwaen sa inay di diyà sa medoo etaw tegebulig dahiya, “Sumalà dé sa ikagiyen di diyà keniyu, unuti yu dé.”
Egsagbì Hésus i, guwaen di, “Kuna sa tegetulù diyà sa medoo tugod i Islaél. Maen di ya endà egketiigan ko duu iya wé?
Egoh di eg-ipanaw eg-angay Galiliya dò, mig-ukit da diyà sa uwang Samaliya.
Agulé guwaen i Hésus diyà kenagda, “Iya sa lagà kaenen ku sa kepangunut ku diyà sa uyot sa migpeangay kenak dahini taman meubus sa galebek ibegay di diyà kenak.
Huenan di, egbulitan sa medoo kaunutan Hudiyu sa maama nelikuan, guwaen da, “Migtipay ka dé sa uledin ta denu sa agdaw keetud, enù ka galebek iya wé keuwit ko ikam.”
Ungayà ku hedem mangunut yu diyà kenak anì kumelalù yu taman melugay, dodoo eg-eked yu polo.”
Endà hinaa da Hésus i dahiya, dodoo duen duma kumpit kedu Tibiliyas dò migdunggù medapag diyà sa tanà kenà da migkaen sa epan egoh i Datù migpesalamat diyà si Nemula danà siedò epan.
Dodoo guwaen i Hésus diyà kenagda, “Tuu ini i eg-ikagiyen ku diyà keniyu. Amuk endà kumaen yu sa ekud ku owoy amuk endà uminem yu sa depanug ku, endà dumuen sa lalù diyà keniyu. Aken sa Kakay Langun,
Medoo temù sa etaw eglenged sa pista, owoy egsesigbolowoy da denu si Hésus. Duen duma etaw, guwaen da, “Mepion etaw kagdi ya.” Owoy duen ma etaw, guwaen da, “Endà, enù ka eg-akalan di sa medoo etaw danà sa ketulù di.”
Enù ka duen sa kagi i Nemula igpesulat, guwaen di, Tugod i Datù Dabid sa Tigtu Datù sinugù i Nemula, owoy lumesut dutu Bétlihém dò enù ka iya sa tapay menuwa i Dabid egoh anay<RF q=+>Basa ko Mikiyas 5:2.”
Agulé, eg-igsaan sa medoo Palasiyu, guwaen da, “Kenà emà ko ya atu?”Egsagbì Hésus i, guwaen di, “Endà egketiigan yu duu aken, huenan di endà ma egketiigan yu duu sa Emà ku. Amuk metiigan yu aken, metiigan yu ma doo sa Emà ku.”
Egsagbì Hésus i, guwaen di, “Endà linahuk a busaw. Eg-oloen ku daa Nemula i Emà ku. Gasama iya, egpeumàumaan yu polo aken.
Migsagbì sa emà di owoy sa inay di, guwaen da, “Netiigan ké kagdi sa anak ké, owoy netiigan ké ma inuwit di miglesut sa kinelangap di.
Na, aken lagà sa bengawan ukitan etaw mangay diyà si Nemula. Sumalà dé sa etaw umukit diyà kenak, iya sa mealukan ku. Kagda lagà sa kebilibili ku takà egdalem diyà sa lugenan owoy lumiyu ma anì tumabtab.
Na, egoh da migdineg iya wé inikagi i Hésus, ungayà da sigkemen da, dodoo nekelesò diyà kenagda.
“Hoò, Datù,” guwaen i Maleta. “Egpigtuu a doo kuna sa Anak i Nemula sa Tigtu Datù eg-angat-angatan ké mangay diyà tanà kedu diyà langit.”
Dodoo egoh iya, tapay dé igsasà sa medoo ulu-ulu tegesimbà owoy sa medoo Palasiyu anì metulonon da amuk duen etaw meketiig sa kenà i Hésus anì sigkemen da.
Dodoo guwaen i Hésus diyà kenagda, “Iya sa pesuwan i Nemula mig-ikagi anì metiigan yu dinineg di sa kagi ku. Endà ipetiig di duu iya wé diyà kenak, enù ka tapay dé netiigan ku dinineg di sa kagi ku.
Egsagbì Hésus i, guwaen di, “Amuk ubus dé egpedigus sa etaw, iya daen sa peguséén di sa lisen di, enù ka melanih dé sa langun lawa di. Hediya ma kiyu i, lagà yu ma sa etaw magtu migpedigus enù ka melanih yu dé. Dodoo duen pa sebaen etaw diyà keniyu endà melanih di.”
Duen medoo sibay dutu siedò kenà i Emà ku. Enù ka amuk endà tuu iya wé, endà tulonen ku duu diyà keniyu sa egoh ku mangay dutu anì tapayen ku mael sa kenà yu umugpà.
Si Hésus Sa Lagà Pesu KelegAgulé egtulù Hésus i, guwaen di, “Aken lagà sa pesu keleg palas egbunga, owoy si Emà sa eg-ipat sa palas.
Dodoo, tapay dé tinulon ku ini i diyà keniyu anì metulengan yu doo amuk meuma sa egoh da mael medaet diyà keniyu.”Agulé guwaen i Hésus, “Egoh anay egoh yu mig-edung eg-unut kenak, endà egtulonen ku duu ini i diyà keniyu enù ka diyà a pelà keniyu.
Ini Sa Egoh I Hésus Igsimbà Di Sa Etaw EgpigtuuAgulé, egoh i Hésus ubus mig-ikagi diyà sa medoo salu di, eglengag diyà langit owoy egsimbà, guwaen di, “O Emà, neuma dé sa pasad hinemilì ko. Pedakel ko aken i Anak ko anì pedakelen ku ma kuna.
Guwaen da egsagbì, “Si Hésus tegeNasalét.”Guwaen i Hésus, “Aken sa eglagbeten yu.” Na, dahiya ma Hudas i sa migtampil diyà sa kuntelà i Hésus, owoy kagdi sa inunutan sa medoo sundalu.
Egsagbì Pilatu i, guwaen di, “Beken a Hudiyu aken i, huenan di endà netiigan ku duu sa denu keniko. Maen di ya inagak ka diyà kenak sa medoo duma ko Hudiyu owoy sa medoo ulu-ulu tegesimbà? Ngadan iya wé salà binaelan ko?”
Na, duen ma medoo bayi egtigdeg medapag diyà sa kenà i Hésus igtutuk. Dahiya sa inay di, owoy sa hadi inay di, owoy si Maliya sawa i Kelopas, owoy si Maliya tegeMagdala.
Eg-igsaan da Maliya i, guwaen da, “O Okon, maen ko ya egsinegaw?”Egsagbì, guwaen di, “Enù ka kinuwa da sa lawa sa Datù ku, owoy endà netiigan ku duu sa kenà da migtagù.”
Agulé guwaen i Hésus diyà kenagda, “Téél yu, kumaen ki dé.” Na, endà duen etaw eg-igsà sa ngadan di, enù ka netiigan da doo kagdi si Datù.
Si Hudas sa duma ké, enù ka kagdi ma sa hinemilì i Hésus anì mulig diyà sa galebek ké.”
Dodoo mealukan doo sa langun etaw umumow diyà si Datù.’<RF q=+>Basa ko Howil 2:28-32
Agulé egoh da eghaa sa pikat, guwaen i Pidelu diyà kenagdi, “Inengteng ko kami.”
Agulé, linuhub sa Metiengaw Suguy i Nemula Pidelu i owoy egsagbì diyà kenagda. Guwaen di, “O medoo ulu-ulu owoy kaunutan ké,
Ini Sa Egoh I Ananiyas Owoy Si Sapila MigbutbutNa, duen sa maama si Ananiyas, owoy sa sawa di si Sapila. Dinagang da sa duma tanà da,
Agulé, binatun i Nemula kagdi i dutu langit dò owoy pinepenuu di denu kuwanan di enù ka kagdi sa Tigtu Datù ta owoy sa tegealuk kenita denu sa salà ta, enù ka ungayà di ekedan ta sa salà ta anì ipeuloy di sa salà ta, kita i tugod i Islaél.
Huenan di, miglegkà Ablaham i diyà sa menuwa di Kaldiya, owoy mig-angay eg-ugpà dutu Halan dò. Egoh sa emà di nematay, pineedoh i Nemula kagdi eg-angay dahini diyà sa tanà kenà ta eg-ugpà.
Netiigan ku dé tigtu egkepelihay sa medoo etaw hinemilì ku dutu Igiptu dò. Dinineg ku sa kesimbà da diyà kenak, huenan di alukan ku kagda. Na, kuna sa peangayen ku diyà Igiptu anì mealukan da,’ guwaen i Nemula diyà si Mosis egoh anay.<RF q=+>Basa ko Éksodo 3:5-10
Ini Sa Egoh I Pilipi Egtegudon Diyà Sa Uwang SamaliyaNa, egoh sa medoo etaw egpigtuu nesepalak, egtulù da denu si Hésus diyà sa medoo etaw sumalà dé sa inangayan da.
Agulé, eg-igsà sa maama épê gelal diyà si Pilipi, guwaen di, “Ngadan di etaw tinulon sa tegesugkow i Nemula migsulat ini i, iling ka kagdi ataw ka sa sebaen ma etaw? Tuloni ko aken, hih.”
Agdaw owoy sigep, egbantayan da sa bengawan sa kutà menuwa Damasko anì imatayan da kagdi. Dodoo duen sa etaw migtulon diyà si Saulo sa ungayà da.
Eghauwen di sa langit neukaan, owoy duen sa egketuntun kedu langit dò eg-angay diyà kenagdi éhê sa dakel kayab nesabaan diyà sa epat sulung di.
Endà langun di etaw sa mighaa kenagdi, dodoo kami daa sa mighaa kenagdi sa hinemilì i Nemula anì tumulon ké denu kenagdi, owoy mig-unut ké kenagdi egkaen owoy eg-inem egoh di mig-enaw dé.
<sup>(23-24)</sup> Mepion etaw Bilnabi i owoy mebagel sa kepigtuu di danà di linuhub sa Metiengaw Suguy i Nemula. Egoh di migtebow diyà Antiokiya, neanggan temù enù ka hinaa di sa egoh i Nemula tigtu egtabang kenagda. Agulé, egtulù diyà kenagda anì endà egkeduwa sa pedu da anì peelesen da sa kepigtuu da diyà si Datù. Egoh da migdineg sa kagi di, egkedoo ma dé sa etaw egpigtuu diyà si Datù.
Hê petow dé pinigtamayan sa egsugùsuguen i Nemula Hélod i, enù ka endà hinawidan di duu sa keolò da kenagdi. Agulé, nematay dé kinaen bitek.
Apiya di pa endà duen salà di sa pesuwan da mimatay kenagdi, egtemù da doo egpegeni diyà si Gubilenu Pilatu anì ipeimatay di.
<sup>(6-7)</sup> Dodoo egoh sa salu i Hésus neketiig iya wé, egpelaguy da mangay diyà sa menuwa Listela owoy menuwa Dilebi, sa duwa menuwa diyà uwang Likaoniya. Egtulù da sa Mepion Tegudon dahiya owoy diyà sa medoo menuwa medapag dahiya.
Owoy si Nemula egpeketiig sa pedu langun etaw, netuuwan ma diyà sa etaw beken Hudiyu. Netiigan ta iya wé danà di migbegay sa Metiengaw Suguy di diyà kenagda, lagà mendaa sa kinebegay di kenita egoh anay.
Dodoo meked Pabelo i iya wé, enù ka sinalidan i Malkos kagda egoh anay diyà uwang Pampiliya owoy endà mig-uman di egbulig kenagda.
Egoh sa tegebantay mig-enaw, hinaa di neukaan dé sa pintù, huenan di eghuguten di sa sundang di anì egpetoyò enù ka guwaen di dò nekepelaguy dé sa medoo nebilanggu.
Huenan di, egdalem diyà sa simbaan Hudiyu owoy eg-olomon di sa medoo etaw Hudiyu owoy sa medoo etaw beken Hudiyu egsimbà diyà si Nemula. Uman agdaw, eg-olomon di ma sumalà dé sa etaw eghauwen di diyà sa padian.
Egtipu da, guwaen da diyà si Galiyu, “Egtulù siini etaw sa sebaen ma ukit kesimbà ta diyà si Nemula, dodoo meked ké iya wé enù ka tipayen di sa uledin denu sa kesimbà ké.”
Dodoo migsagbì sa busaw diyà kenagda, guwaen di, “Egkilalaen ku Hésus i owoy si Pabelo ma. Dodoo kiyu, endà egpangunutan ku duu.”
Duen etaw eg-unut diyà kenagdi, si Sopatelo anak i Pilo tegeBiliya, owoy si Alistalko owoy si Sigundo anan da tegeTésalonika, owoy si Gayu tegeDilebi, owoy si Tikiko owoy si Telopimo anan da tegeAsiya, owoy si Timotiyu.
Netiigan yu takà a daa eggalebek anì duen sa ibeli ku sa ungayà ku owoy sa ungayà sa medoo duma ku.
Na, egoh di umenaw simag, eg-unut Pabelo i diyà siedò epat etaw eg-angay diyà sa Dalesan i Nemula, owoy eg-ilingan di sa adat Hudiyu denu sa kepelanih da. Agulé, egdalem da diyà sa Dalesan i Nemula anì tulonen da diyà sa tegesimbà dahiya sa agdaw egoh di meuma sa pasad da, enù ka iya sa agdaw da mimatay hinagtay ibegay diyà si Nemula.
Na, yaka egpeanggàanggà ya. Tigdeg ka dé owoy pebautis ka owoy simbà ka diyà si Nemula anì mekayas sa salà ko,’ guwaen i Ananiyas diyà kenak.
Dodoo nekedineg sa anak tebay i Pabelo sa ungayà da pelaeban da Pabelo i. Huenan di, mig-angay diyà sa kutà sundalu anì tulonon di Pabelo i.
Egoh di sepulù owoy duwa dé agdaw sa egoh ku mig-angay egsimbà diyà sa menuwa Hélusalém. Amuk migsà ka diyà sa liyu etaw, metulon da tuu iya wé.
Egoh da nelugaylugay eg-ugpà dahiya, egtulon Pistu i diyà si Agelipa denu si Pabelo. Guwaen di, “Duen sa etaw dahini binilanggu i Pélis egoh anay, dodoo endà linengaan di duu.
Tulikan ku kuna anì endà meimatayan ka etaw Hudiyu owoy etaw beken Hudiyu. Peangayen ku kuna diyà kenagda,
Neuma ké sa meleges sepuk. Hê, egkesungsung ké sa meleges kelamag owoy endà dé egpekeukit sa dakel kumpit. Huenan di, egkeanud ké polo danà sa kelamag meleges.
Ini Sa Egoh I Pabelo Diyà Sa Pungul MaltaNa, egoh ké miggaun diyà sa mantadan, netiigan ké iya sa netebowon ké sa pungul Malta.
Egtegudon diyà kenagda denu sa kedatù i Nemula owoy denu si Datù Hésus Kelistu. Endà egkelimedangan di egtulù, owoy endà ma duen eghawid kenagdi.
owoy egsumbungen da ma sa duma da. Egkelepuhan da Nemula i owoy endà ma eg-adatan da duu sa duma da. Owoy egpedakelen da ma kagda owoy egpeolòolò da ma. Owoy takà da egpenemdem sa medoo balangan medaet egbaelan da. Owoy endà ma eg-unutan da duu sa uyot sa lukes da.
Na, beken iya sa tigtu etaw Hudiyu sa etaw netandaan danà di migpekelaing ipat, enù ka beken iya sa tandà di etaw i Nemula.
Yoko egpenemdem duu etaw Hudiyu daa sa etaw i Nemula, enù ka mebaluy doo etaw i Nemula sa langun etaw, iling ka etaw Hudiyu ataw ka beken Hudiyu.
Dodoo beken iya daa sa pesuwan ta meanggan, dodoo meanggan ki ma danà sa kelikutan egkeukitan ta ini egoh di, enù ka egketulù ki egtigkel danà sa lihay egkeukitan ta.
Huenan di, yoko egpeunut duu sa pedu yu tegebael salà anì endà dé mangunut yu diyà sa medaet uyot sa lawa ta egkematay.
Beken iya sa egbaelan ku sa mepion egkeiyapan ku hedem, dodoo egbaelan ku polo sa medaet egkelepuhan ku.
Netiigan ta dé sa egoh ta nealukan diyà sa kepigtamay di etaw, dodoo eg-angat-angatan ta pelawà sa egoh di ipetuu di iya wé. Upama amuk neketuu dé sa eg-angat-angatan ta, endà dé mangat-angat ki enù ka endà duen etaw eg-angat-angat sa neubus dé.
Taa yu sa kagi i Nemula diyà si Mosis egoh anay, guwaen di, “Aken sa humemilì sa etaw tabangan ku, owoy aken ma humemilì sa etaw hiduwan ku.”<RF q=+>Basa ko Éksodo 33:19
Na, endà duen sa tayu etaw mehagtaw diyà sa kehaa i Nemula, iling ka etaw Hudiyu ataw ka beken Hudiyu, enù ka sebaen i Kelistu daa sa Datù ta. Huenan di, tigtu egtabangan di sumalà dé sa etaw eg-umow tabang diyà kenagdi.
enù ka amuk tinagped i Nemula sa tigtu panga kayu olibu, labi pa endà tagpeden di kiyu i beken tigtu panga di amuk endà migtuu yu.
Amuk duen duma ta meanggan, mekeunut ki ma meanggan. Amuk egkebukul da, mekeunut ki ma mebukul.
Huenan di, endà mepion di amuk sigbolowen ta sa adat sa duma ta egpigtuu, owoy endà ma mepion di amuk peumàumaan ta, enù ka meuma kani sa agdaw egoh ta tumigdeg langun diyà sa taengan i Nemula anì tepengan di kita.
Na, danà sa ketabang i Hésus Kelistu diyà kenak, endà egsagàsagà a egtulon denu sa langun egbaelan ku diyà sa galebek i Nemula.
Ipetulon ku ma sa mepion pedu ku diyà si Asinkelito, owoy si Paligon, owoy si Hélmis, owoy si Patelobas, owoy si Hélmas, owoy sa langun duma ta eg-unut kenagda egpigtuu.
Beken iya sa igsugù i Kelistu kenak anì egbautis a etaw, dodoo sinugù di aken anì tumulù a polo sa Mepion Tegudon. Egoh ku egtegudon, endà eg-ilingan ku duu sa melikut keikagi etaw guwaen da dò milantek, dodoo melemu doo sa kagi ku egtegudon anì meketiig sa etaw egdineg anì endà mealang sa tegudon denu sa kepatay i Kelistu diyà sa kayu igbugsud.
Tuu iya wé, enù ka duen sa kagi i Nemula igpesulat, guwaen di,“Apiya sebaen, endà duen etaw meketiig sa penemdem i Datù Nemula,owoy endà ma duen etaw meketulù kenagdi.”<RF q=+>Basa ko Isayas 40:13Dodoo kita i egpigtuu, igpetiig i Kelistu diyà kenita sa hagdi penemdem.
O etaw egpedakel keniko, endà eglowon ka diyà sa medoo duma ko egpigtuu, enù ka igpeuloy i Nemula ma diyà keniko sa langun sinakem ko. Amuk binegayan ka daa, endà duen maen di ya egpedakelen ko kuna, enù ka beken danà ko iya wé.
Netiigan yu ma doo kita sa menemdem kani sa egbaelan sa medoo egsugùsuguen i Nemula, ataw ka mepion ataw ka medaet. Amuk megaga yu iya wé, maen di ya endà ma megaga yu duu umantang sa medoo egbaelan duma yu diyà tanà?
Diya ma amuk bayi duma ta egpigtuu, endà ma mepion di amuk ekedan di sa sawa di endà egpigtuu amuk endà duen sa pedu di umeked.
Dodoo sa etaw mehidu si Nemula, iya polo sa etaw nelayaman i Nemula.
Amuk diyà a sa medoo Hudiyu, eg-ilingan ku ma sa adat Hudiyu anì umanan ku sa etaw Hudiyu egpigtuu. Apiya di pa mebaluy amuk endà pangunutan ku duu sa uledin igsugkow i Mosis, dodoo eg-udes sa medoo Hudiyu egpangunut diyà sa uledin, huenan di egpangunut a ma doo diyà sa uledin anì umanan ku sa kedoo da egpigtuu diyà si Kelistu.
Na, tuu sa guwaen yu, sumalà dé sa endà hinawidan i Nemula, mebaelan ta ma. Dodoo taa yu, hih, endà metabangan ki danà sa langun mebaelan ta. Tuu, medoo sa mebaelan ta, dodoo endà mekepebagel sa kepigtuu sa duma ta danà sa langun egbaelan ta.
Dodoo medaet sa egbaelan yu, enù ka apiya di pa egkesetipon yu egkaen owoy egsimbà, beken duu sa Labung i Datù sa egkaenen yu enù ka endà ma eg-adatan yu duu kagdi.
Diya ma sa telinga ku owoy sa mata ku. Eg-amu a amuk guwaen ku, “Beken langun taman lawa ku ini i telinga ku enù ka endà nesetepeng di sa egkegaga di sa mata ku.”
Amuk duen etaw eg-ikagi sa kagi endà netiigan di duu, si Nemula daa sa eg-ikagiyan di, beken sa medoo liyu etaw, enù ka endà duen etaw egpeketiig kenagdi enù ka nelidung sa selepangan sa ipeikagi sa Suguy i Nemula.
Sa tegetulon sa kagi i Nemula egtebowtebow, meipat da doo sa egkegaga da igbegay sa Suguy i Nemula, enù ka muni dé diyà kenagda amuk mikagi da ataw ka endà.
Danà ta tugod i Adam, mematay ki doo langun. Dodoo danà ta nesesebaen si Kelistu, meenaw ki doo langun.
amuk meuma sa egdagì sa hudihudi petegbuliyen i Nemula. Mesiyapat ki daa mepelumanan segepelàpelà. Hê, amuk dumagì sa egtegbuli, meenaw sa medoo egpigtuu nematay enù ka pelaluen da dé, owoy mepelumanan ki ma, kita i endà pa nematay.
Eghiduwan ku kiyu langun danà ta nesesebaen si Hésus Kelistu.Na, taman iya daa sa kagi ku.Si Pabelo
Enget dé sa kepigtamay yu kenagdi, kiyu i medoo etaw, enù ka inekedan di dé sa salà di.
Ini Sa Kagi I Pabelo Denu Sa Ketegudon DiNa, danà sa kehidu i Nemula kenami, igbegay di diyà kenami siini galebek anì tumulù ké denu sa magtu ukit di umaluk etaw. Huenan di, endà egkesemek ké egtulù.
Amuk guwaen sa etaw egkelengleng ké danà ké megelol egtegudon, maen dé iya wé enù ka iya daa sa ungayà ké meolò Nemula i. Endà egkelengleng ké, dodoo ungayà ké polo tabangan ké kiyu.
Tigtu egsaligan ku kiyu, owoy ipeolòolò ku ma kiyu diyà sa medoo liyu etaw. Apiya di pa medoo sa kelikutan ké, mebagel doo sa pedu ké owoy tigtu neanggan ké ma danà yu.
Na, egpeunuten ké diyà si Tito sa sebaen duma ta egpigtuu. Tigtu eg-adatan ma sa langun umpungan i Hésus kagdi i, enù ka megelol egtulù sa Mepion Tegudon denu si Kelistu.
Apiya di pa hediya sa inikagi ku diyà keniyu, endà doo meiyap a amuk melimedangan yu danà sa sulat ku diyà keniyu.
Adi-adi da pa diyà kenami, enù ka memala a umiling sa hagda egbaelan diyà keniyu guwaen yu dò tigtu mepion.Na, amuk mebagel da egpeolòolò, mebagel a ma doo egpeolòolò, apiya lagà a sa etaw endà duen penemdem.
Pineangay ku Tito i diyà keniyu owoy pineunut ku ma diyà kenagdi sa duma ta egpigtuu. Enù di ya, inakalan i Tito pa kiyu? Endà meikagi yu duu inakalan di kiyu, enù ka nesetepeng doo sa egbaelan ké si Tito danà sa pedu ké nesesebaen.
Nedineg yu dé sa ukit-ukit ku egoh anay egoh ku mig-unut sa uledin ké, kami i Hudiyu. Tigtu pinelihay ku sa etaw egpigtuu diyà si Kelistu enù ka ungayà ku medaetan sa kepigtuu da.
Netiigan ku endà mebegayan a lalù endà meelut di danà ku egpangunut diyà sa uledin igsugkow i Mosis. Huenan di, inekedan ku dé sa nami uledin anì tigtu a polo eg-unut diyà si Nemula.
Na, diyà sa kehaa i Nemula, endà duen sa tayu mehagtaw diyà sa langun etaw egpigtuu. Nesetepeng sa etaw Hudiyu owoy sa beken Hudiyu, nesetepeng ma sa udipen owoy sa temù etaw, nesetepeng ma sa maama owoy sa bayi. Nesesebaen ki langun danà ta egpigtuu diyà si Hésus Kelistu.
Egoh anay sa inanak i Hagal danà sa binaelan etaw daa, pinelihay di Isak i inanak da i Sala danà sa Suguy i Nemula. Hediya ma ini egoh di, kita sa pinelihay etaw egkeudipen diyà sa uledin igsugkow i Mosis.
Sebuligay yu, enù ka amuk iya sa egbaelan yu, egpangunut yu doo diyà sa igsugù i Kelistu.
Danà sa Suguy i Nemula eg-ugpà diyà kenita, netiigan ta mesakem ta doo kani sa langun mepion igpasad i Nemula diyà sa etaw di, owoy netiigan ta ma tigtu launen di kita. Huenan di, meolò ta Nemula i danà sa tigtu dakel egkegaga di.
Huenan di, mebagel iya wé dalesan enù ka neseunut ki si Kelistu. Ungayà i Nemula kumedakel iya wé dalesan anì mebaluy dakel simbaan kenà i Datù umugpà.
Hediya ma sa kagi i Nemula igpesulat, guwaen di,“Egoh di nebatun dutu langit dò,tinabanan di dé sa medoo kuntelà di,owoy igtukidtukid di igbegaysa medoo balangan egkegagadiyà sa etaw di.”<RF q=+>Basa ko Isalem 68:18
Taa yu, tigtu bulitan i Nemula sa langun etaw egbael medaet lagà iya wé, enù ka endà egpangunut da diyà kenagdi. Huenan di, hahaa yu anì endà meakalan yu danà sa metolol eg-ikagiyen etaw endà tuu.
anì mepion sa keugpà yu owoy melalù yu ma mugpà diyà tanà.”<RF q=+>Basa ko Éksodo 20:12
Isimbà ku kiyu anì lumenuk sa kesehiduway yu, owoy anì metiigan yu uman sa ungayà i Nemula owoy kumilantek ma sa penemdem yu.
Huenan di tigtu pinedakel i Nemula kagdiowoy igbegay di diyà kagdi sa tigtu mapulù gelal.Uman pa mapulù sa gelal di diyà sa langun gelal.
anì tigtu ké ma nesesebaen. Endà kumetiengaw a diyà sa kehaa i Nemula danà ku egpangunut diyà sa uledin igsugkow i Mosis, dodoo kumetiengaw a polo diyà sa kehaa i Nemula danà ku egpigtuu diyà si Kelistu, enù ka si Nemula sa egpetiengaw kenak danà ku egsalig diyà si Hésus Kelistu.
Na, endà dé duen sa kulang ku enù ka sinakem ku dé sa langun igbegay yu kenak owoy duen pa sa samà di. Negulub dé sa kehagtayan ku enù ka inuwit i Ipapelodito sa langun tabang yu kenak. Lagà si Nemula sa binegayan yu egoh yu migbegay kenak, agulé netuuwan Nemula i owoy neiyap ma.
Owoy aken sa sinaligan di anì tumabang a sa langun etaw egpigtuu, enù ka hinemilì i Nemula aken anì tabangan ku kiyu owoy tumegudon a ma sa kagi di diyà sa langun etaw.
Lagà yu nematay dé enù ka inekedan yu sa tapay pedu yu, dodoo nehagtay yu doo enù ka melalù yu taman melugay danà yu neseunut si Kelistu, sa inenaw i Nemula, apiya endà hinaa yu duu.
Egpeangayen ku diyà keniyu anì pebagelen di sa pedu yu danà di egtulon keniyu denu sa keugpà ké dahini.
Egoh ké pelà diyà keniyu, netiigan yu doo taman si Nemula ma sa adat ké diyà keniyu i etaw egpigtuu. Anan metiengaw owoy metudà sa binaelan ké, owoy endà ma duen adat ké keniyu mesigbolow yu.
Inumow i Nemula kita anì metiengaw ki, beken iya sa ungayà di amuk tétê ki.
Hahaa yu anì endà alangen yu duu sa egbaelan sa Suguy i Nemula.
Na, amuk pehaa siedò maama atung tegekuntelà si Nemula, tunungan danà i Satanas anì mekebael medoo panduan endà tuu owoy sa medoo tandà mekeakal etaw.
Hawidi ko kagda anì endà ma eg-ilingan da duu sa medoo tegudon lagà telaki owoy sa tegudon denu sa medoo tupù da. Iya daa ketamanan iya wé sa medoo kesesigbolowoy, beken sa penemdem meketabang sa kepigtuu sa umpungan i Nemula.
Beken si Adam sa inakalan i Satanas egoh anay, dodoo si Iba sa inakalan owoy tinipay di sa uledin i Nemula.
Taman endà tumebow a, udes ka basa sa kagi i Nemula diyà sa medoo egpigtuu, owoy tegudon ka owoy tulù ka ma.
Amuk egpigtuu ma sa épê da, endà mepion di amuk melungoy sa kiadat da kenagda danà di duma da egpigtuu. Dodoo mepion amuk pesubelawen da pa sa kiadat da kenagda, enù ka sa épê da egtabangan da, iya ma sa duma da egpigtuu egkehiduwan da.Na, Adug, tului ko langun ini i igsulat ku diyà sa medoo egpigtuu owoy peges ko ma anì mangunut da.
Na, hinemilì i Nemula aken salu i Hésus anì tumegudon a owoy tumulù a ma siini Mepion Tegudon,
Yaka ma eg-unut duu sa medoo keseolomoy etaw endà milantek owoy endà duen ketebowon di, enù ka netiigan ko iya sa legkangan sa medoo kesesigbolowoy etaw.
Enù ka sinalidan i Dimas aken danà di polo egkeiyap sa medoo eghauwen diyà siini tanà, huenan di mig-angay Tésalonika dò. Mig-angay Kelésénti i dutu Galatiya dò, owoy mig-angay si Tito ma dutu Dalmasiya dò.
Tulù ko ma sa medoo lukes maama anì endà uminem da mekehilu, anì mipedu da eg-ipat sa langun egbaelan da owoy sa penemdem da. Iya maen di ya anì kumebagel sa kepigtuu da owoy sa kehidu da owoy sa ketigkel da eg-unut diyà sa tuu tegudon.
Egsulat ké ma diyà keniko, Apiya, enù ka kuna sa tebay ké danà sa kepigtuu ko, owoy diyà keniko ma, Alikipo, enù ka kuna sa duma ké eg-unut diyà si Datù lagà sundalu di. Egsulat ké ma diyà sa umpungan i Hésus diyà sa dalesan ko.
Dodoo ini polo sa kagi i Nemula denu sa medoo egsugùsuguen di, guwaen di,“Kagda daa sa egsugùsuguen ku,owoy amuk duen sa ipebael ku diyà kenagda,mebaluy lagà da kelamag ataw ka apuy.”<RF q=+>Basa ko Isalem 104:4
Na si Mosis, lagà daa sa egsugùsuguen i Nemula egoh anay, enù ka kesaligan daa egpangunut diyà sa igpebael di kenagdi egoh di eg-ipat sa langun duma di etaw i Nemula pinegulepengan malayan i Nemula. Sa binaelan i Mosis, lagà sa tuladan daa diyà sa ipehaa i Nemula kani.
Huenan di, endà memala ki eg-angay egpegeni tabang diyà si Nemula sa épê dakel egkegaga, enù ka duen dé sa datù ta si Hésus eg-antang diyà si Nemula denu kenita. Tigtu mehidu Nemula i, eghiduwan di kita owoy tabangan di kita amuk meuma sa kelikutan ta.
Na, upama amuk duen etaw diyà tanà ungayà di ipetiig di metuu sa kagi di igpasad, ipeunut di dahiya sa ngadan sa etaw uman pa mapulù. Amuk hediya sa egbaelan sa etaw egtepengan uwis, metuuwan sa medoo liyu etaw diyà sa kagi di.
Huenan di, tigtu mepion amuk si Hésus sa datù ta eg-antang denu kenita diyà si Nemula, enù ka tigtu metiengaw kagdi i owoy endà duen sa salà binaelan di owoy endà ma duen sa kenà di mig-amu. Endà iling di kenita i tegebael salà. Pinelowon i Nemula ma kagdi diyà sa langun eghauwen, apiya langit.
Huenan di, si Hésus dé sa tegeantang diyà siini magtu ukit binaelan i Nemula anì mebaluy kita i etaw inumow i Nemula sa mekesakem sa langun mepion igpasad di endà meelut di. Mesakem ta iya wé enù ka danà i Hésus nematay, miglaun kenita diyà sa langun medaet adat egbaelan ta egoh ta mig-unut diyà sa tapay ukit egoh anay.
Owoy guwaen di ma,“Endà dé penemdemen ku duu sa medoo salà binaelan daowoy sa medaet adat da.”<RF q=+>Basa ko Hilimiyas 31:33-34
Hediya ma, migpigtuu Ablaham i diyà si Nemula egoh anay. Huenan di, migpangunut ma diyà sa kagi i Nemula egoh i Nemula migpelegkà kenagdi diyà sa menuwa di anì humalì diyà sa sebaen ma tanà igpasad i Nemula ibegay kenagdi. Hê, sinalidan di dé sa hagdi menuwa apiya di pa endà netiigan di duu sa angayan di.
Duen ma liyu etaw egpigtuu hinemagawan da kedu diyà sa tigtu menuwa da. Huenan di, egtimbultimbul da diyà sa melabel tanà mediyù dalesan owoy diyà sa medoo getan, owoy eg-ugpà da daa diyà ilib owoy diyà takub. Iya sa nebaelan sa medoo etaw egpigtuu enù ka uloy etaw da daa diyà sa kehaa etaw endà egpigtuu, dodoo tigtu mapulù da polo diyà sa kehaa i Nemula.
Huenan di, tigtu meolò ta Nemula i, enù ka melalù ki taman melugay diyà sa kedatù di endà dé mekedan di. Datuen ta ma kagdi iling sa uyot di diyà kenita, owoy adatan ta ma danà ta egkelimedangan meketipay diyà kenagdi.
Amuk kumebagel sa pedu yu danà yu egtigkel, endà duen sa kenà yu meketipay owoy kumeeles ma sa kepigtuu yu owoy megulub yu ma dé.
owoy kagda ma sa egpeumàumà egsumbung si Datù Hésus Kelistu sa eg-unutan ta.
enù ka upama sa tebulan, endà mebaluy di amuk lumesut dahiya sa mepait wayeg meseamut sa mepion.
Apiya di pa metiengaw sa etaw, tinipu yu doo anì mepigtamayan da. Owoy duen ma etaw inimatayan yu apiya di pa endà egkuntelaen da kiyu.
Enù ka iya sa kagi i Nemula igpesulat, guwaen di, “Petiengaw yu dé sa adat yu, enù ka aken sa metiengaw.”<RF q=+>Basa ko Lébitiko 11:44-45
Enù ka iya sa ungayà i Nemula metigkelan yu sa langun kelikutan yu. Taa yu, duen ma sa kelikutan tinigkelan i Kelistu egoh di mig-aluk kenita. Kagdi sa meilingan ta anì metigkelan ta ma sa kelikutan ta, enù ka hinemilì i Nemula kita anì meilingan ta Kelistu i.
Dodoo ini egoh di tigtu negaip sa medoo etaw endà egpigtuu eg-unutan yu egoh anay, enù ka endà dé eg-unutan yu duu kagda egbael medaet, huenan di egpeumàumaan da dé kiyu.
<font color=teal>Ini Sa Keduwa Igsulat I Pidelu</font>Ini Sa Edungan Kagi I PideluNa, si Simon Pidelu a egsulat ini i. Aken sa egsugùsuguen i Hésus Kelistu owoy sa salu di ma. Egsulat a diyà keniyu i etaw egpigtuu lagà mendaa sa kepigtuu ké. Nesetepeng sa kepigtuu ta langun danà i Hésus Kelistu, sa Nemula ta tegealuk kenita owoy tigtu metiengaw.
Tigtu dakel sa kepigtamay di mekeuma diyà sa medoo etaw takà eg-unut diyà sa medaet ungayà pedu da owoy endà ma egpigtuu da diyà sa épê egkegaga.Hediya ma siini medoo tegetulù butbut. Tigtu mebalaw da owoy egpedakelen da kagda. Endà ma duen tayu eg-adatan da, dodoo egpeumàumaan da polo sa medoo épê egkegaga diyà langit.
Dodoo mepion amuk meumanan pa sa kepigtuu yu danà sa mepion ketabang ipeuloy i Datù Hésus Kelistu sa Tegealuk kenita owoy danà ma sa netiigan yu denu kenagdi. Kagdi sa meolò ini egoh di taman melugay. Amin.Na, taman iya daa sa kagi ku.Si Pidelu
Dodoo kiyu, hinududan i Kelistu dé kiyu sa Metiengaw Suguy i Nemula, owoy langun yu ma dé neketiig sa tuu tegudon.
O medoo duma ku eghiduwan ku, amuk netiigan ta dé endà duen sa salà ta diyà sa kehaa i Nemula, endà dé mebukul sa pedu ta owoy endà ma memalaan ki megeni diyà kenagdi.
Ini Sa Tuu Ketulon Ta Denu Si Hésus KelistuNetiigan ta si Hésus Kelistu sa Anak i Nemula danà sa wayeg egoh di migpebautis owoy danà ma sa depanug di miglesut egoh di nematay. Netiigan ta iya wé beken danà daa sa kepebautis di diyà wayeg dodoo danà ma sa kepatay di diyà sa kayu igbugsud.
O loyuk ku eghiduwan ku, egsimbà a diyà si Nemula anì kumepion sa hagtay ko owoy kumepion ma sa nanam lawa ko, enù ka tapay dé netiigan ku mepion sa kepigtuu ko.
Tinapay da dé migtulon diyà kenita, “Egoh di endà pa egkeuma sa sabuhanan agdaw, dumuen sa medoo etaw meumàumà keniyu owoy unutan da daa sa medaet egkeiyapan sa pedu da.”
Netiigan ku ma eg-udes yu egtigkel sa kelikutan yu apiya di pa nepelihay yu danà yu egpigtuu diyà kenak. Endà ma egkesemek yu eg-unut-unut diyà kenak.
Tukééy daa sa etaw diyà keniyu dutu Saldis dò sa endà egpelueden da duu sa ginis da mebulà, enù ka endà eg-unutan da duu sa medaet adat. Kagda sa etaw munut diyà kenak mekeginis mebulà, enù ka mekeunut da diyà kenak danà sa mepion egbaelan da.
Ini Denu Sa Igsulat Dinilin Owoy Sa Anak KebilibiliAgulé, hinaa ku duen sa egsabaan sa egpenuu diyà siedò metolol bangkù. Egsabaan kuwanan di sa kalatas dinilin nesedibaluy sulat, owoy duen ma sa pitu tandà igpedeket dahiya anì endà mebekah di.
Enù ka egkeuma dé sa agdaw sa kepigtamay da kenami i etaw. Apiya sebaen, endà duen etaw mekeeked sa kepigtamay da.”
Agulé, egoh ku eghaa pelà, dinineg ku sa kagi sa banug eglepal mehagtaw diyà awang. Eg-ikagi metaled taman telu gulê, guwaen di, “Aba! Mepasangan temù sa langun etaw eg-ugpà diyà tanà.” Agulé guwaen di dema, “Tigtu kumedaet pa uman sa kelikutan mekeuma diyà kenagda, enù ka buyu dé tumegbuli sa telu nesamà egsugùsuguen i Nemula.”
Huenan di, mig-angay a diyà sa egsugùsuguen i Nemula owoy egpegeniyen ku sa kalatas sinabaan di. Agulé, eg-ikagi diyà kenak, guwaen di, “Kuwa ko owoy kaen ko ma. Tigtu meemis éhê nanam teneb diyà sa ebà ko, dodoo amuk imeluten ko, tigtu mepait diyà sa tekuwes ko.”
Nehemagawan sa dakel uled nagan kedu diyà langit, owoy nekebuung diyà tanà lapeg sa medoo egsugùsuguen di. Na, kagdi sa pinengadanan sa tapay uled egoh anay, owoy kagdi si Satanas ulu-ulu sa medoo busaw owoy sa tegeakal langun etaw diyà tanà.
Kagda sa etaw endà lebeg pedu enù ka endà egbigà da, enù ka tigtu metiengaw sa adat da. Takà da eg-unut-unut diyà sa Anak Kebilibili sumalà dé sa angayan di. Kagda ma sa muna linaun di kedu diyà sa langun etaw diyà tanà anì lagà da sa letus palay mekebegay diyà si Nemula owoy sa Anak Kebilibili.
enù ka inimatayan da sa medoo etaw egpigtuu diyà keniko owoy sa medoo tegesugkow ko egoh anay. Huenan di, pineinem ko ma kagda depanug. Mepion iya wé enù ka nekeuma dé diyà kenagda sa untung nekesugat diyà sa binaelan da.”
Agulé, eg-ikagi dema sa egsugùsuguen i Nemula diyà kenak, guwaen di, “Sa medoo lawaꞌt wayeg hinaa ko pinenuuwan sa bayi tegepediyangdang, iya lagà sa tigtu medoo etaw kedu diyà sa medoo balangan tanà owoy sa medoo balangan geumpung etaw owoy sa medoo balangan kagi etaw.
Agulé, eg-ikagi da dema metaled, guwaen da, “Haléluya, meolò Nemula i. Endà dé mekedan di taman melugay sa ebel iya wé dakel menuwa egkeulow.”
Agulé, hinaa ku sa langun etaw nematay neenaw dé, iling ka dakel etaw ataw ka lagdà etaw, owoy egtigdeg da langun diyà sa taengan iya wé bangkù i Datù. Binekah sa medoo libelu owoy binekah ma iya wé libelu kenà di nekesulat sa ngadan sa langun etaw nebegayan lalù endà meelut di. Agulé, tinulon i Nemula sa ketamanan sa uman sebaen etaw danà sa igsulat diyà sa medoo libelu denu sa langun binaelan da egoh anay.
Dodoo endà mekeludep sa medaet dahiya, owoy endà ma mekeludep sa etaw egbael medaet owoy sa tegebutbut. Iya daa sa mekeludep sa medoo etaw nekesulat sa ngadan da diyà sa libelu kenà sa Anak Kebilibili migsulat sa ngadan sa langun etaw nebegayan lalù endà meelut di.
