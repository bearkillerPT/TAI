Ñaꞌa kùu sivi ma ndian kūu ñivi Jesucristu, ra kūu ñivi ma rachaꞌnu David, chiꞌin rachaꞌnu Abraham.
ta teꞌen chīkatuꞌun ndra:
―Na ndetaun, ta kiꞌun ma ravali chiꞌin ma maꞌá ra, ta chìkoniꞌi ndikoun chiꞌin vi ma itiꞌ ñuꞌuꞌ Israel, ti cha kāchiꞌí ma ndra kùuni kaꞌni ra. ―Takan kàti yi chiꞌin Kusé.
―Raꞌya kùu ma ra Seꞌi, ña yaꞌa kùuni̱ ndeꞌi, ta yaꞌa chìsii̱ ña kùu ra takan. ―Takan kàti ma tati chīni na.
itiꞌ chākunuu ndo niku töve itiꞌ vaꞌa kùu yi ti ni naa ndo jàꞌa yi,
’Ta koto näkanini ndo, ña yuꞌu kùu ra vàchi janaa ma ley Ndioo ña tāa Moisés, ta ña vàchi janai ma tuꞌun Ndioo ña jànaꞌa ma ndra kàꞌan chiꞌin tuꞌun yuꞌu ra ndia, ti na yöve takan kùu yi. Ma tiñu vàchi̱ kùu yi ña, kàtituꞌun kachi̱n ma ña kùuni ma ley Ndioo kaꞌan yi.
Ta tu kàñaꞌa ndo chiꞌin ndian taꞌani ndian chìnuni, ¿nda ña vaꞌa kùu ma ña jàꞌa ndo?, kùuni ndo. Vati nda ma ndian töve nàkoto Ndioo, takan kàꞌan na ndia.
Vati ma nuu ìyo ña kuika ndo, juuni ma ikan ìyo ma anima ndo chiꞌin yi.
’Na jaꞌa ndo kuenda nuu ndo, chiꞌin ma ndian vata ña jàyaꞌa na na ña kùu na ndian kàꞌan kuenda Ndioo. Vati ndiakan ora chàa na nuu ìyo ndo, nduvaꞌa vii kàꞌan na chiꞌin ndo, va ma tichi anima na nduvaꞌa xaan ndian kùu na.
Ta ora chīni Jesuu ma ña kāꞌan ra ta ndava kuàꞌan anima ra ndaa ra. Tajan teꞌen nākaꞌan ndio ra chiꞌin ma ñivi kuàꞌan chata ra:
Tajan ndrakan teꞌen kīchaꞌa ndio ndra ndaꞌyu ndra jàꞌa yi:
Na kuꞌun ndo, ta na kutuꞌva ndo ma tuꞌun Ndioo nuu kàꞌan yi teꞌen: “Yuꞌu kùuni̱ ña na kundaꞌvini ndo taꞌan ndo, ta töve kuuni̱ ña kaꞌni ndo kiti, ta sòkó ndo nui.” Vati yuꞌu töve vàchi̱ kuenda ma ndian ìyo vaꞌa, ti yuꞌu vàchi̱ kuenda ma ndian jàꞌa kuati, ikan na sama na ma kua ìyo na ―kàti Jesuu.
―Koto kätituꞌun ndo ma ña jāꞌi chiꞌin ndo nuu nïꞌiin ñivi ―kàti Jesuu chiꞌin ndra.
Ta juuni ndava ni jayaꞌa ndra ndo, ndaꞌa ma ndra kuvienu, chiꞌin ndaꞌa ma ndra kùu rey, chaꞌi. Takan ni kuu yi, ikan na kàtituꞌun ndo ma tuꞌin nuu ndra, chiꞌin nuu ma ndian töve chìnuni ndia.
―Na kuꞌun ndo, ta katituꞌun ndo nuu Xuva, ma ña ndèꞌe ndo, chiꞌin ma tuꞌun chìni ndo.
Vati ma tiñu chàꞌi nuu ndo ña jàꞌa ndo, yöve iin ña vee kùu yi kuenda ndo, ti iin tiñu yaꞌa ñama kùu yi ―kàti Jesuu.
Ta juuni na töve ni kaꞌnu ra ma ndoo ña cha tāꞌnu,
Vati ora ni chaa tiempu ña ni tikuꞌva Ndioo ma kuati jàꞌa ndisaa ñivi, juuni ni jaketa ra iin ñaꞌa kūu reina ña chàꞌnda tiñu nuu ñivi chīyo itiꞌ xuu. Ta yakan kùu ma ña ni tachi Ndioo ña na tisokuatian ndo ora ni tikuꞌva ra kuati. Vati yakan kīchian iin ñuu yaꞌa chika, tajan jāchiꞌan tuꞌun Ndioo ña kāꞌan Rey Salomón tajiꞌna. Va vitin yuꞌu kùu iin ra kaꞌnu ga kua Rey Salomón.
Vati ma ñivi ìyo ñuu iꞌya, jàndava na anima na,
Ni nunai yuꞌi kuenda ña kāꞌin chiꞌin kuꞌvani nuu ma ñivi,
Ta ma ñivi kīchaꞌa na kùxaan na ndeꞌe na ra chaꞌa ma ña kàꞌan Jesuu. Va ma Jesuu teꞌen nākaꞌan ra chiꞌin na:
Ta ma ñivi chāꞌa Jesuu ña chāchi, uꞌun mii taꞌan ndraꞌii kùu ndra, ta siin kùu ma ñivi ñaꞌa chiꞌin ndiakuati ndia.
Nda ndyoꞌo nikuuni ña ni kaꞌan ndo takan, ta na töve tìndee ndo tatá ndo a maꞌá ndo chiꞌin ndatiñu ndo, kùuni yi kaꞌan yi ña na tüva kuuni ndo tiñuꞌu ndo ma tatá ndo a maꞌá ndo. Ta takan kùu yi ña jàchiyo ndo ña kàꞌan Ndioo, ta jàꞌa ndo ma costumbre maa ndo, tuva takan jàꞌa ndo.
Va ma ñaꞌa ikan chājatuꞌva ña ña nuu Jesuu, ta chūnandi chitian nuu ra, ta teꞌen nākaꞌan ña chiꞌin ra:
Tajan ndākoo ndio ra ndra, ta kēe ra kuàꞌan ra.
Tajan teꞌen nākaꞌan tuku Jesuu chiꞌin ma ndra jàkuaꞌa chiꞌin ra:
Tajan kāꞌan xaan ndio Jesuu nuu ma tati xaan, ta kēe ndio yi tichi kuñu ma rayoko ikan, ta juuni ma ora ikani ndāꞌa ra.
’Na kuuni ndo ndeꞌe ndo ndisaa ma ndiakuati iꞌya. Vati yuꞌu kàꞌin chiꞌin ndo ña ma tati vaꞌa Ndioo ña jakuenda na, endee ìyo na kùmi na na ma nuu ìyo ma Tatái andivi.
Tajan iin ma ndra fariseu chājayatin ndra ndra nuu ndaa Jesuu, ta tava kùuni ndra kiꞌin ndra kuꞌva ra, ndèꞌo naja kua kāꞌan ra, yakan va teꞌen chīkatuꞌun ndra nuu ra:
―Ndisaa yakan, cha jāchinui yi, nda ora kùi ravali, ta nda vitin. ¿Nayi kumaniga jàꞌi? ―kàti ra chiꞌin Jesuu.
“Juꞌun ma yaꞌviun, ta kuàꞌan. Yuꞌu kùuni̱ tiaꞌvi̱ ma ra kīꞌvi jàtiñu nuu ndiꞌinia, indukuni kua maun.
Ta ndra kuaá ikan teꞌen nākaꞌan ndra chiꞌin ra:
Chiꞌin yaa ña chìta ma ndiakuati,
Ta ikan jan chāndeꞌe ra inga ma ra seꞌe ra, ta indukuni takua kāꞌan ra chiꞌin ma ra nunuu, kāꞌan ra chiꞌin ra. Ta raꞌya teꞌen nākaꞌan ra: “Vaꞌa tatá, kuꞌin”, kāti ra. Va töve nī chaꞌan ra.
Takan kūu tajan kīchaꞌa ndiko Jesuu kàꞌan ra iin kuꞌva nuu ma ñivi, ta teꞌen nākaꞌan ra:
―Matru, Moisés kāꞌan ra ña, tu iin ra cha tāndaꞌa kùvi ra, ta töve nī chakoo nïꞌiin seꞌe ra, ma ra yani ra, ìyo yi ña tandaꞌa ra chiꞌin ma ñasiꞌi ra ña kīndoo ndaꞌvi, ta takan kùu koo seꞌe ma ra chīꞌí jàꞌa ma ra yani ra.
Va Jesuu teꞌen nākaꞌan tuku ra nuu ndra:
Ndyoꞌo takan kùu ndo, vati ma itiꞌ chata ndo, kàa yi takua kàa ma ndian vaꞌa kuenda ma ñivi, va ma itiꞌ tichi kuñu ndo endee chìtu yi chiꞌin ña kini, ta chiꞌin ña töve vaꞌa.
Tajan nda ndian ìyo ma ñuꞌuꞌ Judea, ma ora ikan, na kunu na kuꞌun na itiꞌ yuku.
Na sii kuuni ma ra musu, ña ora chàa ma ra kùu chitoꞌo ra veꞌe ra, ta nàtaꞌan ra ra, ña jàtiñu vaꞌa ra.
Va ora chāa ndio ma musu, ra nīꞌi iin mii pesu ma xuꞌunꞌ. Ta rakan teꞌen nākaꞌan ra chiꞌin ma ra kùu chitoꞌo ra: “Yoꞌo Rachaꞌnu, cha chìtoi ña iin ra nduvaꞌa ndava kùu̱n, vati chàtaꞌaniun ndakiꞌun ma nuu töve nī tachiun, ta nàkuisoun ma nuu töve kuii nī jatiñu.
Tajan chājayatin iin ñaꞌa ndaꞌa iin viru ma takuii xikó, ña yaꞌa vii chàꞌan, ta yaꞌa yaꞌvi ndaa nuu ma Jesuu, ta jākuti ña ma xini ra nuu nàndi ra mesa.
―¡Maun cha kāꞌan yi! ―kàti Jesuu.
Tajan kēe ndiko ra chāndeꞌe ra ma nuu kaꞌìin ndra, ta nātaꞌan ndiko ra ma ndra jàkuaꞌa chiꞌin ra, ña kìxi ndra ña endee küu naxiꞌi ma tinuu ndra jàꞌa ñumaꞌna.
―¿Ta naja töve kàꞌun nïꞌiin nakuyi? ¿Niyi kùuni na kaꞌan na chataun chiꞌin ma tuꞌun iꞌya? ―kàti ra.
ta teꞌen nākaꞌan ra chiꞌin ndra:
Ta Pilatu teꞌen chīkatuꞌun ndiko ra nuu na:
―Jākakú ra inga na, va juuni maa ra, na küu jakakú ra ra. Tu ndicha ña Rey ra chàꞌnda tiñu nuu ma ñivi Israel kùu ra, na nuu ra ma nuu takaa ra nuu kruu, ta takan chinunio ma tuꞌun ra.
Tajan kēe ndio ndra kuàkumi vaꞌa ndra ma ikan. Ta kāni ndra iin tuni chata ma yuu kaꞌnu ña ndàsi ma ikan. Tajan ndākoo ndio ndra ma jandaru, ña na kumi vaꞌa ndra ma ikan.
Takan kūu ta kēta ndio ma Xuva ra jàkunduta nda tichi kuꞌu. Ta kàtituꞌun ra nuu ma ñivi na ndikoniꞌi na chiꞌin Ndioo, ta na kunduta na, ikan na janaa Ndioo kuati na.
Takan kūu ta numini chīto ndisaa ñivi ñuꞌuꞌ Galilea ña jàꞌa Jesuu.
Va Jesuu numini chīto ra ña chànini ndra takan. Yakan va teꞌen chīkatuꞌun Jesuu nuu ndra:
Ta ma tiempu ikan ti ma ra sutu nàni Abiatar kūu ma ra chàꞌnda tiñu veñuꞌu ikan. Tajan kīꞌvi ndio David tichi veñuꞌu ikan, ta ikan jan chāchi ndio ra ma paan ií kuenda Ndioo. Ta rakan juuni chāꞌa ra ma paan ikan nuu tandiꞌi ma ndra chàkuu chata ra. Ta ma paan ikan, ti na väꞌa kachi nda ndian nikuuni yi, ti kuenda ma ndra sutuni kùu yi. ―Takan kàti Jesuu.
Ta ora chīto ma ñivi Jesuu ña jàꞌa ra ta chàkiꞌin na ra ti xini ra tivi ña jàꞌa ra takan, kùuni na.
Ta teꞌen nākaꞌan tuku Jesuu chiꞌin na:
―¿Nda chiꞌin induku ma nuu chàꞌnda Ndioo tiñu?, kùuni ndo. ¿A nda chiꞌin kùu jando induku yo yi?
Takan kūu ta ma tati ikan chīkan yi nuu Jesuu ña na täva ra yi ma tichi ñuu ikan.
―Matru, ¿a tüvi ndeꞌun, ti yaꞌa kuaꞌaꞌ ñivi tìtu taꞌan xiun? ¿Ta chìkatuꞌun gaun ña yo kēꞌe ñu̱n? ―kàti ndra chiꞌin ra.
Ta ikan jan kāna ndio Jesuu ndi uchi uvi ndra jàkuaꞌa chiꞌin ra. Ti ni tachi ra ndra kuenda uvi ndra, ti ni kuꞌva ra ndatu ra nuu ndra. Ta ni tachi ra ndra ña kujandaꞌa ndra ñivi ndiso tati xaan.
―Kùuni̱ ña ni vitini kuꞌvaun xini Xuva ra jàkunduta iin tichi koꞌo nui ―kàtian chiꞌin ra.
Yakan va ma ndra chāꞌa Jesuu ña chàchi, uꞌun mii taꞌan ndra kùu ndra.
―Yaꞌa ga chìnuni ndo ma costumbre ña jàꞌa juuni maa ndo. Va ma tuꞌun Ndioo töve jàchiꞌin ndo yi,
Takan kūu tajan kēe ndiko Jesuu ma ñuu Tiro. Ta ikan yāꞌa ra ñuu Sidón. Ta juuni yāꞌa ra kuaꞌaꞌ ñuu kuati ìyo ñuꞌuꞌ Decápolis. Ta ikan jan chāa ndio ra ma lakuna nàni Galilea.
Takan kūu ta ora cha kāchaꞌan ndra inga chiyo lakuna, ta nāani ma ndra jàkuaꞌa chiꞌin Jesuu kùndaꞌa ndra ña kachi ndra. Ta uvanuu ni ma paan indii tichi lancha.
Tajan teꞌen nākaꞌan tuku Jesuu chiꞌin ma ndra jàkuaꞌa chiꞌin ra:
Ta Jesuu teꞌen nākaꞌan ra chiꞌin ndra:
Takan kūu tajan kēe Jesuu kuàꞌan ra chiꞌin ndra jàkuaꞌa chiꞌin ra itiꞌ ñuꞌuꞌ Galilea. Ta tüvi kùuni ra ña koto inga ñivi ma itiꞌ kuàꞌan ndra,
Ta teꞌen nākaꞌan Jesuu nuu ndra:
Tajan kīchaꞌa Jesuu nànduku nuu ra itiꞌ xiin ra. Ta teꞌen kīchaꞌa ra kàꞌan ra chiꞌin ndra jàkuaꞌa chiꞌin ra:
―Ndicha kuii, ti ndyoꞌo koꞌo ndo ña uva ni koꞌi. Ta juuni kunduta ndo indukuni kua kundutai.
Tatu ìyo ndian chikatuꞌun naja ndàchi ndo ri ta kati ndo: “Ti chìniñuꞌu rachaꞌnu chitoꞌo ndi ri. Ta nunua vàchi ndaka ndiko ndi ri”, kati ndo ―kàti Jesuu.
Ta yakan va kàꞌin chiꞌin ndo, ti ndisaa ña ndàkan ndo nuu Ndioo, ta na chinuni ndo ti cha nīꞌi ndo yi, tajan nìꞌi ndio ndo yi.
Yakan va yaꞌa chisio vitin,
¡Kùuni ndo ndeꞌe ndo Ndioo chiꞌin ndisaa anima ndo! ¡Ta kùuni ndo ndeꞌe ndo ra chiꞌin ndisaa chinituni ndo, ta chiꞌin ndisaa ña ndee ndo ndia!” Takan kàꞌan ma ña nunuu.
Ta ikan kēe ndra ta kàchaꞌan ndra nda xini yuku nàni Olivu, ña ìyo yatini yuꞌu ñuu Jerusalén. Ta ora kēta ra ma xini yuku ta chūnandi ra ta teꞌen kīchaꞌa kàꞌan xeꞌe Petuꞌ, Jandiau, Xuva chiꞌin André nuu ra:
’Ta nïꞌiin ñivi tüvi chìto nda ora ni keta ma ña kàꞌin, ni tati jàꞌa tiñu nuu Ndioo, ta ni yuꞌu, ra kùu Seꞌe Ndioo tüvi chìtoi ndia. Chìto va ma Tatái, ti rakan kùu ma Ndioo kaꞌnu ìyo andivi.
Ta ora nàndi ndra chàchi ndra ma nuu tayu, ta kīchaꞌa kàꞌan Jesuu chiꞌin ndra:
―¡Yoꞌo Tatá! Yoꞌo va kùu jaꞌun nda ña nikuuni. Kùuni̱ ña nakaniun ma tundoꞌo ni ndeꞌi. Va tüvi kùuni̱ ña kuu ma ña kàꞌin, ti naja kua kùuni maun kuu yi ―kàti Jesuu.
―¿Naja tüvi kàꞌun ña kàꞌan na chataun? ―kàti ma sutu.
―Maun kàꞌan yi.
Ta jākanuu ndra iin yukú nàni mirra tichi takuii chiti uva, ta chāꞌa ndra raꞌ nuu Jesuu, na koꞌo ra raꞌ. Va nī kuuni ra.
Ta ma Kusé jāta ra iin jaꞌma, ta jānuu ra ma ñundaꞌyu Jesuu nuu kruu, ta tīsukun ra jaꞌma yi. Ta ikan tīꞌi ra yi iin tichi yavi yuu. Ta nānduku ra iin yuu kaꞌnu, ta chāsi ra yuꞌu ma yavi.
Ta juuni chìnuni vi tuꞌun Ndioo, ta takan jàchiꞌin vi ma ña kàꞌan ma tutu ma Rachaꞌnu. Yakan va nïꞌiin na küu tisokuati na vi chaꞌaꞌ nïꞌiin nakuyi.
―¡Na yüꞌviun yoꞌo Ndiya, ti na sii kuuniun chaꞌaꞌ ña ìyo ma ñamani Ndioo chiꞌun!
Ta rakan ti iin ra yaꞌa ií kùu ra.
vati cha kīchaa ra ña vàchi jakakú ra ndyuꞌu ndian kùu ñivi ra!
Ta ndisaa na ìyo yi ña kunuꞌu na kutaa na sivi na taꞌiiꞌiin ñuu nuu kāku na.
Yoꞌo Rachaꞌnu chitoꞌi, vitin va cha kùu kuꞌvaun ña na kuvi vaꞌa yuꞌu, ra kùu musu̱n,
Takan kūu ta Jesuu kuàkuaꞌnu vaꞌa ra chiꞌin kuñu ra ta chiꞌin chinituni ra. Ta chìsii ra ti ìyo ñamani Ndioo chiꞌin ra, ta juuni ìyo ñamani ma ñivi chiꞌin ra ndia.
―Na nämaa ndo nïꞌiin nakuyi nuu nïꞌiin ñivi, ta na jäyuꞌvi ndo na chiꞌin ma ña tisokuati ndo na chaꞌaꞌ iin nakuyi ña tüvi nī jaꞌa na. Ta na sii kuuni ndo chiꞌin ma xuꞌunꞌ ña kìyaꞌvini ndo.
―Tuva ndicha ña ra Seꞌe Ndioo kùu̱n, na jandakuu̱n ma yuu kàndii chiña paan ―kàti ma kuiꞌna.
Ta juuni chàꞌi kuenda nuu ñivi ña ni keta ma kivi vaꞌa tiá itiꞌ nuu kuenda yo jàꞌa ma Rachaꞌnu.
―¡Yoꞌo kùu ra Seꞌe Ndioo! ―kàti yi.
Kēta iin kivi ña ndaa Jesuu jànaꞌa ra nuu ñivi. Ta juuni ma ora ikan chàkuiin kuaꞌaꞌ ndra fariseu chiꞌin ndra matru jàkuaꞌa tutu Ndioo ma ikan. Ta tandiꞌi ndrakan kīchi ndra itiꞌ ñuu Jerusalén chiꞌin ñuu kàndii ñuꞌuꞌ Judea chiꞌin ñuꞌuꞌ Galilea ndia. Takan kūu ta ìyo ndatu Ndioo chiꞌin Jesuu, vati chiꞌin ndatu ikan jàndaꞌa ra ma ndian kuꞌvi.
―Na küu kaꞌnda yo itaꞌvi ma jaꞌma chaa, ta nataa yo yi chiꞌin jaꞌma chaꞌnu, ti tu jàꞌa yo takan, tajan ni jativio ma jaꞌma chaa. Ta yüvi yakani kùu yi, ti ma pedazu ma jaꞌma chaa na tüvi vaꞌa kìndoo yi chiꞌin ma jaꞌma chaꞌnu ndia.
Tajan ndēꞌe ndio Jesuu ma ndra jàkuaꞌa chiꞌin ra, ta teꞌen nākaꞌan ndio ra chiꞌin ndra:
Takan kūu tajan teꞌen chīkatuꞌun tuku ma Jesuu nuu na:
Ta numini chīto Xuva ra jàkunduta ña jāꞌa Jesuu, vati ma ndra chàkunuu chiꞌin ra kātituꞌun nuu ra. Tajan kāna ndio ra uvi ndra,
―Yoꞌo Simón, ìyo iin ña kùuni kaꞌin chiꞌun ―kàti ra.
―¡Ma ndian chìni ña kàꞌin na tasoꞌo na! ―kàti ra.
Tajan ora nūu ndio Jesuu ma tichi lancha, ta ikan cha jāyatin iin ra ndiso tati xaan nuu Jesuu ña kēe ra ma tichi ñuu ikan. Ta rakan ti cha ìyo kuaꞌaꞌ tiempu ña tüvi ìyo ra iin tichi veꞌe ta ni tüvi chàkuꞌun ra jaꞌma. Ta ìyo ra kamajandu.
―Ìyo iin yo kēꞌe jaꞌmai ti chāꞌi kuenda ña kēe ndatui ―kàti Jesuu.
Takan kūu ta ora chani kunaꞌa tajan chājayatin ndio ma ndi uchi uvi ndra jàkuaꞌa chiꞌin Jesuu ndra nuu ndaa ra. Ta ndrakan teꞌen nākaꞌan ndra chiꞌin ra:
Ndrakan kùu ndra ña kāvanuu iin ña nduvaꞌa kuii tàcha ndra. Ta ikan jan kīchaꞌa ndra kàꞌan taꞌan ndra naja kua ni kuvi Jesuu ta ni ndeꞌe ra tundoꞌo ma ñuu Jerusalén.
Va ma ndian ñuꞌuꞌ Samaria tüvi nī chaꞌa na veꞌe nuu ndoo ndra kava ndra chiꞌin Jesuu, ti cha chāꞌa na kuenda ña kuàꞌan Jesuu itiꞌ ñuu Jerusalén.
Va tu chàa ndo iin ñuu, ta tüvi kiꞌin na kuenda ndo, na kee ndo itiꞌ kai ta kaꞌan ndo teꞌen chiꞌin na:
Tajan teꞌen nākaꞌan Jesuu chiꞌin ra chiꞌin iin kuꞌva:
Ta koto küꞌvagaun ña titunini ndi jaꞌa ndi ma kuati ta na jakaku̱n ndi nuu yi.
―Ma ñivi jàꞌa kuati ìyo ñuñivi iꞌya chìkan na ña na jaꞌi iin ndatu nuu na. Va yuꞌu kàti̱ ti tüva ga ni janaꞌa Ndioo ndatu nuu na, vati uvaa ma ndatu ña jāꞌa Jonás tajiꞌna. Yakani kùu ma ña ni ndeꞌe na.
―Na jaꞌa vaꞌa ndo kuenda nuu ndo chiꞌin ma tuꞌun ña jànaꞌa ma ndra fariseu, ti töve jàchinu ndra ma ña jànaꞌa ndra, ti ndra jàndaꞌviñaꞌa ñivini kùu ndra, takua kùu ma yuchan iya ña kuvaꞌa ma paan.
Na küu nakanini ndo kuaꞌaꞌ nakuyi tuva ni küu jaꞌa ndo ni ma ña valiga ña chànini ndo.
Yakan va nda vitin ta itiꞌ nuu, takan ni koo yi: vati tu ìyo uꞌun taꞌan ñivi iin veꞌe, ndiakan ni kee siin na ti ni kanitaꞌan uni na chiꞌin uvi na, ta uvi na chiꞌin uni na.
Tajan ma ora kāꞌan Jesuu takan, ta nduvaꞌa kuii kūkanuu ma ndian xaani ndèꞌe ra, va tandiꞌi ma ñivi ña kaꞌìin ma ikan, nduvaꞌa kuii chìsii na ndeꞌe na ma tiñu kaꞌnu ña jàꞌa Jesuu.
Takan kūu tajan teꞌen nākaꞌan ndio Jesuu chiꞌin ma ndra fariseu:
Ta juuni tu ìyo iin ra kùu rey ña kùuni ra kanitaꞌan ra chiꞌin inga rey ña chàꞌnda tiñu inga ñuu, va iin rey ìyo uchi mii jandaru ra ta inga ra ìyo oko mii jandaru ra, ¿a tüvi ìyo yi ña kunandi ra jaꞌa jiꞌna ra kuenda, ndeꞌo tu kùu kanitaꞌan ra chiꞌin ma ra kùu rey ña vachi chiꞌin oko mii jandaru?, kùuni ndo.
Va ma tatá ra teꞌen nākaꞌan ra chiꞌin ma ndra kùu musu ra: “¡Numini kukiꞌin ndo ma jaꞌma vaꞌa ga ta na jakuꞌun ndo yi ra! Ta juuni na kundaꞌa ndo iin xeꞌe ta tiꞌi ndo yi ndaꞌaꞌ ra chiꞌin ndichan ña kundii chaꞌa ra.
’Taku tu iin raꞌii ndàkoo ra ñasiꞌi ra ta tàndaꞌa ra chiꞌin inga ñaꞌa, iin kuati jàꞌa ra kuenda Ndioo. Ta ma ra tàndaꞌa chiꞌin iin ñaꞌa ña cha ndākoo ii, juuni iin kuati kùu yi ndia.
―Yoꞌo Tatá Jesuu, na jaꞌun ñamani nuu ndi ta kundaꞌviniun ndyuꞌu ―kàti ndra.
’Yakan va yuꞌu kàti chiꞌin ndo ti ma chanikuaa ora ikan tu uvi taꞌan ndra kàndoyo ndra kìxi ndra tichi iin veꞌeni, iin ra va ni kaniꞌi ma Rachaꞌnu Ndioo ña kuꞌun ra chiꞌin ra, ta inga ra töve.
―¿Ta naja kàꞌun ña kùi Matru vaꞌa? Ta uvanuuni ra vaꞌa kùu ra ña ìyo ra, ta rakan kùu ra Ndioo.
―Yoꞌo Jesuu tata rachaꞌnu David, na kundaꞌviniun yuꞌu ―kàti ra.
Tajan teꞌen nākaꞌan ndio ma ra kùu Rey chiꞌin ra: “Nuu yoꞌo ni kuꞌvai tiñu ña na kaꞌndaun tiñu nuu uꞌun taꞌan ñuu”, kàti ra chiꞌin ra.
Ta ora yāꞌa ña kāꞌan Jesuu takan, tajan kīꞌvi ndio ra ma tichi kora veñuꞌu kaꞌnu ndian judíu, ta kīchaꞌa ndio ra jàkunu ra ma ndian xìko chiꞌin ndian jàta ña kaꞌìin ma ikan chiꞌin tuꞌun iꞌya:
―Ndicha ña ni kuu yi takan ti nuu ma tutu Ndioo teꞌen kàꞌan yi:
Tajan iin ndra matru jàkuaꞌa tutu Ndioo ña kaꞌìin ma ikan, teꞌen nākaꞌan ndra chiꞌin Jesuu:
Ta ora ni taꞌan ndo ñaꞌa tajan ni niꞌi ndio ndo naja kua kuu katituꞌun ndo tuꞌin nuu ma ñivi.
Ta ikan jan rakan chāꞌan ra chāndeꞌe ra nuu ìyo ma ndra sutu chàꞌnda tiñu chiꞌin ndra jandaru kùmi veñuꞌu kaꞌnu ikan. Tajan kīchaꞌa ndio ra nàtuꞌun ra chiꞌin ndra naja kua ni jaꞌa ra ta kuꞌva ra Jesuu nuu ndra.
Va ndyoꞌo, na tüvi ìyo yi ña jaꞌa ndo takan, vati taku ma ra kuxini ma nuu ndo ìyo yi ña kuu ra nuu ndiꞌinia. Ta juuni ìyo yi ña jakuu ra tiñu nuu ndo ndia.
Takan kūu ta ora ndēta ndio ra ña kàꞌan ra chiꞌin Ndioo, tajan kēe ndio ra kuàndeꞌe ra nuu kaꞌìin ma ndra jàkuaꞌa chiꞌin ra. Ta ora chāa ndio ra ikan, ta nātaꞌan ra ndra ña kìxi ndra kàndoyo ndra, ti nī kundee ndra ma ñumaꞌna jàꞌa ña yaꞌa ndaꞌvi kùuni ndra.
Ta ikan jan chīkoniꞌi Jesuu xini ra ndēꞌe ra nuu ma Petuꞌ, tajan chākuꞌuni ra ma ña kāꞌan ma Rachaꞌnu chiꞌin ra ña: “Antea ña ndaꞌyu loꞌo ma vitin uni chaꞌaꞌ ni kaꞌun ña tüvi nàkotoun yuꞌu.” Takan chākuꞌuni ra ma ña kāꞌan Jesuu chiꞌin ra.
Ta ora kāti ndio na ña ndicha ña takan kùu yi, tajan tāchi ndio ra ra nuu Herode, ra chàꞌnda tiñu ma ñuꞌuꞌ Galilea. Ta ma tiempu ikan ti juuni ìyo Herode ma ñuu Jerusalén ndia.
Ta juuni ndāka ma ndra jandaru uvi taꞌan ma ndra kini ña chāꞌni ñivi ña kuàkaꞌni ndra ndra chiꞌin Jesuu ndia.
Yakan va kēe ra kuàꞌan ra nuu ìyo Pilatu, ta chīkan ra ñundaꞌyu Jesuu nuu ra.
Ta juuni chākuꞌuni ndi naja kua jāꞌa ndra sutu chàꞌnu ña chàꞌnda tiñu nuu sutu chiꞌin ndra kumitiñu ña tīin ndra ra ta tīsokuati ndra ra ta chāꞌni ndra ra nuu kruu.
Ta ikan jan chāꞌa ndio ndra java ma tiakaꞌ tàvi chiꞌin nduxi ñuñu nuu ra.
Chaꞌaꞌ Moisés kùu yi ña nàkoto yo ma ley Ndioo, ta juuni chaꞌaꞌ Rachaꞌnu Jesucristu kùu yi ña nàkoto yo ma ñamani Ndioo chiꞌin ma tuꞌun ndaa ña kàꞌan ra ndia.
―Ndēꞌi ma Tati Ií Ndioo ora kīchi nuu yi ma itiꞌ andivi, ña kàa yi takua kàa iin livi ora kōyo yi chata Jesuu nuu kīndoo yi endeeni chiꞌin ra.
Ta ma Natanael teꞌen chīkatuꞌun ra:
Ta tava cha kua kuyatin ma kivi viko Pakua ña jàkaꞌnu ma ndian judíu, yakan va kēe ndio Jesuu kuàꞌan ra ma ñuu Jerusalén.
―¿Ta nayi kùuni yi kaꞌan yi ña kàꞌun takan? ―kàti ra chiꞌin Jesuu.
Ta nda ndian chìnuni ma ña kàꞌan ma Seꞌe ma Rachaꞌnu, ni koo na endeeni chiꞌin ra, va ma ndian töve jàchiꞌin ña kàꞌan ma ra Seꞌe ra, tüvi ni niꞌi na ma nuu koo na endeeni chiꞌin Ndioo, ti ni jandeꞌe ra tundoꞌo kaꞌnu na endeeni.
―Yoꞌo rachaꞌnu, yuꞌu chànini̱ ti iin ra kàꞌan chiꞌin tuꞌun yuꞌu Ndioo kùu̱n.
Ta kīchaꞌa na kàꞌan na chiꞌin ma ñaꞌa ikan teꞌen:
―Na ndetaun ta kaniꞌun yuvi kìxiun ta kuꞌu̱n veꞌun ―kàti Jesuu.
Va ìyo inga ra kàtituꞌun nuu ma ñivi chaꞌi, ta chìtoi ti ña ndicha kùu ma tuꞌun kàꞌan ra.
Tajan kīꞌin ndio Jesuu ma paan, ta kīchaꞌa ra chìkan ra taꞌvindioo, nuu ma Rachaꞌnu Ndioo chaꞌaꞌ yi itiꞌ andivi, ta chāꞌa ndio ra yi nuu ma ndra jàkuaꞌa chiꞌin ra, ña na nataꞌvi ndra yi nuu ma ñivi. Ta indukuni takan jāꞌa ra chiꞌin ma tiakaꞌ ndia. Tajan chāchi na naja kua kùuni maa na.
―Ndicha vaꞌa ña kàꞌin chiꞌin ndo: ña na yöve Moisés kùu ra ña chāꞌa ra ma paan kāchita itiꞌ andivi chāchi ndo tajiꞌna, ti ma Tatái kùu ra chāꞌa yi ta nda vitin chàꞌa ra yi ndia. Ta ma paan chàꞌa ra kùu ma ña ndicha ña vàchi itiꞌ andivi.
Ti ma ndian chàchi ma kuñui, ta chìꞌi na ma nii̱, induku ìyo na chiꞌi̱n, ta yuꞌu, induku ìyoi chiꞌin na ndia.
―Takäꞌan chaa ma ora ña kùu kuꞌvai ña na nakoto na yuꞌu, va kuenda ndyoꞌo, nda ora nikuuni, vaꞌa yi kuenda ndo.
Va yuꞌu nàkoto vaꞌi ra, ti kuenda ra vàchi̱, ta maa ra tāchi yuꞌu ndia ―kàti Jesuu chiꞌin na.
¿A cha chīnuni iin ma ndra kùxini nuu yo a ma ndra fariseu ma tuꞌun kàꞌan ra, ña kàꞌan ndo takan? Cha chìto vaꞌa ndo ña yöve takan kùu yi.
Ta ndyoꞌo jàkutuni ndo ma tiñu, tava kùuni ma ñivi ìyo ñuñivini, va yuꞌu töve jàkutuni̱ nïꞌiin ñivi.
―Ndyuꞌu kùu ndi ñivi tata Abraham, ta nïꞌiin chaꞌaꞌ takäꞌan kùu ndi musu ña jàꞌa tiñu nuu nïꞌiin ñivi. Ta, ¿naja kua kùu yi ña kàꞌun, ña ni koo nuna ndi? ―kàti na chiꞌin Jesuu.
¿A chàniniun ña yoꞌo kaꞌnugaun kua ma tatá ndi Abraham? Vati rakan chīꞌí ra, ta juuni chīꞌí ma ndra kàꞌan chiꞌin tuꞌun yuꞌu Ndioo ndia. ¿Nda ra kùu̱n kùuniun, ña kàꞌun takan? ―kàti na.
―¿Ta naja kua jāꞌun ña kūu nandeꞌun? ―kàti na.
Ta ma ra kuaá ikan, teꞌen nākaꞌan ra chiꞌin ndra:
―Tu ndyoꞌo kùu ndo ndian kuaá niku, na töve ìyo kuati ndo chaꞌaꞌ ma ña kini jàꞌa ndo, vati na töve chìto ndo ma ña jàꞌa ndo. Va tava kàꞌan ndo ña kùu ndeꞌe ndo, yakan va juuni ìyo ga ma kuati ndo.
Tajan Jesuu teꞌen nākaꞌan ra:
va ma ora chīni ra ña kāꞌan na ña kuꞌvi ma Lázaru, ta java viꞌa ga kīndoo ra uvi kivi ga ma nuu ìyo ra.
―Yuꞌu kùu ma ra kùu janataku ndiko ma ndian ndií, ta juuni yuꞌu kùu jaꞌa ña kùu koo ndito ma ñivi. Ta ma ndian chìnuni ma ña kàꞌin, vaji na kuvi na, ni nataku ndiko na.
Yakan va tāchi yo ndio ma ñivi ma yuu ña ndàsi ma nuu ñaña ma Lázaru, tajan ma Jesuu kīchaꞌa ra ndèꞌe ra ma itiꞌ andivi ta nākaꞌan ra teꞌen:
―Na jaꞌa maa ña yi, vati ndākivaꞌa ña ma takuii xiko iꞌya kuenda ña kuꞌvian raꞌ yuꞌu ma ora ni kuchi̱.
―Cha jākaꞌnui ma sivi̱, ta cha tīñuꞌi yi, va ni jaꞌa ndikoi yi ―kàti yi.
Takan kūu tajan teꞌen nākaꞌan niꞌi ndio Jesuu chiꞌin na:
Yuꞌu cha jānaꞌi naja kua ìyo yi ña jaꞌa ndo, ta takan kùuni̱ ña nakata ndo ma chaꞌa taꞌan ndo ma takua jāꞌi chiꞌin ndo.
―Ma nuu kuàꞌin, na küu kuꞌu̱n vitin, va nuu ni kuꞌu̱n kùu yi tiá itiꞌ nuu ―kàti Jesuu.
Ta ma Juda (na yöve ra nàni Iscariote), teꞌen kīchaꞌa ra chìkatuꞌun ra nuu Jesuu:
’Tuva ma ñivi ìyo ñuñivi xaani na ndèꞌe na ndo, na koto ndo ña jiꞌna yuꞌu kùu ma ra kīchaꞌa na xàani na kua maa ndo.
Tajan Jesuu chāꞌa ndio ra kuenda ña kùuni ndra ndakatuꞌun ndra nuu ra, yakan va teꞌen nākaꞌan ra chiꞌin ndra:
Ta ora chīyoi chiꞌin ma ndra chāꞌun nui ma ñuñivi iꞌya, yaꞌa ga kumi kuendai ndra chiꞌin ndatu ma siviun, ta nïꞌiin ndra nī jaña ndra ma itiꞌ kuàꞌin. Uvanuu ma ra jāña ma iti̱ꞌ, kùu ma ra kàꞌan ma tutu Ndioo ña ni naa niku. Ta takan kūu yi.
Tajan Jesuu teꞌen nākaꞌan ra:
―¿A yöve yoꞌo kùu ma ra ndēꞌi chiꞌin ra ma nuu kàa yutun tata? ―kàti ra chiꞌin Petuꞌ.
Ta ma Barrabás, ti iin ra suꞌu kùu ra.
―¡Na kuvi ra! ¡Na kuvi ra! ¡Na takaun ra nuu kruu! ―kàti ndra.
―Cha chìnu ndisaa ma ña kàꞌan nuu tutu Ndioo vitin ―kàti ra.
―Chàkui ti ma Rachaꞌnu chitoꞌi, töve chìtoi ndanu chāndaka na ra ―kàti ña.
Tajan ma Tomá teꞌen nākaꞌan ra chiꞌin ra:
―¡Naꞌa ndo kasiꞌini ndo! ―kàti ra.
Takan kūu ña ma tuꞌun ña kàꞌan ña töve ni kuvi ra, chītakuati yi nuu kuaꞌaꞌ ma ndian chìnuni tuꞌun Jesuu, ta chīto na yi. Va ma tuꞌun ndaa kùu yi ña Jesuu töve nī kaꞌan ra nuu ndra ña rakan töve ni kuvi ra, ti ma ña kāꞌan Jesuu kùu yi ña: tu kùuni ra ña koo rakan ma ñuñivi iꞌya, nda ma ora ni kichaa ndiko ra, yöve kuenda ma Petuꞌ kùu yi, kàti Jesuu.
Inga ra, na ndakiꞌin tiñu chīyo ra, kàti yi.
Ta ma seꞌe ndo, raꞌii a ñaꞌaꞌ, ni kaꞌan na tuꞌun yuꞌi.
Yakan va ma rachaꞌnu David, kūu ra iin ra kāꞌan chiꞌin tuꞌun yuꞌu Ndioo tajiꞌna. Ta juuni chīto ra ti Ndioo chāꞌa ra ma tuꞌun nuu ra ña ni koo iin ñivi ra ña ni kaꞌnda tiñu ma kuiya vàchi.
Va ma Petuꞌ teꞌen nākaꞌan ra chiꞌin ra:
Ta juuni ikan ndaa sutu Anás. Ta rakan ti, iin sutu kuxini kùu ra, chiꞌin Caifás, Xuva, Jandu, ta tandiꞌi ndra kùu ñivi sutu chaꞌnu ikan.
Va ma ndra kùu rey chiꞌin inga ndra chàꞌnda tiñu nuu ñuꞌuꞌ ñuñivi,
Takan kūu ta Ndioo jànaꞌa ra kuaꞌaꞌ ndatu ta seña nuu ma ñivi, jàꞌa ma ndra tatun Jesuu. Ta ndisaa ma ndian chìnuni, inuuni chànini na ta kùtiꞌvi na tichi kora veñuꞌu kaꞌnu nuu ìyo corredor nàni Salomón.
¡Na kukuꞌuni ndo ti tajiꞌna chīyo iin ra chūnani Teudas! Ta rakan ti chānini ra ti iin ra kaꞌnu ndicha kuii kùu ra. Tajan nīꞌi ra iin kumi cientu ndraꞌii ña chàkunuu ndra chiꞌin ra. Va kēta iin kivi ña chāꞌni inga ñivi ma Teudas. Ta ma ndian chàkunuu chata ra, chīnu ndra kuàꞌan ndra. Ta ikan ndīꞌi ndisaa ma tiñu jàꞌa ra vati tüvi nda kuenda ma ña jāꞌa ra.
―Ndyoꞌo yani̱ ta ndyoꞌo ndrachaꞌnu, ¡na kuni vaꞌa ndo ña ni kaꞌin! Ti Ndioo kaꞌnu kēta ra nuu Abraham, ra kùu ñivio chīyo tajiꞌna ora chīyo ra ñuꞌuꞌ nàni Mesopotamia, ma ora takäꞌan kuꞌun ra koo ra ñuu Harán.
“Yuꞌu kùu Ndioo ndisaa ñiviun, ndian chīyo tajiꞌna. Kùi Ndioo kùmi Abraham, ta Isaac, ta Jacob.” Ta ora chīni Moisés ña kàꞌan Ndioo teꞌen nuu ra, ta kīchaꞌa ra ndàyu ra jàꞌa ña ndasii ra. Ta chaꞌaꞌ yakan kùu yi ña tüva ga kanani ra ndeꞌe ra ma ikan.
’¡Va ndyoꞌo yaꞌa ndava anima ndo, ti indukuni jàꞌa ndo takua jàꞌa ma ndian tüvi chìnuni ña kūu ñivio chīyo tatiempu! Vati tüvi jàꞌa ndo ma ña kùuni ma Tati Ií Ndioo ña jàꞌa ndo.
Takan kūu tajan ora chāa ndra ma ñuꞌuꞌ Samaria, tajan kīchaꞌa ndra kàꞌan ndra chiꞌin Ndioo kuenda ma ñivi chìnuni, ikan na ndakiꞌin na ma Tati Ií Ndioo,
Yakan va ora ndēꞌe ra tundoꞌo töve nī keta nïꞌiin yo kàꞌan chaꞌaꞌ ra.
Tajan teꞌen nākaꞌan ma Ananía:
Tajan teꞌen nākaꞌan ndio ma Petuꞌ chiꞌin ra:
Ta ikan chìni ra iin tati ña teꞌen kàꞌan yi chiꞌin ra:
Yakan va numini tāchi̱ ndra na kunanduku ndra ñu̱n. Ta vaꞌani jàꞌun ña kīchaun. Ta vitin ndisaa ndi kaꞌìin nuu Ndioo. Yakan va kùuni ndi tasoꞌo ndi ndisaa ma ña kātituꞌun ma Rachaꞌnu Ndioo nuu̱n ña ìyo yi ña katituꞌu̱n nuu ndi ―kàti Corneliu.
Ti ma Tati Ií Ndioo tāchi yuꞌu, na kuꞌin chiꞌin ndra, na töve kàti̱ ña küu kuꞌin kàti yi. Takan kūu ta juuni chāꞌan iñu taꞌan ndra yanio kaꞌìin iꞌya chiꞌi̱n ndia. Yakan va ora chāa ndi ma nuu ìyo Corneliu, ta kīꞌvi ndio ndi tichi veꞌe ra.
―¡Kuꞌun jaꞌmaun ta tiꞌi ndicha chaꞌun ta kichiun chatai! ―kàti yi.
Yakan va ma Tati Ií Ndioo tāchi ndio ndra na kàtituꞌun ndra tuꞌun Jesuu, va jiꞌna yāꞌa ndra ñuu nàni Seleucia. Ta ikan kīꞌvi ndra iin varku, tajan chāa ndra ñuꞌuꞌ Chipre iin ñuꞌuꞌ kàndii tichi tañuꞌu.
Ta ikan ora cha chīnu ndisaa ma ña kàꞌan ma tutu Ndioo kuenda ra, ta ikan jan jānuu ndio ndra ra nuu kruu, tajan kūchi ndio ndra ra.
Takan kūu ta tiempu ikan kīchaꞌa chìtakuati ma tuꞌun chaꞌaꞌ Rachaꞌnu Jesuu tandiꞌi ma ñuꞌuꞌ ñuu ikan.
Takan kūu yakan va jiꞌna yāꞌa ndra ñuꞌuꞌ Pisidia, tajan chāa ndra ma ñuꞌuꞌ Panfilia.
Ta ma tuꞌun ikan chāꞌa ma Rachaꞌnu yi nuu ma ndian chīyo tajiꞌna,
Ta ndisaa ma ndian chìnuni ìyo ñuu Listra ta Iconiu kàti na ti iin ra vaꞌa kùu Timoteu.
Yakan va ora nākaꞌan ndra teꞌen chiꞌin ma ra kùmi vekaa, tajan tīꞌi ndio ra ndra iin tichi vekaa nuu xeꞌe ga. Ta ikan tīꞌi ra chaꞌa ndra iin tichi yavi vitu.
Ta Jasón kùu ra ña chāꞌa ra veꞌe ra na koo ndra. Ta ndrakan tüva jachiꞌin ndra tuꞌun ley Rey César, ra chàꞌnda tiñu nuu yo, vati kàti ndra ña ìyo tuku inga ra kùu rey, ta rakan nàni ra Jesuu ―kàti ndra.
Vati Ndioo cha kāchin ra iin kivi ña ni jakutuni ra tiñu ndisaa ñivi. Ta ikan kàti ndaa ra nuu yo, yo jàꞌa ña vaꞌa, ta yo töve. Ta ndisaa ñaꞌa Ndioo cha chāꞌa ña na jaꞌa Jesucristu yi. Vati rakan cha kāchin ra ra tatiempu. Ta ora jānataku Ndioo ra tañu ndian ndií, takan chāꞌa Ndioo ña nakoto kachin tandiꞌi ñivi ña kāchin ra Jesuu ña na jaꞌa ra ma tiñu ikan ―kàti Paulu.
―Ìyo yi ña kuꞌin itiꞌ nuu ti kùuni koi ñuu Jerusalén ora kichaꞌa ma viko ikan. Ta tu Ndioo kùuni, tajan vàchi̱ ndeꞌe ndikoi ndo inga chaꞌaꞌ ―kàti ra.
Ñaꞌa kùu ma ña jāꞌa ma ndi ucha taꞌan ndra seꞌe iin ra judíu ña nàni Esceva. Ta rakan ti iin ra chàꞌnda tiñu nuu ndra kùu sutu kùu ra.
Ta tu kùuni yo kaꞌan yo inga tuku nakuyi, na ndakan yo nuu ma ndra vetiñu ña na kachin ndra ora vaꞌa ña kùu kutiꞌvi yo, ikan na kuu ndondaa ma kuati yo chiꞌin inga ñivi, takua kàꞌan ma ley yo ña ìyo yi ña jaꞌa yo.
’Takan kūu ña cha kātituꞌin nuu ndisaa ndo naja kua chàꞌnda Ndioo tiñu nuu yo. Ta vitin cha chìto vaꞌi, ti nïꞌiin ndo töva ni ndeꞌe ndo yuꞌu inga chaꞌaꞌ.
Va tava nī tasoꞌo ra ma ña kāꞌan ndi, yakan va jāña ndi ña jànini ndi ra. Tajan teꞌen nākaꞌan ndi chiꞌin ra:
―¿A kùu kaꞌun tuꞌun griegu? ―kàti ra.
Takan kūu ta teꞌen nākaꞌan ma Rachaꞌnu nui: “Na kuꞌu̱n kukatituꞌu̱n tuꞌin nuu ñivi yüvi judíu ndian ìyo nuu chika.” Takan kàti ma Rachaꞌnu Jesuu chiꞌi̱n ―kàti Paulu chiꞌin ñivi ikan.
Yakan va ora kāꞌan Paulu takan tajan ma ndra fariseu chiꞌin ndra saduceu, kēsiin ndra ma ora ikani, jāꞌa ma tuꞌun kāꞌan Paulu. Ta ikan jan kīchaꞌa ndio ndra kànitaꞌan yuꞌu ndra chiꞌin juuni maa ndra.
Ta ikan jan chītoi ña tīsokuati na ra chiꞌin ma tuꞌun kàꞌan ma ley maa na. Yakan va tüvi nī jaꞌa ra nïꞌiin kuati kaꞌnu ña kùu kaꞌni ndra ra chaꞌaꞌ yi, ta ni vekaa tüvi ìyo yi ña kundii ra ndia.
Ta ora cha chāa ndioi ma ñuu Jerusalén, jiꞌna jāchinui ma ceremonia ña nàndoi. Tajan kīchaꞌa ndioi sòkói iin kiti kuenda Ndioo tichi veñuꞌu kaꞌnu ñuu Jerusalén ora nātaꞌan iin ndra judíu kīchi ñuu Asia yuꞌu. Ta ora ndēꞌe ndra ña ndai ikan, tüvi kaꞌìin kuaꞌaꞌ ñivi chiꞌi̱n, ta tüvi jàkanui xini ma ñivi ndia.
Ta tava chīyo vi ikan kuaꞌaꞌ kivi, yakan va ma Festo kīchaꞌa ra nàtuꞌun ra chiꞌin vi chaꞌaꞌ ma kuati ña tìso ma ndra judíu chata Paulu. Ta teꞌen kīchaꞌa Festo kàꞌan ra nuu vi:
’Ta juuni yuꞌu takan jàꞌi niku, ti yaꞌa chānini̱ jaꞌi nda ña nikuuni chata ñivi chìnuni tuꞌun Jesuu, ra ñuu Nazaret.
―Kùu jaña yo raꞌya niku, tu tüvi nī chikan ra ña kuꞌun ra ñuu Roma nuu ni jandondaa César ma kuati ra niku.
Ta kīchaꞌa ndio ndra yuꞌvi ndra ora chani chaa ndra ikan, koto kani run chiꞌin yuu kàndoyo yuꞌu ñuꞌuꞌ ikan. Tajan ikan itiꞌ xuu run jākoyo ndra kumi taꞌan kaa ña ndīkun chiꞌin yoꞌo. Vati ma kaa ora jàkoyo ndra yi xuu tañuꞌu, kùu jakuee yi run. Ti sàꞌvi ma punta yi tichi yuti a tìin yi iin yuu a iin yutun. Yakan jàꞌa ndra, ta ma inga ndra kīchaꞌa kàꞌan ndra chiꞌin Ndioo, ikan na numini kundichin.
Takan kūu ta ndisaa na, kīchaꞌa na tìñuꞌu na ndyuꞌu chaꞌaꞌ ma ña jāꞌa Paulu. Ta ora chani tiin ndio ndi inga varku, tajan chāꞌa ndio na tandiꞌi ma ña chìniñuꞌu ndi itiꞌ kuàꞌan ndi.
Vati küuni na ndakoo na ña kini jàꞌa na,
vati tüva jàkaꞌnu na ma ra kùu Ndioo ndicha, ra nduvaꞌa kuii kaꞌnu ta töve ni naa, ti vitin java jàkaꞌnu na naꞌna ma ña kàa takua kàa ñivi ña ni kuvi. Ta juuni jàkaꞌnu na, nda naꞌna ma saa, chiꞌin naꞌna kiti kèñuꞌu chiꞌin tichi ma nuu ñuꞌuꞌ, ta inga tuku kiti ìyo kumi chaꞌaꞌ ndia.
Ndyoꞌo matru ña jànaꞌa nuu inga ñivi, ¿ta naja töve jànaꞌa ndo juuni nuu maa ndo? Ta tu kàtituꞌun ndo nuu inga na ña na süꞌu na, ¿a vaꞌa jàꞌa ndo ña sùꞌu ndo?, kùuni ndo.
Takan kūu yi ta ma tichi sukun na kèe ma tuꞌun kini,
Ta juuni teꞌen nākaꞌan David:
Vati ndicha kuii ña ndākimani yo yo chiꞌin Ndioo chaꞌaꞌ ña chīꞌí ma seꞌe ra chaꞌaꞌ yo, ma ora juuni kùuga yo ndian xaani ndeꞌe ra. Va vitin tava cha kùu yo ndian cha ndōmani chiꞌin ra, tiaga ndicha kùu yi kuenda yo ña ni kakú yo chaꞌaꞌ ña nātaku ndiko ma ra seꞌe ra.
Ta tava chaꞌaꞌ ña yaꞌa ndetiñu kutunini ndo yi ta chaꞌaꞌ yakan va kàꞌin nuu ndo chiꞌin ma tuꞌun taꞌani, ikan na koto kachin ndo naja kua ìyo yo chiꞌin Ndioo. Vati tajiꞌna chāꞌa ndo ndo nuu ma kuati ña na jaꞌa ndo ma ña kini, va vitin na kuꞌva ndo ndo nuu Ndioo, ikan na jaꞌa ndo ma ña vaꞌa, ta ndakuu ndo ma ndian ií kuenda ra ndia.
Yakan va vitin nïꞌiin na, na küu tisokuati na yo, ti ndian cha ndōꞌiin chiꞌin Cristu Jesuu kùu yo. Ta ndicha ña tüva jachiꞌin yo ma kuati ña chàtaꞌani ma kuñu yo ña jàꞌa yo, vati cha jāchiꞌin yo ña kàꞌan ma Tati Ií Ndioo.
Yakan va, ¿naja kua ìyo yi ña kaꞌan yo tuva takan? Ndicha kuii ña ma Rachaꞌnu ìyo tuꞌva ra tindee ra yo. Yakan va tüvi yuꞌvio ndeꞌo ndian xaani ndeꞌe na yo.
Vati taku ma ra jàvaꞌa ma kisi, kùu jaꞌa ra chiꞌin ma ñukisi nda ña kùuni maa ra. Kùu javaꞌa ra iin yi kuenda ña kuàtiñu na yi iin viko kaꞌnu, ta juuni chiꞌin ma ñukisi ikan kùu javaꞌa ra inga yi kuenda ña kuàtiñu na yi ma nuu ìyo veꞌeni na ndia.
Ta nda ndian ni kùuni ña chìnuni tuꞌun kàꞌan ma ra kùu takua kùu yuu ikan,
Ta nuu ma ndian tüvi chìkatuꞌun chaꞌi niku, nuu ndiakan jānaꞌi yuꞌu ña na nakoto na yuꞌu.
Ndicha ña takan kùu yi, va chāꞌnda ma Rachaꞌnu Ndioo itaꞌvi ma soko ma yutun vaꞌa ikan ña kuu yi ma ndian judíu, chaꞌaꞌ ña töve chìnuni na ma tuꞌun ra, ta vitin ìyo vaꞌa ndyoꞌo yüvi judíu kuenda ra chaꞌaꞌ ña chìnuni ndo tuꞌun ra. Ta chaꞌaꞌ yakan kùu yi ña vaꞌa ga ña na jaꞌa ndo kuenda nuu ndo chiꞌin ma ña kàꞌan ndo, ta na jätayi ndo ndo, va na yuꞌvi kuuni ndo.
Ta ndyoꞌo, na kuuni vaꞌa ndo ndeꞌe ndo taꞌan ndo, ta töve jaꞌani ndo ña kùuni ndo ndeꞌe ndo na. Ta na nanduku ndo jaꞌa ndo ma ña vaꞌa, ta yüvi ma ña tüvi vaꞌa.
¿Ta nda yo kùu yo ña kùuni yo ña tisokuatio inga ma ndian taꞌan yo, ta yüvi chitoꞌo na kùu yo?, kùuni ndo. Vati na ndeꞌe ma chitoꞌo na tuva jàꞌa na ña vaꞌa, a ña tüvi vaꞌa. Tiá vaꞌa ña na ndakoo yo yi kuenda ma Rachaꞌnu, ra kùu chitoꞌo na, vati maa ra kùu ra ña kùu tisokuati ra na tuva yüvi ña vaꞌa kùu ma ña jàꞌa na. Ta ndiakan ni koo vaꞌa na, ti ìyo ndatu ma Rachaꞌnu kuenda ña jaꞌa ra ña na naniꞌi na naja kua koo vaꞌa na.
Ta juuni ma Ndioo ña jànaꞌa nuu yo naja kua koo vii yo, ta naja kua ìyo yi ña ndakimani yo na tindee ra yo ña na induku kuuni yo chiꞌin taꞌan yo, chaꞌaꞌ ña ndian kuàꞌan chata Cristu Jesuu kùu yo,
Yakan va yuꞌu, nduvaꞌa jànini̱ ña kàtituꞌin ma tuꞌun ña jàkakú anima yo mamaa nuu takäꞌan nakoto na ma tuꞌun Cristu, ti tüvi kùuni̱ katituꞌin yi ma nuu cha yāꞌa ma ndian kùu meru yo ña cha kātituꞌun ndra yi, ta kīchaꞌa ndra jàkanaa ndra ma ndian chìnuni tuꞌun Cristu.
Ta juuni na kuꞌva ndo saludu nuu ma ña nàni Trifena, ta Trifosa, ti ñivi jàtiñu kuenda ma Rachaꞌnu Tatá yo kùu vi ndia. Ta na tachi ndo saludu nuu ma ña taꞌan yo ña nàni Pérsida, ña nduvaꞌa jàtiñu kuenda ma Rachaꞌnu.
Vaꞌani ña töve kuaꞌaꞌ ndo jākundutai, ti koto kaꞌan ndo ña chiꞌin sivi̱ kùu yi ña jākundutai ñivi.
cha ìyo tuꞌva iin ña kaꞌnu kuenda na jàꞌa ra,
Ta juuni koto küꞌva ndo ña jandaꞌviñaꞌa inga ñivi ndo chiꞌin ma tuꞌun kàꞌan na, ti tu ìyo nda ndyoꞌo chànini ña yaꞌa chìto ndo ña kàꞌan ndo nuu ma ñivi ìyo ñuñivi iꞌya, kùuni ndo. Tiá vaꞌa ña na jaña ndo ma kua chànini ndo, ikan na niꞌi ndo ma chinituni vaꞌa ña ìyo chiꞌin ma Rachaꞌnu Ndioo kuenda ndo.
Yakan va na kutiꞌvitaꞌan ndo chiꞌin sivi ma Rachaꞌnu yo Jesucristu, ta ma ikan yuꞌu ni koi chiꞌin ndo chiꞌin chinituni̱, ta juuni ni koo ma ndatu ma Rachaꞌnu Jesucristu chiꞌin ndo ndia.
Vitin va ni yaꞌi katituꞌun ndikoi nuu ndo naja kua kùuni ndo ndakatuꞌun ndo nui nuu ma tutu tāchi ndo. Ndicha ti vaꞌaga kùu yi kuenda ma ndraꞌii ña tu tüvi koo ñasiꞌi ndra.
Ta indukuni takan kùu yi, chiꞌin maa yo nànduku naja kua koo vaꞌa yo itiꞌ nuu, vati na tüvi ìyo yi ña yaꞌa nakanini yo chaꞌaꞌ yi, ti ma ñuñivi ña ìyo yo iꞌya, chani chaa ma tiempu ña ni naa yi ndia.
Ta koto näkanini ndo ña tuꞌun yuꞌu maani̱ kuu ma ña kàtituꞌin nuu ndo, vati ndava nda nuu ma tutu Ley Ndioo ña tāa Moisés, takan kàꞌan yi ndia.
Ta koto käꞌantiꞌini ndo chata ma Rachaꞌnu, takua jāꞌa na ndia, vati chaꞌaꞌ ña takan jāꞌa na, yakan va tāchi ra ma tati jàkuu tiñu nuu ra ña na kaꞌni yi na.
Vati tu ìyo ñivi ñaꞌa, ña tüvi chàsi vi xini vi ma ora kàꞌan vi chiꞌin Ndioo, vaꞌaga ña na sokon teꞌan ma ixi xinian tuva takan kùunian jaꞌa ña. Va tuva kanuu ña, ña sokon teꞌan yi kùunian, tajan na kasi ndioan yi tuva takan.
Taku ndyoꞌo ti cha chàꞌa vaꞌa ndo kuenda naja kua jāꞌa ndo ña kēñaꞌa ndo chàkuu ndo ña jākaꞌnu ndo ma ndioo yutun ña ñiꞌi, ma ora takäꞌan kùu ndo ma ndian chìnuni tuꞌun Jesucristu niku.
Ta tuva kùu jaꞌi ña kàꞌin tandiꞌi nuu tuꞌun ña kàꞌan ma ñivi ìyo tandiꞌi ñuu ña ìyo ma ñuñivi, ta tu juuni kùu jaꞌi kàꞌin ma tuꞌun ña kàꞌan ma tati ña jàkuu tiñu nuu Ndioo, va tu tüvi kùuni̱ ndeꞌi ma inga ñivi, ta ñaꞌa kùuni yi kaꞌan yi ña kùi takua kùu iin kaa kalaxin, ña yaꞌa kuaꞌaꞌ yuꞌu yi, ta tüvi nda kuenda yi tuva takan jaꞌi.
Ta yuꞌu nduvaꞌa chàꞌi taꞌvindioo nuu ma Rachaꞌnu, chaꞌaꞌ ña kùu kaꞌin chiꞌin tuꞌun siin siin ikan, ta kùu jaꞌi kaꞌin yi tiá kuaꞌaꞌ kua ndisaa ndo.
Ta kūchi ndio na ra, ta tichi uni kivi, ta nātaku ndiko ra, takua kàꞌan ma tutu Ndioo ña ni kuu yi ndia.
Yakan va na tiꞌi vaꞌa ndo chìnituni ndo, ta na jaña ndo ña jàꞌa ndo ma kuati. Takan kàti̱ chiꞌin ndo, ikan na koo tukanuu nuu ndo chaꞌaꞌ ña ìyo ndian tañu ndo ña töve nàkoto na ma Ndioo.
Ta tu ìyo yi ña nda mai kuꞌun ma chiꞌin ndra ma ora ni chai, tajan ìyo yi ña kuꞌin ndia.
Ta juuni ma Ndioo ikan kùu ra ña jākakú ndi nuu ni kuvi ndi ma tiempu ikan. Ta chìto ndi ña takan jàkakú ra ndi vitin ta itiꞌ nuu ndia,
Vati kuenda ma ndian töve chìnuni, ma xiko ma kutu iꞌya ni kaꞌni yi na takua jàꞌa iin xiko xaan. Va kuenda ma ndian jàkakú Ndioo, ma xiko iꞌya iin ña vii kùu yi, ti ni jaꞌa yi ña na koo ndito na indeeni. Ta ma tiñu iꞌya nïꞌiin ñivi tüvi ìyo vaꞌa na, ña kùu jaꞌa na yi.
Vati ma ora juuni ìyo ndito ga ndi ma ñuñivi iꞌya, ìyo tuꞌva ndi kuenda ña kuvi ndi chaꞌaꞌ ma Rachaꞌnu Jesuu, ikan na ndeꞌe ma ñivi ña ndicha ña nīꞌi ndi ma ndatu ña jānaꞌa ra nuu yo ma ora nātaku ndiko ra.
Vati ma Ndioo teꞌen kàꞌan ra nuu ma tutu ra:
Yakan va na kuꞌva ndo itaꞌvi nuu nuna ma anima ndo nuu ndi, vati ndyuꞌu yüvi ndian jàndaꞌviñaꞌa kùu ndi ta ni yüvi ndian kini kùu ndi ta töve jàkanuu ndi xini nïꞌiin ñivi ndia.
Vati taku nuu ma tutu Ndioo teꞌen kàꞌan yi: “Ni töve nī chakoso nïꞌiin nakuyi nuu ma ndian yaꞌa kuaꞌaꞌ ndatiñu jātiꞌvi, ta ni töve nī kumani nïꞌiin nakuyi nuu ma ndian yaꞌa ga tiani nakuyi jātiꞌvi ndia.”
Vati ma ña ndaꞌa ndi kuenda ña kànitaꞌan ndi, töve indukuni kùu yi takua kùu ma ña chàtiñu ma ndian ìyo ñuñivi iꞌya, ti ma ña ndaꞌa ndi kùu ma ndatu ña chāꞌa Ndioo kuenda ña na jàkanaa ndi ndian ìyo ndatu ma ñuñivi iꞌya.
Inga chaꞌaꞌ kàꞌan ndikoi chiꞌin ndo ña na töve vaꞌa jàꞌa ndo ña chànini ndo ña ra tìvi xini kùi. Va tu takan chànini ndo, na kuꞌva ndo ña na kaꞌin nuu ndo takua kàꞌan iin ra tìvi xini, ikan na kuu jakaꞌnui yuꞌu itaꞌvi chaꞌaꞌ ma ña kàꞌin,
Ta chiꞌin ña jāndeeni̱ ña ndēꞌi tundoꞌo ta chiꞌin ma seña jāꞌi, ta chiꞌin ndatu ta chiꞌin ma tiñu yaꞌa vaꞌa ña jāꞌi ora chīyoi chiꞌin ndo. Chiꞌin ndisaa yakan jànaꞌa yi ña ndicha kuii ña iin ra tatun Cristu kùi.
Va töve ìyo inga tuku itiꞌ vaꞌa, vati ìyo iin ñivi kùuni jakanuu xini ndo, ti kàti na ña ma tuꞌun vaꞌa chaꞌaꞌ Cristu na töve tuꞌun ndaa kùu yi ti tuꞌun yakua kùu yi, kàti na.
Ta ma inga ma ndian judíu ndian chìnuni kūtiꞌvi na chiꞌin Petuꞌ ta indukuni chiꞌin ra chūndaa chiyo na chàchi na chiꞌin ndian yüvi judíu. Ta chiꞌin uvi nuu kùu yi ña jàꞌa na yi, ta nda Bernabé kīꞌvi ra ma kuati jàꞌa na ndia.
Vati ma tutu Ndioo jànaꞌa yi ña ma kuati chàꞌnda yi tiñu nuu yo ta kùu yo takua kùu ñivi indii tichi vekaa jàꞌa yi. Ta takan kūu yi, ikan na niꞌi ma ndian chìnuni tuꞌun Cristu ma takua Ndioo chāꞌa ra tuꞌun nuu Abraham niku ña ni kuꞌva ra nuu ma ndian chìnuni.
Vati ma nuu tutu ley kàꞌan yi ti ma Abraham chākoo uvi taꞌan ma ndrakuati seꞌe ra: iin ra chākoo chiꞌin ma ña kùyaꞌvi ta inga ra chākoo chiꞌin ma ñasiꞌi ra, iin ña chàkuu nuna.
Va tu endeeni chàchi taꞌan ndo chata taꞌan ndo, ta tu jàꞌa ndo takan ndicha kuii ña ndisaa ndo ni ndiꞌi ndo chaꞌaꞌ ma kuati jàꞌa ndo chiꞌin taꞌan ndo.
Yuꞌu Paulu, ra kùu tatun Jesucristu takua kùuni Ndioo ña na kui, tài ma tutu iꞌya kuenda ma ñivi ìyo ñuu Efesu, ndian kùu ñivi Ndioo, ndian chìnuni ma tuꞌun ma Jesucristu.
Vati chiꞌin ñamani Ndioo nīꞌi ndo ña ni kakú ndo chaꞌaꞌ ma ña chìnuni ndo. Ti ma ñamani iꞌya na töve ña nànduku maa ndo kùu yi, vati Ndioo kùu ma ra chāꞌa sani ra yi nuu ndo.
Chìkain ñamani nuu ra ña na kuꞌva ra ma ña iñuꞌu ra chiꞌin ma ña kuika ra ta chiꞌin ma ña vaꞌa ra nuu ndo, ta juuni na kuꞌva ra ña na koo ñandee ndo chiꞌin ndatu ra ma tichi anima ndo jàꞌa ma Tati Ií ra ña ìyo chiꞌin ndo.
Yakan va vitin, na käꞌan ga ndo ma tuꞌun vata, vati na kaꞌan ndo ma tuꞌun ndaa chiꞌin taꞌan ndo, ti ndisaa yo kùu yo iin kuñuni.
Na kuꞌva ndo taꞌvindioo nuu ma ra kùu Tatá yo nani ora chaꞌaꞌ ndisaa ña jàꞌa ra chaꞌaꞌ yo. Ta takan na jaꞌa ndo chiꞌin sivi ma Rachaꞌnu chitoꞌo yo Jesucristu.
Ta ma ña ni jàkakú Ndioo ndo kùu yi takua kùu iin teꞌe ña chundii yi xini ndo, ta ma tuꞌun Ndioo kùu yi kuenda ndo takua kuu iin machiti ña chàꞌa ma Tati Ií Ndioo nuu ndo.
Yaꞌa ga ndetiñu kùu yi kuendai ma ninduvi ma ña takan: iin chiyo, ndava kùuni kuvi̱, ikan na kuu kuꞌin koi chiꞌin Jesuu, vati yakan kùu yi iin ma ña vaꞌa nduvaꞌa kuii kuendai,
Yakan va ndàtui ña ni tachi̱ ra nda ora ña ndeꞌe jiꞌnai ma naja kua kuàndita ma ña taꞌin,
Jànini̱ ma ña nàni Evodia chiꞌin ma ña nàni Síntique na jandoꞌiin tuꞌun vi chaꞌa ña kùu vi ma iin taꞌan vi chaꞌaꞌ ña chìnuni vi ma tuꞌun Jesuu.
Ta chaꞌaꞌ yakan kùu yi ña nda ma ora chīto ndi naja kua cha ìyo ndo, na töve ndàkoo ndi ña kàꞌan ndi chiꞌin Ndioo chaꞌaꞌ ndo, ta chìkan ndi nuu ra ña na kuꞌva ra ña na koto kachin vaꞌa ndo ndisaa kuii ma ña kùuni ra. Vati chàꞌa ma Tati Ií ra ma chinituni ña kùu kutunini ndo kuaꞌaꞌ vaꞌa ndisaa kuii nakuyi.
Ta ndyoꞌo nïꞌiin ga nakuyi töve kùmani anima ndo, vati ìyo ndaa vaꞌa ndo kuenda ra ña ndòꞌiin ndo chiꞌin ra. Vati rakan, ra kuxini nuu tandiꞌi ña ìyo ndatu ta juuni ra chàꞌnda ma tiñu nuu ma tandiꞌi tati ndia.
Ta tandiꞌi ma ña jàꞌa ndo chiꞌin ma ña kàꞌan ndo, na jaꞌa ndo yi chiꞌin ma sivi ta ndatu ma Rachaꞌnu Jesuu. Ta na kuꞌva ndo taꞌvindioo nuu Ndioo Tatá yo chaꞌaꞌ ma Rachaꞌnu Jesuu.
Ndyoꞌo yani̱ ndian chìnuni, cha chìto vaꞌa ndi ti maa ma Ndioo kāchin ra ndo ña na kuu ndo ñivi ra, vati kùuni ra ndeꞌe ra ndo.
Vati ora chīyo ndi chiꞌin ndo juuni kātituꞌun ndi nuu ndo ña ni ndeꞌo tundoꞌo itiꞌ nuu, ta ndicha kuii ña takan kùu yi, ti takan cha ndèꞌe ndo yi vitin.
Vati ìyo ma ñivi ni kaꞌan ña na koo vaꞌa yo vati cha yāꞌa ma nuu ni ndeꞌo tundoꞌo. Va tüvi chìto na ña ma kivi ikan ni koyo ma tundoꞌo ikan chata na ora jànaꞌini na takua jànaꞌini ma ñivi ñaꞌa ora chàꞌnda yi tichi vi ña ni kàku seꞌe vi. Yakan va ma ora ikan, tüva ni niꞌi na naja kua kuu kakú na.
Ta ndisaa ñaꞌa kùu ña ndaa ña jànaꞌa Ndioo nuu ndo, vati ndèꞌe ra ña kùu ndo ñivi cha ìyo tuꞌva ña cha kùu kiꞌvi ndo nuu chàꞌnda ra tiñu, ti chaꞌaꞌ ña chìnuni ndo ma tuꞌun ra kùu yi ña ndèꞌe ndo tundoꞌo vitin.
Ndyoꞌo yani, kàtituꞌun ndi nuu ndo chiꞌin ndatu Rachaꞌnu Jesucristu ña na jachiyo ndo ndo xiin ma ndra yanio ña suchan, ña tüvi kùuni ndra jàtiñu ndra. Ta ndrakan juuni töve jàchiꞌin ndra ma kua jànaꞌa ndi ña ìyo yi ña jaꞌa yo.
Yoꞌo seꞌyu Timoteu, jàyaꞌi tiñu iꞌya nuu̱n, ña na jandeeniun jaꞌun ma tiñu chiꞌin ma ñivi, ta na janaꞌun nuu na ma itiꞌ vaꞌa kuꞌun na, ta na jaꞌun yi chiꞌin animaun, takua kāꞌan ma ndrachaꞌnu yanio chaꞌun ora kāꞌan ndra chiꞌin tuꞌun yuꞌu Ndioo.
Vati ma ndra jàkuu vaꞌa ma tiñu ña tìndee ndra ma ndian chìnuni tuꞌun Ndioo, ni keta iin kivi ña yaꞌa ni tiñuꞌu ndisaa ma ñivi ndra. Ta ìyo kuaꞌaꞌ tundeeni Ndioo chiꞌin ndra, ta takan kùu kàtituꞌun ndra nuu ma ñivi, naja kùu chinuni na ma tuꞌun chaꞌaꞌ Jesucristu.
Va ma ñivi ndicha ña kìndoo ndaꞌvi ta maꞌiin, endee kàꞌan ndaꞌvi vi ta ndàtu vi ndaꞌaꞌ ma Rachaꞌnu Ndioo nduvi ta niñuu, ti chìto vi ña ni tindee ra vi.
Va ma ndian kùuni ndokuika, tia numini kòyo na tichi ma kuati. Ta ikan kùu ma nuu koyo na tichi xayu ma kuiꞌna jàꞌa ma ña kùuni na koo tiá ndatiñu na. Ta juuni maa yi kùu yi ña jandeꞌe yi tundoꞌo na, ta ni janaa yi na tiá itiꞌ nuu ndia.
Yakan va na kundaꞌvini ma Rachaꞌnu ra ora ni kichi ndiko ra ña ni jandondaa ra kuati ma ñivi. Ta cha chìto vaꞌun, yoꞌo Timoteu, naja kua tīndee ma Onesíforu yo ora chīyo yo ma ñuu Efesu niku.
Ta koto jächiꞌun ma tuꞌun vata ña tüvi nda kuenda. Vati cha chìto vaꞌun ña mamaa kuatini nànduku na, chiꞌin ma tuꞌun kàꞌan na.
ti cha ndākoo maꞌiinia ma ra nàni Dema yuꞌu ma iꞌya, ta kēe ra kuàꞌan ra itiꞌ ñuu Tesalónica, vati yaꞌa kùuni ra ndeꞌe ra ma ndatiñu ìyo ma ñuñivi iꞌya. Ta ma ra nàni Crescente, cha kēe ra kuàꞌan ra itiꞌ ñuꞌuꞌ Galacia, ta Titu kuàꞌan ra itiꞌ ñuꞌuꞌ Dalmacia ndia.
Ta nuu ma ndrachaꞌnu ña ndiso tiñu ma veñuꞌu ìyo yi ña janaꞌun ndra ña kuu ndra iin ndra kachin chinituni ña tüvi yaꞌa ndu ña jàꞌa ndra nïꞌiin nakuyi. Ta na iñuꞌu koo ndra, ta jandeeni ndra ña chinuni vaꞌa ndra ma tuꞌun Ndioo. Ta na kuuni ndra ndeꞌe ndra inga ñivi, vaji yaꞌa ndèꞌe ndra tundoꞌo chaꞌaꞌ yi.
Tàa ndi ma tutu iꞌya kuenda ndisaa ma ñivi Ndioo ña kùtiꞌvi ma veꞌun. Takua kùu ma ña taꞌan yo Apia chiꞌin ra yanio Arquipu, ra jàtiñu nduvaꞌa kuii chiꞌin yo chaꞌaꞌ ma tuꞌun Ndioo.
Ta vitin yuꞌu kùu ma ra chāꞌa tundeeni̱ nuu̱n.
Kunandi itiꞌ chiyo kuaꞌi nda kati kuꞌvai tandiꞌi ma ndian kànitaꞌan chiꞌun nuu̱n,
Iꞌya kaꞌìin tiꞌvi ma ñivi ña chāꞌa Ndioo nui chiꞌi̱n.
Vati ndicha ña cha ndōꞌiin yo chiꞌin Cristu, tuva kundeeni yo ña chìnunio ma tuꞌun ra indukuni kua ma ora kīchaꞌa yo chìnuni yo yi. Takan ìyo yi ña jaꞌa yo nda kati chaa ma kivi nuu ndiꞌinia ña ìyo yo.
Vati ma ndian cha nīꞌi nuu nindee chiꞌin Ndioo, juuni nindee na chaꞌaꞌ ma tiñu jàꞌa na, indukuni ma tava nīndee ma Ndioo chaꞌaꞌ ma tiñu ña jāꞌa ra ma kivi ucha ora jātuvi ra ma ñuñivi iꞌya niku.
ta juuni cha ndēꞌe na takua vaꞌa kùu tuꞌun kàꞌan Ndioo, chiꞌin ma ndatu kaꞌnu ña ni jaꞌa ra ma ñuñivi ña ni kichi.
Ta ma Rachaꞌnu yo, ña kàꞌan chaꞌaꞌ ma tutu, tata ma inga ndra kùu ñivi Israel kùu ra. Ta nïꞌiin ma ñivi töve nī chatiñu ndra takua kùu ma tiñu sutu, ndra jàkaꞌnu Ndioo nuu naa.
Va ma Ndioo chāꞌa ra kuenda ña nātaꞌan ra ñivi ña töve kùu na iin ndian ndaa, yakan va kāꞌan ra teꞌen:
Va tichi veꞌe uvi ikan, kìꞌvi uvanuu ma sutu kùxini, ta iin chaꞌani iin kuiya. Ta ora kìꞌvi ra ma ikan, ìyo yi ña kundaꞌa ra ma nii kiti ña sòkó ra nuu Ndioo, ikan na jakaꞌnuni Ndioo jiꞌna ma kuati ra, ta juuni jàkaꞌnuni ra kuati jàꞌa ma ndian ìyo ñuu ra ora töve chàꞌa na kuenda ña jàꞌa na yi.
Yakan va kāꞌin teꞌen: “Iꞌya ìyoi ma tava kàꞌan tutu̱n chaꞌi,
Vati ìyo nda ndyoꞌo kūndeeni ndo ora kàꞌan tiꞌini na chata ndo ta kāni na ndo ma nuu tuvi ñivi, ta ìyo inga ndo ña kūtaꞌan indukuni chiꞌin inga na ora ndēꞌe na tundoꞌo ndia.
Ti teꞌen kàꞌan yi: “Isaac kùu ma ra ni jaꞌa ña ni kuita kuati ma tataun”, kàti ma Ndioo chiꞌin ma Abraham.
Ta töve maxii kùuni ndo ora jàkuninaa ra ndo ndia.
Tandiꞌi ndo ìyo yi ña tiñuꞌu ndo ma ñivi ndaka ndo ña kùu ñasiꞌi ndo, ta na kïꞌvi ndo kusu ndo chiꞌin nïꞌiin inga ñivi tandaꞌa chiꞌin inga na, ti koto jàkini ndo ma nuu chito kìxi na, vati Ndioo ni jakutuni ra nda ndian ni kùuni ña töve tìñuꞌu ndian tandaꞌa chiꞌin inga na, ta ndian kìꞌvi chiꞌin ñasiꞌi inga ra a chiꞌin ii inga ñaꞌa ndia.
Ma ndian chànini takan, vaꞌa ga ña na töve kuatu na ma ña ni kuꞌva ma Ndioo nuu na.
Vati ma Ndioo kùu ma ra kāꞌan teꞌen: “Na kïꞌviun chiꞌin ñivi ñaꞌa ña yüvi kùu ñasiꞌun, ta ñaꞌa chiꞌin raꞌii yüvi ra kùu iian ndia”, ta juuni kāꞌan ra teꞌen ndia: “Na käꞌniun ñivi.” Va tu ìyo ndian töve kìꞌvi chiꞌin ñivi ñaꞌa töve kùu ñasiꞌi na, va chàꞌni na ñivi, kùuni yi kaꞌan yi ña ìyo kuati na, ti endee töve jàchiꞌin na ma ña kàꞌan ma tuꞌun Ley Ndioo.
Vati ma chinituni iꞌya na töve vàchi yi itiꞌ andivi nuu ìyo Ndioo, ti vàchi yi ma nuu ñuꞌuꞌ ñuñivi, ti kua chànini maa yo kùu yi, vati kùu yi ña vàchi yi ma chinituni ma kuiꞌna.
Ndyoꞌo yani̱, na kukuꞌuni ndo ma ndra kāꞌan chiꞌin tuꞌun yuꞌu Ndioo tajiꞌna, vati ìyo ma tundeeni Ndioo chiꞌin ndra ora ndēꞌe ndra tundoꞌo. Ta na jaꞌa ndo indukuni takua jāꞌa ndra, ti ndrakan nïꞌiin chaꞌa nī janañuꞌu jāꞌa ndra.
Jesuu kùu ma ra kāchin Ndioo kuenda ña jachinu ra ma tiñu iꞌya, ma nda ora takäꞌan tuvi ma ñuñivi iꞌya niku. Ta vitin ma kivi nuu ndiꞌi nia, Ndioo cha jānaꞌa ra ra nuu ndo kuenda ma ña vaꞌa maa ndo.
Va ndyoꞌo kùu ndo ñivi kāchin Ndioo, ta kùu ndo sutu ña jàꞌa ndo tiñu kuenda ma ra kùu rey, ta juuni kùu ndo iin ñuu nduvaꞌa kuii ií, ta kùu ndo iin ñuu ña ìyo kuenda ma Rachaꞌnu Ndioo. Ta takan kùu ndo, ikan na katituꞌun ndo ma tiñu yaꞌa ga vii ta kaꞌnu ña jàꞌa ra nuu ma ñivi, ti Ndioo kùu ma ra jāꞌa ña jàña ndo ma itiꞌ naa ña töve vaꞌa ña kàchika ndo, ta tīꞌi ra ndo ma itiꞌ ndichin. Ta ma itiꞌ ikan, iin itiꞌ yaꞌa ga tacha ta vii kùu yi.
ìyo yi ña na kumi vaꞌa na ma yaa na koto kàtiꞌini yi,
Tu ìyo ma nda ndian kàꞌan nuu ñivi, na kaꞌan na takua iin ndian kàꞌan ma tuꞌun yuꞌu Ndioo. Ta tu ìyo nda ndian chàꞌa iin tiñu, na kuꞌva na yi chiꞌin ndisaa kuii ma tundeeni ña chāꞌa ma Ndioo nuu na. Ta tandiꞌi ma tiñu jàꞌa ndo na jaꞌa vaꞌa ndo yi, ta takan kuu jakaꞌnu ndo ma Ndioo chaꞌaꞌ ma Jesuu. Ti rakan kùu ma ra yaꞌa ga ìyo ndatu ta yaꞌa ga kaꞌnu kùu ra. Ta takan na kuu yi endeeni. Amén.
Chaꞌaꞌ ma tuꞌun iꞌya kùu yi ña Ndioo chāꞌa ra tuꞌun ra nuu yo, ta yakan ti yaꞌa ga kaꞌnu yi ta yaꞌa ga ìyo kuenda yi. Ta chaꞌaꞌ ma tuꞌun kaꞌnu iꞌya ña Ndioo chāꞌa ra nuu ndo ña kuu chaa ndo nuu niꞌi ndo koo ndo takua ìyo ra, ta juuni ni jakakú ra ndo nuu ni jandiꞌi na ndo, takua ni taꞌan ma ndian ìyo ñuñivi chaꞌaꞌ ña yaꞌa chàtaꞌani na jàꞌa na ma ña kini.
Ta ni ndeꞌe ndra tundoꞌo ma takua jàndeꞌe na ma tundoꞌo ma inga ñivi. Yaꞌa ga sii kùuni ndra chaꞌaꞌ ma ña chàtaꞌani ndra jaꞌa ndra viko nda ora nikuuni. ¡Iin tukanuu kùu ndra chaꞌaꞌ ma kuati jàꞌa ndra ma ora kaꞌìin ndra ma nuu ìyo viko jàꞌa ndo, ta chisii ndra ora kanduu jaꞌa na ma ña töve vaꞌa ña chàtaꞌani ndra jaꞌa ndra!
Yakan va cha kātituꞌun ndi nuu ndo ma tuꞌun ndēꞌe ndi ta chīni ndi, ikan na inuu koo ndo chiꞌin ndi takua inuu ìyo ndi chiꞌin ma Rachaꞌnu Ndioo Tatá yo ta chiꞌin ma seꞌe ra Rachaꞌnu Jesucristu ndia.
Yakan va tandiꞌi ma ndian tüvi chìnuni tuꞌun ma ra Seꞌe Ndioo, kùuni yi kaꞌan yi ña ni ma tuꞌun Ndioo Tatá yo, na tüvi chìnuni na, tuva takan ndia. Va takua ma ndian kàtituꞌun kachin nuu ma ñivi ña ndicha ña ma Rachaꞌnu Jesucristu kùu ma ra Seꞌe Ndioo, ndiakan kùu ma ndian ìyo ndicha kuenda ma Ndioo Tatá yo.
Vati taku yo jachiꞌin ma ña kàꞌan Ndioo, cha chìto yo ti ìyo ra chiꞌo ta ìyo yo chiꞌin ra, chaꞌaꞌ ña chāꞌa ra ma Tati Ií ra ña na koo yi chiꞌo.
Ta tu chìnunio ma tuꞌun kàꞌan ñivi chiꞌin yo, ta ìyo yi ña chinuni ga yo kua kàꞌan Rachaꞌnu Ndioo, vati kàꞌan ra chaꞌaꞌ naja kua ìyo ma ra kùu Seꞌe ra chiꞌin yo.
Yoꞌo yani, yaꞌa vaꞌa jaꞌun ña tìndeun ma ndian kùu taꞌan yo ña chìnuni kīchi inga ñuu ora chàa ndra chàndeꞌe ndra ñuu̱n ma nuu ìyo veꞌun vaji töve nàkotoun ndra.
Va taku ndyoꞌo ndian kùu yani ña chìnuni tuꞌun Ndioo, na chinuni vaꞌa ga ndo ma tuꞌun ra, ikan na niꞌi ga ndo naja kua koo ií ndo chiꞌin ra. Ta juuni na kaꞌan ndo chiꞌin ma Rachaꞌnu Ndioo kuenda ña na tindee ma Tati Ií ra ndo.
Taku yuꞌu, ti cha chìto ndiꞌi̱ naja kua yaꞌa niꞌi jàtiñu ndo, ta naja kua jàndeeni ndo chiꞌin taꞌan ndo, ta juuni cha chìtoi ña na kündee ga ndo ndeꞌe ndo ña jàꞌa ma ndian kini ndia. Ta chìtoi ña cha kìchaꞌa ndo kiꞌin ndo kuꞌva ma ndra kàꞌan ña kùu tatun Ndioo, ta tüvi ndicha, ta juuni chìtoi ña cha chāꞌa ndo kuenda ña mamaa ndra vatani kùu ndra.
Yakan va tu ìyo soꞌo ndo, na tasoꞌo vaꞌa ndo ma ña kàꞌan ma Tati Ií Ndioo nuu ndo ma tichi taꞌiiꞌiin veñuꞌu ndo.”
Ta juuni ndēꞌi iin oko kumi tayu ña endee kavanuu yi ma tayu ií nuu chàꞌnda Ndioo tiñu. Ta ikan kùu ma nuu nandi oko kumi taꞌan ma ndrachaꞌnu ña, ñuꞌu ndra jaꞌma kuichin, ta korona oro indii xini taꞌiiꞌiin ndra.
Tajan ndisaa ndian kaꞌìin ikan teꞌen kīchaꞌa na chìta na iin yaa chaa nuu ra ña kùu ra takua kùu iin mvechala ikan:
―¡Naꞌa! ―kàti yi.
Ta ora yāꞌa ña kūu teꞌen, tajan ikan ndēꞌi nduvaꞌa kuii kuaꞌaꞌ ñivi ña siin siin ñuu kīchi na, ta siin ñivi kùu na, ta siin siin tuꞌun kàꞌan na, ta siin siin ñuu na ndia. Ta ndiakan kùu na ña kaꞌìin na ma itiꞌ nuu ma nuu ndaa ma tayu ií nuu tàꞌnda tiñu, ta itiꞌ nuu ma ra kùu mvechala ña nduvaꞌa kuii kuaꞌaꞌ na ña nïꞌiin ñivi na küu jaꞌa na kaꞌvi na na. Ta juuni ñuꞌu na jaꞌma kuichin, ta ndaꞌa na ma ndaꞌaꞌ tikaꞌa.
ta ikan ma Rachaꞌnu Ndioo ni janatii ndio ra ma takuii tinuu na.
Ta takan kūu ña kīndoo nuna ma ndi kumi ma tati ikan, kuenda ña na kaꞌni yi cha yatin sava ma ñivi ìyo nuñuꞌuꞌ ñuñivi. Vati cha ìyo vaꞌa yi ti cha chāa ma tiempu vitin ña kaꞌni yi ma ñivi ìyo nuñuꞌuꞌ ñuñivi.
Ta ma ora ña cha chīnu kātituꞌun ndio ndra ma tuꞌun Ndioo nuu ma ñivi, tajan kēe ndio iin ña kàa takua kàa iin kiti xaan tichi ma yavi nduvaꞌa kuii kunu, ta yakan kùu yi ña ni kanitaꞌan yi chiꞌin ndra, ta ni jakanaa yi ndra, ta kaꞌni yi ndra.
―Takan kàti ma tati ikan.
―Takan kàꞌan ma tati ña chīni̱ itiꞌ andivi.
Vati tüvi nī jandaꞌviñaꞌa ndra, ta tüvi nī kaꞌan ndra tuꞌun vata ndia, vati ndra vaꞌa kùu ndra nuu Ndioo.
yoꞌo ra kùu Rey, ra chàꞌnda tiñu nuu tandiꞌi ma ndian ìyo nuñuꞌuꞌ ñuñivi.
Takan kūu ta ma tati uꞌun ña jàkuu tiñu nuu Ndioo, kuàꞌan yi kuàkata yi ma tundoꞌo ña kaꞌìin tichi koꞌo yi ma nuu ndaa ma tayu kaꞌnu nuu ma kiti xaan ikan. Ta endee ndōnaa ndisaa nuu chàꞌnda ri tiñu, ña ndava juuni yaa maa na chàchi iꞌi na, jàꞌa ña yaꞌa uꞌvi na ña ndèꞌe na tundoꞌo.
Ta juuni teꞌen nākaꞌan tuku ma tati ikan chiꞌi̱n:
vati teꞌen chànini ña chiꞌin ma chinitunian:
tichi iin orani kùu yi ña ndīꞌi yi naa jàꞌa ña jākutuni Ndioo yi,
cha ndiꞌi kuii ma ñivi ìyo ñuñivi jātivi ña.
Ta ma tinuu ma ra yoso ma kuayu kuichin ikan, tacha yi takua tacha ma yaa ñuꞌú. Ta ma xini ra kaꞌìin kuaꞌaꞌ korona, ta ikan ìyo ma sivi ra ña uvanuu maa ra chìto.
Vati maa ra kùu ra ña ni janatii ra ma takuii tinuu na ti na tüva ni kuvi na, ta na tüva ni kuaku na, ta ni ña ndaꞌvi kùuni na, ta tüva ni ndeꞌe na tundoꞌo ndia. Vati ma nuñuꞌuꞌ chaꞌnu chiꞌin ndisaa ma ña kini ìyo yi niku cha nāa yi.
Ta ma maꞌñu ma kaai kaꞌnu ña yaꞌa ma tichi ñuu kaꞌnu, chiꞌin ninduvi chiyo ma yuꞌu yuta, ikan ndēꞌi ña kuàkuaꞌnu ma yutun chàꞌa kivi koo yo, ta chàꞌa chiti chàcho uchi uvi chaꞌaꞌ iin kuiya, ña kùuni yi kaꞌan yi ña chàꞌa run chiti nani yoo. Ta juuni vaꞌa ma ndaꞌaꞌ run kuenda ña jàndaꞌa yi tandiꞌi ma ñivi ìyo ñuñivi.
―¡Naꞌa, yoꞌo Rachaꞌnu Jesuu! Ta takan na kuu yi. Amén.
