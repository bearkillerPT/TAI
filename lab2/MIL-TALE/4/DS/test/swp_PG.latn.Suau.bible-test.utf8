Bagubagunana eai Eaubada galewa eo tanoubu i hetubudi.
Abo Eaubada ginauri gamagaridi i hetubudi wa ie italau aridi eai, ie ita, se lolo ariri. Abo maimailahi eo maratomtom, asubena hehaligigi‐esegana.
Sine i ribalau mota arinai i ene, “Oea ta oeagina uauadi taba ai aidi,
eo oeagi wa ue ai,
Oa tano abo u giari, iamo adidirina taba nige i leawa’uioi; oa abo taudago eo tauelitata tanoubu eai ta.”
Arinai Inosi ena mauri asubenadi maudoidi ede handere haligigi‐hasi eo haligigi; abotai ie mate.
Noa wa isina ede ina. Noa tau laulau duduraina, isina boeana eai iabom nige giruna; Noa maena Eaubada se laulau esega.
Dibori utu’utu wa i laulau asubena tatao‐labui‐se‐mate tanoubu potana eai; goila tanoubu i laugirihai abo ake wa i lausini, i poupouli, i sae ariri tanoubu ewana eai.
Abo Eaubada Noa mananatunayao i ainauiaidi, aridi eai i ene, “Au ua hegamagari, tanoubu au hemonau.
Eaubada abo Iapeta i helai,
Ioketana nanatunayao Alemodada, Selepi, Hasamaweta, Iera.
Nahora borimai tau‐esega‐i‐mate eo haligigi‐hasi ie mia, abotai i hemala Teraha tamana;
Aberama ena gogo abo i laiariri, suisui, eo silver eo gold.
Aberama wasa i ataiei ana boga esau se abi se pai, abo ia ena tataoyao se heata komakomanidi’o, ena numa eai se labasidi, tataodi handere haiona eo saudoudoi‐haligigi‐haiona, i woeaidi se aihenau se lau e se lage Dani eai.
Isi abo se uioma inai, isi hehasina huiana eai; paana Amore tataodi edi baaea sora nige se ohi mamohoi.”
Eaubada ie riba Aberahama arinai i ene, “Na oa mo, oa abo egu aigora ribadi u sogohidi, oa eo am isimurita se murimuritama wa, isidi gamagaridi eai.
Arinai Saraha nuaboeana eai i maruhi, i ene, “Ea sinesinebada’o, eo monegu i tautaubada’o, abo gonoamai kodena ai lobai?”
Na isi mo si ene, “U torohihisi.” Eo si ene, “Tau ta ia taulaolaoma mo, na bena i toro doha tauhedudurai! Sora oa abo ai abi‐baaea aririem, abotai isi.” Lota se dudui aririei, se hanahanaui arinai bena dobila guduna se eatulopa.
Nei eai Aberahama i torohai i lauwasi ie lau Negeba tanona eai, Kadesa eo Sura duaduaridi eai ie mia; eo Gerara eai hinage ie mia.
Na heaheari sinena natuna wa ia hinage abo i hemala basileia, paana ia hinage natum.”
Dimo wa Eaubada i ribaei wa arinai se lage, abotai Aberahama aba‐aitalasam i tarini, potana eai oeagi i hatai komakomanidi, natuna Isaako abo ie pai, eo i he’enosaei oeagi wa potadi eai.
“Egu guiau e, u ataiegu wa, tano maisana silver sekela handere hasi, oa eo eau arida eai meta saha? Bena em taumate u tore mo.”
Hinage i ene, “Arimai eai lei aba‐aibai, eo aiai gonoana, eo numa susuana hinage, arinai taba au mia.”
Sinana eo louna si ene, “Sora siu ta i mia begana arimai eai doha asubena saudoudoi, muridi eai abo au lau.”
Isi edi aba‐mia Havila i lau e Sura, ia ede Aigupito matana eai, Asiria edana eai. Ana bogaoyao gamagaridi nei eai i miasuaraedi.
Abimeleko i ene, “Ina saha ue abi arimai eai? Ena tau esau ata bena ma monem se eno, abo giru lailai u leama potamai eai.”
Isaako natuna Isoa enana i ribariba na Rebeka i ataiei. Arinai Isoa wa ie lau nuura eai bena ailoea aiaina hesabana,
eo sinam nanatunayao arim eai abo se turibono.
Isoa ie ita hede Isaako Iakobo i riba helolo, eo i hetamari ie lau Padana‐arama, nei eai bena monena i abi, eo i ribahelolo hinage i heriba, “Tabu Kanana sinena esau u tawasorai.”
Labana abo i ribalau ia arinai i ene, “Mamohoi ariri, oa siadagu eo bulumagu!” Abo nawalai esega sorasorana arinai ie mia.
Lea i itayao i labalaba lautom arinai ena heaheari sinena Silepa i woeai i mosei Iakobo bena i abi monena.
arinai oeaoeagi uriuridi wa matadi eai eawoidi nanatudiyao se hetubudi, to edi huia labalaba eai nanatudiyao se labasidi wa wieadi uriuridi mo, eo headi tupodi se dubaduba.
Labana hinage i ribalau Iakobo arinai i ene, “Em nuatu saha to u torohai eamueamui doha meta, eo nanatuguyao sisine u laehesuaradi, eo u girihaidi doha tatao auaudi iala eai?
Iakobo i torohaiuio ena dobila i lauwatai, to Eaubada ena aneru ia se hailobai.
Abotai Penuela i torohaigabaei mahana i daladalasae ie sina potana eai, na i laulaudae.
Abo ta haitawasora; omi nanatumiuyao sisine au ledima arimai eai, eo ai hinage abo nanatumaiyao sisine ai lediwa arimiu eai.
Na Debora, Rebeka tauabihelaina, ie mate, to se tore Beteli eai, oeagi lailai paana eai. Abo oea wa esana se tore Alona‐bakuta.
Arinai Isoa Seira oea tupidi eai ie mia, Isoa esana esau Edoma.
Saulo i odalele abo Baal‐hanana, Akebore natuna tau, i hemala wasawasa.
Abotai se bawa adi aiai se aidi. Abo matadi se helabaisinidi, Isamaela tataodi gamagaridi se itadi, Gileada eai se laoma, edi kamela maediyao, muramura panepanedi udoi udoi se baheidi, se laedi Aigupito eai.
Abo i toro, ie lau, ena abobo i torehesuala, na ena wabuwabu luluna i luiuioi.
na huiana eai wa arinagu ea helai ea eabaeaba abo ana lulu i laugabaei arigu eai eo ie dago ie pesa.”
Na bulumakau bawesinadi haligigi‐labui adi ao se lolo eo se tubu lolo, saga eai se gaiosaema abo goila gegesina eai se aibai.
Eaubada enosuai i helabui Parao arinai ia ede paana ginauri ta Eaubada i nuatu nonohai, eo nige baeaona abo i hemamohoiei.
Abo Isaraela nanatunayao tatao se laoma sitona se uneune dodoga headi tauuneune boeadi eai, paana guriam i lai ariri Kanana eai.
Huiana wa edi baeki se hegoigabaedi, aruadi se loi paana gamagaridi esau esau ena moni sumana wa ena baeki alona eai, abo isi ma tamadi moni sumadi wa se itadi se matausi ariri.
Abo i hesioedi i ene, “Edohamiu? Tamamiu i lolo, tautaubada wa wasana lahinai au heribagu wa? Ia sora ma miana?”
Abo oa em heaheari tataodi u heribadi, ‘Ena ami taumurita nige maemiu au dobima taba nige matagu au itauioi.’
Abo au lauhesomdi, ‘Ina doha au lauwatai. Aigupito eanuana ena carts au abidi au laedi, nanatumiuyao gagiridi eo monemiuyao enadi, abo tamamiu au woeaiyama eo au laoma.
Abo Beniamina nanatunayao tatao: Bela eo Besa, Asabela, Gera, Neamani, Eli eo Rosa, Mupima eo Hupima eo Ade.
To edi suisui se laedi Iosepa arinai, abo aiai i mosedi, hosi eo mamoe eo bulumakau eo asini helaudamaidi, abo borimai me aiaina i mosei edi suisui helaudamaidi.
“Eaubada, ia matana eai tamaguyao Aberahama eo Isaako se laulau,
eo edi nuayalayala paana edi heamamna ie dio!
Dani abo ena tataoyao i hedudulaidi
Beniamina abo i guriam doha luko,
Iosepa ie mia Aigupito eai, ia eo tamana ena numa tataodi. Iosepa ena mauri borimaidi handere esega eo saudoudoi.
Abo louna hanahanauna eai i totoro bena abina i ata abo saha i tubu arinai.
Ea laoma Aigupito tataodi nimadi eai bena ea lebohaidi, eo eanua eai ne bena abo arinai ea woeahaidi, eanua esau lolona magamagagana arinai eanua masumasurina; Kanana eo Hito eo, Amore, eo Perisi, eo Hiwi ea Iebusi tataodi edi eanua arinai.
Ia abo i ribalau tatao aridi eai, ia abo awam, oa hinage abo ia arinai doha Eaubada.
Abo Isaraela tataodi edi babada se laoma se doulau Parao arinai, si ene, “Paana saha em heaheari tataodi u abidi doha ina?
Usieli nanatunayao tatao: Misaela, Elisapano, eo Sitiri.
Na Aigupito tataodi edi tau tabutabusima gonogonoana se ginauri edi sonoga eamueamuidi aridi eai, to Parao nuana i heoiura eo edi riba nige i ataiei, gonogonoana doha GUIAU i ribaei.
Abo ai lau barabara eai asubena haiona lauwasina GUIAU ema Eaubada ena aitalasam ai gabu, doha ia i lauhesommai.”
Aigupito eanuana maudoina boeana eai nabu tupitupina wa ginauri gamagaridi oea eai i lubidobedi, tatao eo suisui: eo nabu tupitupina oea lagauna i lubidobei, eo oea oeagidi gamagaridi i eatugodugodudi.
Na GUIAU Parao nuana i heoiura, taba nige Isaraela tataodi i abigabaedi.
Doha ina abo au ai: taumiu au taididinimiu, emi aemiu eai, eo em tu’e nimamiu eai: eo abo au ai heurai. Ina ta GUIAU ena pasova ede.
Abo borimai handere hasi tau‐esega‐i‐mate‐saudoudoi sigasigadi eai meta asubena me arinai GUIAU ena moutuana lailaina Aigupito eanuana se torohaigabaei.
Sukota se laugabaei edi lauwasi se lauei abo Etami eai edi numa‐lulu se hetorodi barabara dedeana eai.
Gabogabo hinage i uioma, kariota eo hosi taugeruidi eo Parao ena tauiala moutuana maudoina i hepututawaidi isi tauhemuriwataidi gabogabo boeana eai wa; nige begana esega i mia.
O GUIAU e, eaubada udoi udoi boeadi eai,
Murina eai se lage Elima eai, nei eai bunubunuwasi saudoudoi‐labui, eo palm oeagidi tatao haiona‐se‐mate‐saudoudoi, to nei eai goila gegesina eai edi numa lulu se hetorodi.
Arinai asubena hehaligigi‐labuina eai tatao se aiyawasi.
Abo Mose bosiana i heriba GUIAU ena abiabi saha eo saha Parao arinai, eo Aigupito tataodi aridi eai Isaraela tataodi debadi eai, eo pilipili gamagaridi se hearodi dobila eai wa, eo edohana GUIAU i abihemauridi.
GUIAU i ribalau Mose arinai, i ene, “U lau tatao u hetabuedi wau eo maraitom, eo adi lulu bena se deuridi,
Tabu u aiyahari.
ena i torouio i sae i dobi tu’e arinai, ia i oi’ita wa abo se eairigabaei, na ena huia gabaena debana eai abo i hemaisa, eo abo i riba bena se itawatai i lau e i lolo komakomani.
Na, ena tanuagana nei eai, nige hedudulaina: ena moni eai se sagenai maisana wa aba‐hedudulaina ede.
Saha eo saha ea heribamiu abo au komakomani: tabu eaubada headi esadi au ataidi, eo tabu hinage se ataiedi oa awam eai.
Arinai Mose, Arona, Nadabi, Abihu eo Isaraela edi babadayao tatao‐haiona‐se‐mate‐saudoudoi se sae.
Taodi‐labui sora nige se eno, sine va i avasae i laoma aridi eai numa evana eai.
Tatao edi numa se abihaidio bena Ioridano se gaeoavasi, kohena, matadi eai ake se bahei.
Pasova se ai e, maraitom nei eanua godibuna se aidi, keki nige obue se tore hinage, eo godibu se gabu hinage nei asubenana eai.
Nei huiana ne Iosua i lauhesomdi i ene, Ena tau esau maraitom asubena teina eanua, Ieriko, i abiuio, Guiau matana eai tau va abo i baaea, numa paadi i ginauri abo natuna taubaguna i taueamui, hinage dobila gududi i toredi natuna taumurita abo i taueamui.
Iosua abo i torohai, iala tataodi gamagaridi maenaeao hinage, bena se sae Eae eai, se ialaidi, Iosua tataoadiadidiri 30,000 i hileidi maieona eai i hetamaridi,
Isaraela gamagaridi, eo edi babada hinage, eo adi tanuaga, eo edi tauhekiraino, ake hari teha, hari teha eai se totoro: kohena, boga Levi, Guiau ena ribahesunuma akena se laei, laolaoma tataodi, eo headi boeadi eai se labasidi hinage, tupona Geresima tupina hasarina eai se totoro, eo tupona Ebali tupina hasarina eai: doha Mose Guiau ena heaheari i lauhesomnonohaidi, i ene, Isaraela tataodi arinai se aihelahuidi.
Adonisedeka, Ierusalema edi Vasavasa, vasana i ataiei Iosua Eae i abi, eo i hebaaeaaririei: ena laulau Ieriko eo edi Vasavasa aridi eai, doha ede hinage ena laulau Eae eo edi Vasavasa aridi eai, Gibeona tataodi maedi Iosua se haiavaeha, eo se miamia Isaraela boeadi eai vasana hinage i ataiei:
Iosua, eo Isaraela gamagaridi maenaeao Libina se laugabaei, Lakisi eai se lagema matadi eai se abi‐numa, se ialaidi.
Teina Vasavasa gamagaridi aridi eai Iosua huia roharoha eai i ialaidi.
Madona edi Vasavasa,
Nei asubenana ne Mose i aigora i ene, Mamohoi, oea va arinai aem se utu abo em oea, eo am isimurita edi oea i lau e nige nosina, paana ma nuam i ohi Guiau em Eaubada u hemurivatai.
Abo se soi haligigi‐labui: Iuda abo se miahai geregere eai teha eavana eai, boga Iosepa abo se miahai teha bauri eai.
Guiau abo i heaiavasidi tupo saesae, eo tupo dobidobi, doha hinage tamadieao i riba aigora, adi vaiunu gamagaridi aridi eai nige tau esau matadi eai ie toro: Guiau nimadi eai adi vaiunu i mosedi.
Eaubada bena i nuahimai Guiau tabu ai ouealaealaei asubena ta ai lau suaraei, eo ia nige ai hemurivatai, bena hatahata tabuna ai ginauri ema alagorugoru, eo ema aitalasam; Guiau eda Eaubada ena hatahata tabuna hasarina eai, ena numa bahebaheusi matana eai, se tore.
Abotai Balaki, Sipoa natuna, Moaba edi Vasavasa i toro Isaraela i ialaidi headi i hetamaridi Balama, Beoa natuna, i eogai bena i hebaaeamiu.
eo i hasihasiri asubena to maiona.
Oa abo u hetamogorugorudi poasi tu’ena arinai,
tanoubu maudoina eai oa esam i sae ariariri!
Gogo gesagesa tauna ena nuatu isi bena se gudugudui,
mamohoi em ainauia enagu i sae ariri.
GUIAU ena lauheata ribadi se dudurai,
se sunumaem arinai oa u lebohaidi.
siadagu gamagaridi se hasiridi—
isi hinage nige abina se ata se hemauriuioidi.
Eo eai ena eanua tabuna eai abo i toro?
Asubena lohaloha eai oa ea bagibagiem.
Nuagu u itawatai, eo u saguhaigu;
arinai ena numa lulu eai aitalasam abo ea gabudi ma wowogu;
egu abamia adiadidirina abo arinai ea mauri!
se nuatueamuyamui bena se unuigu.
na taunuasaesae ena maisa i heporohe aririei.
Au kode ariri GUIAU arinai, omi taulaulau dudurai!
Wasawasa esau ena tauiala gamagaridi taba nige se hemauri;
GUIAU au heasisiei, omi hetabu tataomiu e,
Paana nige baeaona abo se wowoea doha lagau,
Tau dudurai ena gogo begana mo, i lolo ariri
Tau dudurai abo oea i abi enana,
Earuagu i gadomagu Eaubada arinai,
“Paana saha u nuahuiegu ta?
tausaguheulaida baaea huiadi eai.
mana lailai didigana ia i lauhetaiiri.
eo egu riba au gabaedi dagelamiu eai.
oa u deurigu, abo ea posiposi ariri abotai snow.
i lau e sabom i lau’o.
Ia iabom egu we’utau eo egu abamauri ede,
abo oa u hemaisa.
baaea giruna debana eai.
em abalau gamagaridi eai masuri i lai ariri.
Paana ede oa, Guiau e, oa egu sunuma ede,
Arinai egu huia tautaubada eo egu huia uruhou eai,
Paana ede tau nuasaesae ea aiaromagigiriedi,
Mamohoi tupo sagisagigi eai oa u hetorodi;
matam u hesina potamai eai arinai abo ai mauri!
Mauri u leama, abo oa esam eai ai aiaiboda!
abotai tau laulau gewagewa ena numalulu eai ea miamia.
Mamohoi saha eo saha i lolo GUIAU abo i leama,
abo nuasonoga ai lobai.
Matam eai mo abo u aiaiewa
Ena lauhesom ribadi isi ede mamohoi ariri;
Au wana GUIAU arinai, ia esana au ribatausaei;
Omi abo au nuatui, GUIAU ia Eaubada.
doha ede meta ena gadosisi miatahitahina laina, ia tauheasisiena enadi.
galewa ue wese doha numalulu,
GUIAU ena oeagi goila se henomaririedi,
eo se uio tano muamuana arinai.
I lolo GUIAU se lautoiei ena gadosisi miatahitahina debana eai,
Tatao headi waga eai se adau se lau gabogabo eai,
Ia ena aiainauia debana eai se helaiuioi;
babada abo i eatugorigoridi
Isaraela numana abo i helolo;
Mate eai u saguhaigu,
em riba hesunuma debana eai bena u nuatoatoaegu.
galewa eai, i lau e nige nosina.
to arinai dobila boraboradi gamagaridi ea hewaiunuedi.
eo em laugagaeo u heatagu.
paana oa em lauhesom nige se awamamohoiedi.
ma oeagi alaalasina!
numana se adidiri eo se toro patupatu,
to ta dago’o!
hewari huiana nanatunayao doha ede.
eo taba nige matagu se enoeno.
lamepa ea abinonohai egu heyausi tauna enana.
Egu bawa eo egu toro abidi u ata’o;
tano boeana eai se ginauri komakomanigu.
Oa em laulau matamatausidi ma gigiboridi, tatao abo se ribahemasarahadi,
GUIAU taugadosisiena tataodi gamagaridi i itawataidi;
GUIAU au hedebasaei!
Isaraela bodana isi ede ia gegesina eai wa.
Eliuda Eleasara i hetubu, Eleasara Matana i hetubu, Matana Iakobo i hetubu,
“Rama, eanuana eai dou gurumoana ie sae, se ataiei,
Asubena tatao‐labui‐se‐mate eo maiona tatao‐labui‐se‐mate i aiudi, abo i guriam.
Maesega edi hiana se laugabaedi, ia se lauwatai.
Em tau u heyalaei wa maidam au hainuabiga heuheula, sora dobila eai taumi labui au laulau esega lauhetala hesabana; ata em tau u heyalaei wa i laem tauhedudurai arinai, tauhedudurai abo i mosem tauitaitawata arinai, oa abo se tutuguduim.
“Au laulau‐uura wa, tabu riba nige aniodi au ribaedi mo, doha hinage Murimuri tataodi; isi edi nuatu si ene riba se hegamagari abo se ataiei.
Taba Eaubada ina doha oea leidi i heluidi, wau ie ota, maraitom se gabu um boeana eai, omi abo nige i heluimiu wa, sunuma gagiri tataomiu e?
Esa eo esa teina egu riba ta i ataiedi, eo nige i lauwataidi, abo se heaheasoniei ia tauyauyaurena, ena numa malageregere eai mo i hetoro;
Tatao wa se noo, si ene, “Tau ta edohana ina, mana eo gabogabo ena riba se ataiei!”
Iesu abo i awasae sunago tanuagana ena numa eai tatao huelele se oioini i itadi, eo tatao se doudou.
Mamohoi, ea heribamiu ta, hedudurai asubenana eai Sodoma eo Gomora edi baaea nige si ene ie lai, doha wau eanua wa.
Iesu arinai si ene, “Ia bena i laoma wa ia ede oa, e esau abo ai eooi?”
Ia abo i heribadi i ene, “Davida ena laulau nige au hasiri wa? huia ne i guriam, eo ana sasaguyao hinage;
“Oeagi lolona uauana hinage i lolo: oeagi baaeana uauana i baaea: oeagi abaitalobaina ede uauana.
Arinai ede aridi eai ea heribaparaboledi: paana se itaita taba nige se ita, eo se ataiei taba nige se ataiei, eo nige se nuatui.
Peroveta i ribaei bena arinai se hemamohoiei si ene, “Parabole eai, awagu abo ea dabari: riba headi eamuyamuidi tanoubu huia hetubuna eai wa abo ea ribaedi.” (Psa. 78.2).
Arinai abo Heroda i ribahesunumalaei ma aigorana, i ene, ena ginauri saha, saha i aibodaidi, abo i mosei.
Tauuriuri eo Parisea headi, Ierusalema tataodi, abo se laoma Iesu arinai, si ene,
Iesu ia arinana abo i heuio i ene, “Sine e, em sunuma i lai ariri: ginauri wa u gadosisiei wa abo u abiheohi.” Arinai abo ia natuna wa i mauri.
Galewa basileia kina abo ea lediwa saha eo saha tanoubu eai ta u audi, galewa eai hinage abo se audi: saha eo saha tanoubu eai ta u eairihaidi, galewa eai hinage abo se earihaidi.”
Teina doha uura eo aiudi aridi eai mo ta aiduiedi.”
I lau hesioidi, abo esau i laoma ia arinai, ana hagahaga taleni tausani saudoudoi nige i hemaisadi.
Tamam eo sinam u eogoeogoidi: eo Helem taumia u gadosisiei doha oabom u gadosisiuioim.”
Ia abo se mosei Murimuri‐tataodi nimadi eai, abo se talatalawasiei, eo se pidiri, eo se hesatauro: asubena hehaionana eai abo i torouio.”
Moutuana si ene, “Ina ede Iesu, ia Nasareta Galilaia perovetana.”
Ia arinai si ene, “Tatao baabaaeadi meta abo i unuhematedi, ena oea abo i moselaei hari tatao paisoa aridi eai, isi abo oea aiaina edi huia eai, abo se mosei ia arinai.”
Ia arinai si ene, “Kaisara enana.” Abo i ribalau aridi eai i ene, “Kaisara ena ginauri au laei Kaisara arinai, eo Eaubada ena ginauri au laei Eaubada arinai.”
Na edi laulau gamagamagari se laulauedi bena tatao abo se itadi, edi pilateri se hemagagadi, eo adi lulu dedeadi se helaidi.
Laulau dudurai tataodi osinadi gamagari tanoubu eai se heboriridi abo se laoma debamiu eai, Abela laulaududurai tauna osinana arinai se hetubu, i laoma e Sakaria, Barakia natuna osinana, ia au unui wa dubu eo abaaitalasamna duaduaridi eai.
Taba arimiu eai si ene, ‘Ia barabara eai ie mia’; tabu au lau arinai: taba hinage si ene, ‘ia i miayamui biriutusi eai’; riba wa tabu au ataiwatai.
Tau‐bena‐i‐tawasora wa i boneawa, isi gamagaridi matadi se enoeno, arinai se eno.
Paana ede ea guriam, agu aiai au leama; gadogu ie magu, goila eai au henomgu; eau taowawa, au taubigaigu;
Heaheatayao Iesu ena riba se lauwatai: pasova se abihetoa nonohai.
Abo i lagema Iesu arinai, i ene, “Guiau e, Eauedo!” Abo ia i alagoiei.
I ene, “Eau ea baaea, tau ne ea moruhaiyawa nige ena baaea.” Si ene, “Taiede, ai nige’e, oabom.”
Isi vinega ma oeagi kalakalapina se heboriesegai se mosei bena i nom: i nom’ita abo i otaotaei.
Arinai u lauhesomdi bousa wa abo se itawataikomakomani i lau e asubena haiona wa se ohi, ata ena heaheatayao maiona eai se laumahimahihima, se laehesuara, abo tatao se heribadi si ene, ‘Mate eai i torouio:’ ata borabora murimuritana, borabora bagubagunana wa i saedioi.”
Ioane barabara eai i hebahebapatiso, eo i guguia teina bapatiso eai ta bena nuadi se buidi, edi baaea abo se ribagigiridi.
Tauasiasiebo udoi, udoi, gamagaridi i hemauridi, demoni hinage gamagaridi i aiduiedi, demoni wa nige arinadi paana ia se nuatuiyao.
Iesu ie ribalau isi aridi eai, i ene, “Tautawasora harihariu maedi se mia esega taba nige se aiudi.
Tauuriuri tataodi Ierusalema eai se dobima, si ene, “Belesebulo ia boeana eai, demoni edi wasawasa ena gigibori eai demoni i aiduiedi.”
Tuma headi nurinuri boeadi eai se beu, isi riba tauataiena.
Ie eaba lailai, i ene, “Iesu e, Eaubada saesaearirina Natuna e, abi saha abo ea abi arim eai? ea awanorilaowa Eaubada esana eai, tabu u heamamnagu.”
Iesu teina riba ta i ataiei, ie ribalau sunago guiauna arinai, i ene, “Tabu u matausi, u awamamohoiei mo.”
Ia ie riba, abo i aigora, i ene, “Ena arigu eai ginauri u gadosisiei, u ribaei, abo ea leawa enam, ena u henua egu basileia teina tehana esau enagu, tehana esau enam.”
Isi se lage hari sana awasi eai, Genesareta eanuana eai, nei eai se lopatu.
Nei eai i torohai ie lau Turia eo Sidona anadai eai, eo ie awasae numa esau alona eai ena gadosisi tabu tau esau ia i ita: na ia nige i tauyamui.
Omi matamiu! nige au ita? omi beamiu! nige au ataiei? (Iere 5.21) omi nige au nuatui?
Teina riba ta abo se nuatudidini, se nuatudadaasaeai, si ene, Mate eai torouiomana aisana?
Ena ia nige ie hetataguduguduida ita enada meta.
Ia i heuio ia arinai, i ene, “Tanuagagu e, eau ma gagirigu i laoma e teina huia ta, teina laugagaeo ta ea nanabuheohidio.”
Ia ana lulu i abigabaei, i torohai, i laoma Iesu arinai.
Isi abo se ribalau ia arinai, si ene, “Eai ena gigibori eai, ina ginauri ta arinai u ginauridi? Gigiborina ta u laulauei ta, eai i leawa?”
Isi mate eai abo se torouioma nige se tawasora eo se hetahetawasora: isi abo doha galewa anerudi.
Na isi abo se woeaimiu, abo se moselaemiu, emi riba bena au ribaei isi aridi eai tabu au nuatu nonohai; huiana ie lage riba wa abo se leawa ia ede abo au ribaei: omi omibom nige au ribaei, na Earua Tabuna ia tauribaena ede.
Headi isi aridi eai se ouyalayalaei si ene, “Paana saha teina eausi ta ia i aihenuhenuariei?
Ia i ribalau isi aridi eai, i ene, “Earuagu i nuadubu ariri doha ie mate: inai au mia, au silasilawa.”
Au ataieiyao, Eaubada i ribabaaeai: au ene edoha?” Isi gamagaridi ia se hegiru, si ene abo i mate.
Ia se woealaei dimo esau eai, esana Golagota, heaheasonina ede ina, Moiaru dimona.
Isi abo se lusae bousa alona eai, hewari esau se ita i bawabigabiga teha tutuna eai, ana lulu posiposi lohalohana, isi abo se matausi.
Paana Guiau matana eai ia abo i sae, waina eo nomnom gigigigiboridi taba nige i nomdi; na Earua Tabuna arinai abo se hemonau sinana bogana eai i laoma e.
Sunusunuma sinena abo i nuawoiwoina, meta ginauridi Guiau ia i heriba wa, abo hinage se hemamohoiedi.”
Wau riba tauataiena gamagaridi isi se nuatuwatai, si ene, “Teina gama ta abo i hemala saha! Guiau nimana ia potana eai.”
Taudi labui metai se mia, ena huia se ohi abo i labalaba.
Simeona isi i aihelahuidi, i ribalau ia sinana Maria arinai, i ene, “Teina merumeru ta debana eai Isaraela eai gamagaridi abo se beu, eo gamagaridi hinage abo se toro; eo ia heiheinoina hinage abo se alaliuliuai;
buluma gamagaridi Eaubada ena abihemauri abo se ita.”
Sala Kainana natuna, Kainana Arepakasa natuna, Arepakasa Sema natuna, Sema Noa natuna, Noa Lameka natuna,
Isi gamagaridi sunago alona eai, teina ginauri ta se ataiedi, abo se ouyalayala ariri.
Iesu tau wa i lauhesom, i ene, “Tabu u wasawasaei tau esau arinai, se heaam wa arinai u lau mo Kohena arinai, doha Mose i ribaei abo u mosei, ina laulau ta u hemasaraha aridi eai.”
I ribalau aridi eai, i ene, “Tau Natuna ia sabate Tanuagana hinage.”
Omi ami waiunu au gadosisiedi, eo iilamiu se lolo, eo au mosei tabu maisana au nuatui, emi ainauia abo i lai, omi abo Saesaearirina nanatunayao eai au lau, paana tatao ia nige se nuatui i abiheloloedi, eo baaea tataodi hinage.
Isi gamagaridi se matausi, Eaubada se hedebasaei, si ene, “Peroveta lailai ita boeada eai ie tubu,” eo si ene “Eaubada ena tataoyao i aitaumanaidi.”
Urugu eausi eai nige u heeausi: teina sine ta aegu nado eai i heeausidi.
Isi se duna Gerasene tataodi edi oea eai, Galilaia hari sana awasi eai.
Ia tamana, sinana, se noonooei: abo i heribadi wau abiabina wa tabu tau esau se heriba.
Na ia maenayao tatao labui se ribariba, isi ede Mose eo Elia:
I ribalau tau esau arinai, i ene, “U hemuriwataigu.” Ia mo i ene, “Guiau e, sora ea lau tamagu ea toretoretau baguna.”
Ia arinana i heuio, i ene, “Guiau em Eaubada u gadosisiei ma nuam i ohi, eo ma earuam i ohi, eo ma adidirim i ohi, eo ma nuanuatum i ohi; eo helem taumia tauna u gadosisiei doha hinage oabom u gadosisiuioim.”
Demoni esau Iesu i aiduiei, ia i tuutuuri. Demoni wa i lulagelau murimuri eai tau tuutuurina wa ie riba: tatao abo se noonooei.
Kapore omi tauuriuri eo Parisea tataomiu e, omi tauboraborasom! Paana omi doha bousa nige se masaraha, eo tatao potadi eai se laulau nige se nuatuidi.”
Na Eaubada i ribalau ia arinai, i ene, ‘Oa eauyaure, maiona ta earuam abo se abihai: wau ginauri wa oa u peiauridi wa abo aidimo enadi?’
Na, eau bapatiso esau arinai abo se hebapatisoigu; nuagu i hisihisili i lau e abo ea heohi!
Ia doha hinage yeast sine esau ie abi falawa nonoi haiona boeadi eai i toreyamui, e abotai abo i sese ohi.”
Iesu abo i ribalau ia arinai, i ene, “Tau esau aiaigogo mataasina, tatao gamagamagari i eogaidi.
Ia abo i ene, “Tau esau ia nanatunayao tatao labui:
Ea heribamiu ta, gogo baaea debana eai taba au awa‐eha; ena i lau baaea isi abo se eogaisinimiu abamia tahitahi eai.
Omi emi riba doha ina wa, au ene, ‘Agu aiai u pei nonohai, em nogi u lio, u saguigu ea aiai eo ea aiainom; e abotai abo u aiai eo u ainom?’
Ena riba bagubaguna nige i ataiei: abotai abo ia nuana eai, i ene, ‘Eaubada matausina nige ea matausi, eo tatao nige ea matausiedi;
Teina riba ta nige se nuatulobaidi: riba wa i ribayamui, riba wa i ribaedi wa aniodi nige abina se ata.
paana ea matausiem oa tau isuisupunapunana: eo em laulau enam u abigaibuidi mo, eo ginauri bena u tanogogoidi sora nige u lauhesuru.’
Arinadi i heuio, i ribalau aridi eai, i ene, “Riba esau hinage abo ea hesioimiu: abo omi au heribaguma:
Torouio huiana sine wa eai abo monena? tatao haligigi‐labui ia se hai.”
Omi tamamiu, sinamiu, eo emi dodogayao, eo ami bogao, eo ehamiuyao abo se moruimiu: omi headi hinage abo se unuhematemiu.
Ia Petero eo Ioane i hetamaridi, i ene, “Au lau, pasova au abinonohai, abo ta ai.”
Isi si ene, “Guiau e, hage u ita elepa labui ede ina.” I ribalau aridi eai, i ene, “Gonoana.”
ena ea hesioemiu hinage arinagu taba nige au heuioyama, eo taba nige au eairihaigu.
Tatao peledi lailai ia se lauwatai, eo sisine, isi hinage ia se doudoui, eo se laulaukaporei.
Na, asubena bagubagunana eai, sora nige mara ie tom, isi se laoma bousa eai, muramura wa se ginauri nonohaidi se ledima, eo hinage headi maedi.
Isi matadi abo se lala, ia se italobai, ia matadi eai i tauyamui.
Wau marana ia nige’e; i laoma mo bena marana i riba hemasaraha.
Iesu abo i torobui, i itadi se hemuriwataiyama, ie ribalau isi aridi eai i ene, “Saha au eooi?” Si ene, “Rabi e, (heaheasonina ede doha si ene, Tauheata e), haedi ue mia?”
Ena heaheatayao uriuri wa nuadi ie sae, doha si ene, “Em numa nuagigiborina nuagu ie gabu.”
Ina ginauri ta muridi eai Iesu ena heaheata maenayao se lau Iudea oeana eai; nei eai maedi se mia, eo se hebahebapatiso.
Iesu ia i heriba i ene, “U lau monem u eogaiama, au laoma inai.”
Arinai abo Iesu ie uio Kana Galilaia eai, lahinae nei eai goila ena aba hemala waina wa. Wasawasa esau Kaperenauma eai natuna‐tau i asiebo.
Doha Tamana tatao se mate i hetorouioidi eo i hemauridi, Natuna hinage headi i henua abo i hemauridi.
Pasova, Iudea adi mataasi esau, i hanahanau.
Isi abo se ribalau ia arinai, si ene, “Guiau e, wau areto wa, ama, u leama i lau e miamiana.”
Taiede omi headi nige au sunusunumaei.” Iesu ena huia lage eai i nuatuiyao eai to eai nige se sunusunumaei, eo eai hinage abo i mauri eo eai abo i morui ede.
Taba asubena Sabati eai tau esau au heperitome, ata Mose ena laugagaeo au utusi; aue saha au ouyalayalaegu, paana ede asubena Sabati eai tau esau tauna maudoina ea hemaurikomakomani?
To tatao gamagaridi se lau, esau ena numa, esau ena numa.
Ina riba ta i ribaedi moutuana ia se sunumaei.
Iesu dobila eai ie lau, e tau esau ie ita, ia se labasiama ma matagibugibuna.
Ta itayao baaea tataodi Eaubada nige i ataiedi: ena tau esau Eaubada i tabaohui, eo gadohina i gadohi, Eaubada ia i ataiei.
Gamagaridi si ene, “Demoni esau ia i lui, eo i koakoalele; aue saha ia arinana au ataiei?”
Ena heaheata ia se heriba, si ene, Tanuagamai e, lahinai wa Iueda tataodi se eooim bena se lauwe’uim, abo u uio nei eai?”
Iesu nuana i hisihisiliuio i lagema bousa eai. Bousa wa duhana ede, we’u esau i ota‐tawai.
Paana ede ia debana eai Iudea gamagaridi se lausuara, eo Iesu se awamamohoiei hinage.
“Matadi i hegibudi, eo nuadi hinage i heoiuradi; arinai matadi eai taba nige se ita, eo nuadi eai taba nige se nuatulobai, ata nuadi se buidi, eo ea hemauridi.”
Mamohoi, mamohoi, ea heribamiu ta, ia esa ea lauhetamaridi i oiyamidi i oiyamigu hinage; ia i oiyamigu tauhetamariguma hinage i oiyami.”
“Mamohoi, mamohoi, ea heribamiu ta, ia i awamamohoiegu egu abi wa ea ginauridi ia hinage abo i ginauridi: ena abi hinage abo se sae ariri; paana ede ea lau Tamagu arinai.
Teina riba ta ea heribamiu ta, bena arinai egu nualolo i ota nuaboeamiu eai, eo emi nualolo bena se hemotula.
Taiede abotai ia, riba‐hemamohoina Earuana i lagema, ia riba‐mamohoina maudoina arinai abo i woeaimiu: paana ede iabom enana abo nige i ribaedi; riba gamagaridi wa i ataiedi abo i ribaedi: eo ginauri abotai abo se tubu abo i heitanonohaimiu.
Enagu gamagaridi hinage oa enamyao ede; eo enamyao hinage enagu; hinage isi debadi eai se hedebasaegu ta.
Kaiapa wa iaede lahinae Iudea tataodi i heribadio, i ene, “I lolo tau esega i mate tatao gamagaridi debadi eai.”
Si ene, “Iei, Iudea edi Wasawasa e!” nimadi eai se lubilubini.
E, se lage Iesu arinai abo se italobai ia i matearirio, arinai ia aena nige se eatugodudi.
Iesu abo i heribauioidi, i ene, “Nuamiu se taru: doha Tamagu i hetamariguma, eau hinage ea hetamarimiu.”
Petero ia ie ita Iesu arinai ie riba i ene, “Guiau e, tau ta hinage abo edohana?”
Edi kelero se ginauri, kelero ie taru Matatia arinai, ia abo se hasiri‐esegai aposotolo saudoudoi‐esega aridi eai.
asubena lailai, wasana i lai ariri, abo i lage.
Isi gamagaridi, esa eo esa, matausi i hearodi; aposotolo gigibori gamagaridi, eo heiheinoidi, se ginauridi.
Omi se hebagunamiuo, Eaubada ia natuna i hetoro abo i hetamariawa bena i helolomiu, ia arinai gamagarimiu emi baaea au sinibuigabaedi.”
Guiau bena se laugudugudui,
Apostolo se toaidi numa tutugudu eai, se toredi.
Edi riba wa moutuana maudoina se ataiei, nuadi se lolo, isi abo Setepano se hineri, Eaubada tausunusunuma‐adidirina esau, eo Earua Tabuna hinage i monau, eo Pilipo, eo Porokoro, eo Nikanora, eo Timona, eo Paramena, eo Nikolao, Anetioka tauna i hemala Iudea.
Nei huia ne Mose se labasi, ana ao i lolo ariri Eaubada matana eai. Ia nawalai haiona numa eai se hemahemadoyamui;
(Jer. 19.13).
Kode lailai ie tubu nei eanua ne arinai.
edi hegiruna eai abidudurai se nuahi.
Ia abo i lauguguia sunago alodi eai, ia Keriso i wasaduaiei, i ene, ia Eaubada Natuna tahunuana ede.
Aneru wa Konelio i heriheriba wa abo i laugabaei, ia ena heaheari tataodi labui i eogaidi, eo iala tauna esau, Eaubada tauaihelahuina, ia hinage Konelio ana sagu huia gamagamagari.
Riba hinage Eaubada i hetamari Isaraela nanatunayao aridi eai, loni wasana lolona se lauguguiai, Iesu Keriso debana eai: (ia tatao gamagaridi edi Guiau)
Teina riba ta se ataiedi isi nige ariarinadi. Abo Eaubada se hedebasaei si ene, “Hedeomi Eaubada Murimuri‐tataodi hinage i nuatuidi, isi nuadi se bui abo se mauri.”
Mara‐ie‐tom iala bodadi se hetalagegagegausi, si ene Petero edohana, haedi i laulau?
Eaubada ia i abihaiuioi na Davida abo i hetoro isi edi wasawasa eai ie lau; ia arinai hinage ie riba, i ene, Davida, Iese natuna, ea italobai ia nuagu i lauei ede; eau egu nuatu gamagaridi ta ia abo i abiwataidi.
Tau ataiena mo nuadi se kode ariri, eo Earua Tabuna hinage se monau.
Paulo eo Banaba isi maedi se lulu, eo se haiawayagara, arinai ede Paulo eo Banaba se hetamaridi eo headi hinage maediyao, se sae Ierusalema eai aposotolo eo babada aridi eai teina riba ta bena se hesioei.
teina mo au nuatukomakomani, sarai se heaitalasamdi edi oitau aridi eai au dabu, osina hinage eo ginauri gadodi se lamosidi tabu au aidi, eo tabu au itaitadio. Meta ginauridi au otaotaedi i lolo ede. Aioni.”
Asubena gamagamagari ena laulau esega mo nei doha. Paulo i tausiololo, ie torobui i ribalau earua arinai, i ene, “Iesu Keriso esana eai ea heribam ta u lulage murimuri eai.” Nei mahana eai ne abo i lulage.
Teina riba ta se ataiei, eanua tataodi, eo tanuagadi hinage aruadi se loi.
Sabati gamagamagari sunago alona eai i lauheataidi, Iudea tataodi eo Heleni tataodi i nuaoihetaiiridi.
Paulo nimana i saosaeyao isi potadi eai, Earua Tabuna abo i taru isi potadi eai: isi hari arina, hari arina arinai se ribariba, eo hinage se riba‐peroveta.
Omi au nuatuiyao teina riba ta taba nige tauribanuahina, au monou mo, taumiu se biga.
Na ea nuatuiyao, omi gamagarimiu arimiu eai Eaubada ena basileia ribana ea guguiaimiu, matagu taba nige au itauioi.
Aie lage Ierusalema eai, tauawaabiena se eogaisinimai, ma kodedi.
Ea guridobi tano eai, arina esau ea ataiei, i ribalaoma arigu eai i ene, ‘Saulo e, Saulo e, ue saha u hegadotoagu ta?’
Ia ena ribariba ina doha, Parisea tataodi eo Sadukea tataodi abo se haiawayagara: arinai abo moutuadi wa se oilabuidi.
Teretulo se eogahai ia Paulo i hegiru, i ene, “Peliki e, oa em abi se loloariariri, eo loni lailai ai abi arim eai, oaem sonoga arinai ema eanua laulaudi u heduduraidi.
Tanutanuaga aridi eai i ene, “Headi omi maidamiuyao au laoma ta laulau, teina tau ta ena laulau baaea saha eo saha arinai abo au hegiru.”
Taumatemate Eaubada abo i hetorouioidi, omi paana saha nige gonoamiu au awa mamohoiei?
Nei eai Alesana wagana esau senturion i lobai abo i lau Italia, arinai i hegeru‐awasimai.
Arinai abo isi gamagaridi nuadi se taru, isi hinage aiai begana se ai.
Em nuatu bena ai ataiei: ina peledi ta, wasadi ai ita dimo gamagamagari tatao si ene isi se baaea.”
ia ede, bena omi eo eau sunumada esega debana eai arinai abo maemiu ta nuaadidiri.
na namanamari, eo hedebasae, eo loni, tatao gamagaridi, esau eo esau, lolo tauabidi abo se hearodi, Iudea tataodi se abi bagunai, abotai Heleni tataodi hinage.
“Nige esau ena laulau se dudurai, nige esega;
“Isi edi laulau baaea se ribagigiridio,
Na meta mo nige’e, Eaubada ta kodei hinage eda Guiau Iesu Keriso debana eai, ia arinai maeda ta labini‐esegaidao.
Ginauri wa huia ta au taumaeamaeaedi, aniodi saha saha aridi eai au abidi? Meta ginauri me adi sigasiga eai ede mate.
Isi buluma se lauwatai, buluma ginauridi mo se nuatuidi; na isi Earua se lauwatai, Earua ginauridi se nuatuidi.
Keriso ena gadosisi eai ta, eai abo i abihesuarada? Amamna lailai e, nuadubu e, se hebaaeada e, guriam e, tauahaaha e, mate hanahanau e, elepa wa?
ia ede ita, ia i eogahaida wa, Iudea tataodi aridi eai mo nige’e, na Murimuri‐tataodi aridi eai hinage, wa?
Paana tau ma nuana i nuatuwatai i lau e laulau‐dudurai abo i tubu; eo awana eai hinage ia i wasawasaei arinai abo i mauri.
Oa abo u ene, “Laganayao se hetagasidi bena se torehepatulaegu.”
Emi gadosisi, bena gadosisi mamohoi; ginauri i baaea au hewaiunuei; ginauri i lolo au patudidini arinai.
Oa eai tau esau ena tauheaheari u hetala? Ia ana tanuaga mamohoi matana eai i toro e i beu. Mamohoi abo se hetorodidini, Eaubada ia hetorona abina ie ata.
Hinage i ene, “Omi Murimuri‐tataomiu e, Guiau au aihelahui; eo omi tatao gamagamagari, ia au hedebasaei.” (Psa. 117.1.)
Amepelia, Guiau boeana eai ea gadosisiaririei, ea aitoiei.
Ehaguyao e, Keloe helena taumia tataodi wasamiu se heribagu, si ene au haihaiawayagarauioimiu.
na doha se uriyao,
eo hinage, “Guiau tatao sonoga edi nuatu abidi i atao, nige aniodi.” (Psa. 94.11.)
Emi ribapasipasi nige i lolo. Nige au nuatui   obue begana mo falawa wa abo i sese‐heohi?
Sine iabom tauna nige i tanuagaei, tau wa monena tanuagana ede; eo hinage tau iabom tauna nige i tanuagaei, na sine wa monena tanuagana ede.
arinai abo nuana i labulabui. Na sine nige i tawasora, eo siu‐nuanuasupuna, Guiau ena ginauri mo i nanabuedi bena tauna eo earuana eai i hetabuuioi; na ena i tawasora, abotai ena mode bagubaguna monena arinai, bena nuana i helolo.
Ena earua ena gogo enamiu ai hesuruyao, au ene ginauri lailai ariri taba ena emi tanoubu gogona tupona ai abi?
Arinai egu tataoyao ea gadosisiemiu e, oitau tabaohuna au dagogabaei.
doha sine tau arinai i laoma, gonogonoana tau hinage sine arinai i laoma, na ginauri gamagaridi Eaubada mo tauhetubudi ede.)
eo esau arinai laulau gigibori hepahepaisoaina, esau arinai riba‐peroveta, esau arinai earua udodoi itahinehinerina, esau arinai arina udodoi, eo esau arina udodoi ribaribabuina.
Gadosisi taba nige i tauyamui. Peroveta ribadi abo se tausuara, arina udoi udoi abo se lautom, sonoga abo se hemuri.
Ia nuaboeana eai nuatu eamuyamuidi se masarahao, abo i gurisalaoba Eaubada i aihelahui i ene mamohoi Eaubada boeamiu eai ede.
eo Keriso ena nige i torouio ema guguia nige aniona, omi emi sunusunuma hinage nige aniona.
Se umai tauna tanoubu ta enana, se hetorouioi tauna earua enana.
Egu tataoyao e, Setepanas ena numa tataodi abidi au atao, isi taunuabui bagubagunadi Akaia eai, eo se moseuioidi hetabu tataodi se bobodiedi;
Eaubada ia tauhetorotahitahida, omi eo ai, Keriso boeana eai, eo i tauribaeda;
Na wau namanamari bagubagunana wa, ana ao doha nige i namanamari ariri, paana murimuritana mo i lai ariri ede.
Ina eda abamia eai ta ma‐miamai, ai lepalepa paana nuamai se porohe, nige ai henua ma‐tauahaahamai, na ai henua se heluimai, bena ina buluma enana ta i tauyamui mauri arinai.
Emi heuio arimai eai — ea ribalaowa doha omi nanatuguyao — hage omi nuamiu au soehelaidima hinage.
Ena gadosisi arimiu eai i lai ariri, paana emi awaabi ena riba arinai i henuhenuaisini doha ma‐matausimiu, ma‐tabutabubumiu, ia au oiyami.
Arinai ea ene i lolo eda tataoyao ea aibodaidi se bagunawa, emi ainauia au ribahesunumaei wa abo au abinonohai, ainauiana omibom nuamiu, taba nige se duduimiu.
Na eai bena i ribapasipasi, taba Guiau mo i ribapasipasiei.
Ginauri maudoina ta potana eai, ede ekalesia porohedi ea bahebahei, asubena gamagamagari.
Ia ma‐tauberuberuna eai se hesatauro wa, ia mo ma‐maurina Eaubada ena gigibori debana eai. Ai hinage ma‐beruberumai ia boeana eai, na ema abiabimiu eai ai ma‐maurimai, ia maemai, Eaubada ena gigibori debana eai.
(Teina ginauridi ea uriuridiwa, agutoi, Eaubada matana eai nige ea boraimiu!)
Iaede arinai au ita, sunuma tataodi isi ede Aberahama nanatunayao.
Bagubaguna eai omi Eaubada nige abina au ata, isi nige eaubada mamohoi se tanuagaemiu ede, au heayaiedi;
Ea ribauio ea ene tatao gamagaridi se peritome, besi laugagaeo maudoudoina se miawatai hinage.
Tabu se boraimiu; Eaubada ia nige talawasi, saha eo saha tau i umai, masurina abo i aitom hinage.
eo gigibori lailai taba nige ta nonoi ita tauataiena arida eai, ena gigibori ena paipaisoa wa, iaede,
Arinai, ena au hasiri, egu sonoga Keriso ena ribayamuyamui arinai abo au nuatui,
Ita gamagarida eda sunuma esega eo Eaubada Natuna ta nuatui wa, arinai abo ta hemala taulolodumaduma, i lau e Keriso ena monauboriboriri lailaina wa ita hinage abo gonogonoada;
Masigiri ena paipaisoa nige aniodi, tabu au patulau aridi eai, na taba au hemasarahadi mo.
tabu au abiabi kailiu matadi eai mo, bena tatao au henualolodi, na doha Keriso ena heaheari, Eaubada nuana au abi ma‐nuamiu;
Ehaguyao e, ea henua bena au nuatui, ginauri ea hearodi wa evanelia se hesagulaei abo i tadada;
Egu nuanuai e, doha huia gamagamagari au awaabi, na eau arimiu eai mo nige’e, huia ta ea miasuaraemiu hinage, emi mauri paisoana au paisoaei ma nuamatamatausimiu eo ma nuatabutabubumiu.
Nige ea ’ne ea lageo, hinage sora nige ea lolokomakomani, na hesabana ea laulau, ginauri aisana debana eai Keriso Iesu i toaigu bena abo ea italobai.
Hetabu tataodi gamagamagari Keriso Iesu boeana eai au lautoiedi. Eda tataoyao ina, maeguyao se lautoiemiu.
Ia ai guguiaei, hari tau eo hari tau ai ribahesanapuei, hari tau eo hari tau ai heata, sonoga gamagamagari eai; bena hari tau eo hari tau ai woeai e i lolodumaduma, Keriso Iesu boeana eai.
Wau ginauri wa debadi eai Eaubada ena ouyalayala abo i taru awayagara nanatunayao potadi eai;
eo Iesu, esana esau ede Iusetasi. Helegu‐taupaisoa Eaubada ena basileia enana, boeadi eai ina tatao ta isibom tau‐peritome, isi tauhenuabigagu ede.
Paana ede teina Eaubada ai lautoiei, nige ai lautom, Eaubada ena riba au ataiei arimai eai wa aue abi, nige au ene tatao edi riba, au ene Eaubada mo ena riba, doha ia ede, Eaubada ena riba mamohoi, riba wa i paipaisoa adidiri hinage omi tauatai ena nuaboeamiu eai.
Mamohoi hinage emi laulau ede meta eda tataoyao gamagaridi aridi eai, Makedonia taumiaina hari tupo hari tupo eai; na ai awanorilaowa arimiu eai meta laulau me arinai au hetadada helailai;
Ena ginauri aisadi itaitadi se baaea au tauotaotaedi.
Isi gamagaridi riba mamohoina nige se ataiei abo se baaea dumaduma, isi laulau baaea wa se kodei.
Edi gadosisi bena laugagaeo taulauheataena eai se lau; edi riba, eo edi guguia hinage aniodi nige abidi se ata.
Tauitaitawata ia taba nige edi abahegiruna ia monena sine esega mo, ia tau nuatusibasiba, eo taunuatukomakomani, eo tauabiabilolo hinage, tatao i haihaitalaidi, eo laulauheata abina i atao;
Oabom u nanabukomakomanim, eo em laulauheata hinage u nuatukomakomani; u mia tahitahi boeadi eai; paana teina laulau ta debana eai oabom abo u hemaurim, eo isi hinage em riba tauataiena abo u hemauridi.
ia tauyauyaure, nige saha abina i ata, hesihesio gaibu mo eo riba i awaawayagaraedi, aridi eai aiaromagigiri, eo lulu, eo arina gegagega, eo nuatu baabaaeadi se tubuma.
Riba mamohoina ribadi arigu eai u ataiedio wa u sogohidi ma sunumam, eo ma gadosisim Keriso Iesu boeana eai.
Isi ena se guduguduim u guguiaedi ma manabigabigam: bena Eaubada abo ena henuabui i mosedi, riba mamohoina abotai se ita.
Agu pereue lailai Tiroa eai ea laugabaei Karepo arinai, ena u laoma u abiyama, buka hinage u ledima, eo uriuri mamoe opina eai u abikomakomanidima.
abo isimurimurita sisinedi se heata komakomanidi bena monediyao se gadosisiedi eo nanatudiyao se gadosisiedi.
2-3 eo loumai Apia hinage, eo Akipa tauialasaguimai esau wa, eo ekalesia em numa eai se oioigogo wa:
Eo huia ne natu‐ealahouna i hetamariyama tanoubu eai ta i ene, “Eaubada ena aneru gamagamagari ia taba se aihelahui.” (Ps. 97.7.)
Arinai egu tataoyao tabudi e, omi galewa miamiana eai emi tupo au abiyao, hage Iesu au nuatui, ia eda sunuma ta Aposotolona ede, eo kohenana saesaena.
Asubena esau hinage i ribaei, “Wau‐ta,” sorasora lohalohana abotai Davida ena uriuri eai, iaede ta ribaeyao, “Wau‐ta, ena arinana au ataiei, tabu nuamiu au heoiuradi.”
Na ena nurinuri eo lagau baaea mo, tano wa abo se ribaei i baaea, ana paisoa ede se aigabu mo.
Tupo esega eai ta ita laugagaeo se torehesuara, paana i beruberu, nige ena aba‐heloloda
asubenadi me muridi eai, Guiau ie riba;
Mose lauhesom ribadi gamagaridi laugagaeo eai i ribaedio tatao gamagaridi aridi eai, abotai bulumakau nanatudi eo bokania osinadi ie abi, eo goila eo mamoe uiana buiabuia, eo lugu iniini esau esana hisopa, abo buka eai i helausibusibuei, eo tatao gamagari potadi eai i hesibusibu hinage,
Egu laugagaeo nuadi eai abo ea toredi,
Sunuma debana eai Abela ena aitalasam Eaubada matana eai i lolo ariri, nige doha Kaina enana, arinai ede ia se ribaei i dudurai, eo ena aiainauia Eaubada i henua; arinai hinage ia ie mate, taiede sunumana debana eai ia sora ma‐ribaribana.
oeagi alaalasi ena gigibori se heboso, elepa matamatana se dagogabaei, beruberu boeana eai edi adidiri se lobai, iala eai se nuakipikipi ariri, waiunu edi tauiala bodadi se hetatagorigoridi.
Na omi ede aue laoma Siona oea‐tupina eai, Eaubada maumaurina ena eanua saesaena eai, Ierusalema galewa eai wa, eo aneru moutuadi taba nige ta hasiridi edi heoiesega saesaena eai,
Abotai loni Eaubadana ia eda Guiau Iesu Keriso mate eai i woeaisiniuioi, mamoe tauitawataina saesaena wa, ribahesunumana i lau e nige nosina osinana eai wa,
Na ia wa iairihai laugagaeona, lolo‐dumadumana arinai i italau, eo dobilana eai i tau‐esegai, ia nige doha tau‐ataiena nuanuahuina, ia tau‐ginauriwataina, i paipaisoa, teina tau ta ena abiabiwataina eai nuana abo i woiwoina.
Abaponori se gamagari, arinai, gamagarida ta ponori. Ena tau esau nige begana ena riba esau eai i ponori, ia tau lolo‐dumadumana ede, tauna maudoina abina i ata i tanuagaei hinage.
14-15 ia mo omi maraitom au hekau. Emi mauri saha? Omi doha goura, huia kuukuuna i taumasaraha, abotai i tauyamui. I lolo mo taba au ene, “Ena Guiau ena nuatu, abo ai mia, e ai abi doha ina, e doha meta.”
Ia nige aue ita, na au gadosisiei; abo‐ina nige au itaitai, ia mo au sunumaei to au kode, emi kode lailaina taba nige ta ribaei, namanamarina i monau.
“We’una wau tau‐abinuma se otaotaei wa
Riba murimurita‐aririna ede, gamagarimiu bena nuamiu esega, esau esau au hai‐hebigauioimiu, au haigadosisi doha omi boga esega, ma‐nuatoatoamiu tatao au heasisiedi.
Emi numa‐alo au soeauridi, esa, esa, au abi‐taumanaidi, tabu emi haitala au nuanuahidi.
abo sibasibamiu potana eai emi lau eai au   abididiniuioimiu, abiabididiniuioimiu abotai toro‐tahitahi, torotahitahi abotai Eaubada nanabuena,
Dobila mamohoina se nuagabaei, se nuagabaei, se gege doha Balama, Beora natuna, ena laulau wa, ia gogo, abi‐baaea eai i lobai, i gadosisiaririei,
Riba wa ia arinai ai ataiei eo omi bena ai heribamiu, ede ina: Eaubada ia marana ede, eo ia boeana eai nige begana masigirina.
Riba ta ea uriyawa headi debadi eai, ata se woeaponorimiu;
eo aitea earua Iesu nige i ribahemasaraha, ia nige Eaubada enana. Teina Keriso‐tauialaina earuana, wasana au ataiei abo i laoma, na omi‐hede i laomao tanoubu eai ta.
Esau ia Natuna ie abi, mauri ie abi; ia Eaubada Natuna nige i abi, mauri nige i abi.
Doha ina ea uuri ekalesia aridi eai; na Diatorepe, ia i henua iabom i ribatausaeuioi, egu tanutanuaga eai nige i awaabiegu.
Ia wa abina i ata i abididinimiu taba nige au beu, eo iabom namanamarina nuanuana eai i abihetoromiu nige emi baaea, eo ma‐kodeariaririmiu,
Ia beana eai bena i ataiei, taba hinage i ataiei, Earua ena riba saha, ekalesia aridi eai. Ia tau‐saepoi, ia mauri oeagina eai abo ana ea mosei i ai, iaede Eaubada ena paradaiso boeana eai.’
“Abo dubu Piladelepia eai aneruna enana u uri: ‘Tau tabuna ena riba, tau mamohoina wa eo Davida ena ki tauabina, ia wa ena i soe taba nige esau i guduuioi, eo ena i gudu taba nige esau i soeuioi.
paana ginauri gamagaridi oa tauhetubudi ede,
Abo esau, esau, lulu posiposi se mosei, se heribadi sora huia kuukuuna se aiyawasi, i lau e heledi tauheaheari, eo headi sora abo se unuidi doha isi, edi huia se heohidi.
Abo aneru ta aba‐gabuna ie abi, oeagi alaalasi aba‐aitalasam eai ie abi, i hemonau, abo i gabadobei tanoubu potana eai; abotai palepalele, dagugu lailaidi, namanamari eo moniinii se tubu.
Abotai aneru esau ea iita, adiadidirina, galewa eai i dobidobima, eada eai se helui, uruna eai wari, aena doha du alaalasidi.
paana em gigibori lailai‐aririna u abiyao, u tanuagaimai ede.
Awana i dabari bena Eaubada i riba‐baaeaei eo esana i hebaaea, eo ena abamia, eo isi hinage taumiaina.
Eo aneru esau, aba‐aitalasam eai i laoma, ia gigiborina eai oeagi alaalasi i tanuagaei; na arinana lailaina eai i eogalau wau aba‐aiaitom matamatana tauabina arinai, i ene, “Em aba‐aiaitom matamatana u hepaisoaei, eo tanoubu eai vine se iniinigogo u tomdi, paana ena vine uauana se buina ariri.”
oa em hekiraino mamohoina ede, eo duduraina!”
I ribalaoma arigu eai i ene, “Goila u itadi wa, sine laulau baaeana i babawa‐tawaidi wa, isi ede tatao moutuadi, peledi lailaidi, hari basileia eo hari arina.
oa Babulonia, eanua saesae‐aririna wa!
Ia boeana eai peroveta osinadi se lobai ede, eo hetabu tataodi osinadi, eo isi gamagaridi tanoubu eai ta se unuidi osinadi.”
se gabadobei duhana eai wa to se gudu, se gabu‐gudui bena tabu basileia i borauioidi i lau e borimai tausani se ohi, abotai abo se iairigabaei huia kuukuuna mo.
Tona wa iaspa eai se ginauri, eanua‐saesaena ta gold mamohoi eai se ginauri, doha galasi namanamarina.
Teina ginauridi ta tau‐hemasarahadi wa i ene, “Mamohoi ea heuheulawa.” Amen. U laoma, Guiau Iesu e!
