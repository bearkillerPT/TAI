Jan ch’ah T’oodįht’ay Aaneegn’ suu’ nt’eh, Jesus Christ, T’oodįht’ay Ts’eeniinn’ aanah. Dąą’ hetsidoodiithat,
Hǫǫ’ ts’ą’ t’ey tuu shiit ts’anh haa’aadaal eh, dagn nan’ k’et k’üh chiniixal uneh’įh. Ts’eht’udn elgay k’eh Holy Spirit  uk’et detshyaak.
Hǫǫ’ ts’ą’ t’ey dineh gǫǫ shyüüt ushiit įįdlah daaniishyah. Dineh haa’įįsał.
Ay tł’aan Simon  eh Beh yaadal eh nuugn niishyah niign hiik’eh aadał.
Shyah dahneldok ts’ą’ nts’ąą’ Jesus  xaah niihuudeeł ts’ą’ shyah k’et dahiiyihtįį. Shyah k’et haahooniidlay niign hi’ehteek’eedn’ k’et naałǫǫ hiiyii’ąą.
Ay eh Jew  nach’uudah’iin ach’uunehtan iin nts’atnay Jesus  huudiitth’ak. “Doo iin soo nt’ay k’at’ey ch’onayh dine’ ts’ą’ łtaadal; doo iin hehts’iign, ay iin shįį’. Hǫǫsuu’ ts’ehah’įh iin duhnįį’ xaah k’a’ihhaal ts’ą’, dinee iin ts’ant’ay’ hǫǫłiin xaah nihshyah,” huu’ehnįh.
Dinee iin ishiit deltth’ii Jesus  nts’atdį’ de’ kaah hihneh’įh, nahelshii dziinn’ nayįhsǫǫ de’ kaah, ch’its’ąą’ det-shyaak udzuunii’ xaah.
Ay iin gǫǫ shyüüt hahnuushyogn xaah ut’ay’ utaałeeł.
“Łąy eh dąą’ nühdihniił. Dinee iin ts’ant’ay’ tł’aan heneek ts’ant’ay eh T’oodįht’ay Ǫǫsii’ łatdatdehnąy, ay huuts’ą’ utat-‘aał.
Saa hǫǫtł’at hetdįh’aan eh, neeshyaan dat-tsat. Uchǫǫ’ k’at’ey hǫǫsuu’ nan’ shiit naanihsheel eh deegąyh.
Ch’ehłaadn’ dinee iin neshyee gǫh tah naa’įįdeegn k’eh hįįt’eh. T’oodįht’ay Aaneegn’ hihdiitth’ak
Nts’ąą’ niign T’oodįht’ay k’ach’ihohłe’ dąą’ hǫǫt’eh. Neshyee mustard  mǫǫsįį’ t’atalshyeel k’eh hǫǫt’eh. T’atalshyeel ch’ik’e’įhtsuul nłįį.
Tth’ank’eet tah eeday, daahiinehtł’uuk t’oot’ey haa’etdaak. Chain  eh t’ey hii’iidetnii.
Dinee iin doo iin dineh gǫǫ shyüüt ushiit daltth’ii tł’aan noon pig  mǫǫsii’ hihneh’iin, nts’ąą’ det-shyaagn xaah, doo iin ishiit niiniideel iin eh nahooholnak.
Iich’iill’ itdeltsadn eh huhts’ą’ t’ey na’et-sǫǫ. Dał k’oodat-tsat. K’eetaat naadet-shyaagn hee’etnayh.
Hǫǫ’ ts’ą’ t’ey ts’exeh nii’et-shyah tł’aan ts’eniishyah. Ts’ehłagn deetaan k’et łaakey shiinn’ niiniithadn. Hǫǫ’ det-shyaagn eh, hǫǫtł’at huuxaah ch’aa’ hulshyaak.
Key danh dinee iin k’anüh’iiniithan tł’aan k’at’ey nühdiitth’agn de’, ndeeh niłtaatidhahshyah de’, nühke’ tł’aa ts’anh küh dahxaah de’. Dąą’ dahdąy xaa’ ch’its’ąą’ koht’iinn’ hįįłin huu’ooch’otnah’iił,” Jesus  huu’ehnįh.
Ay eh tthii’inshyah tł’aan diinąą uudehkat. “Dii kaah uudokkat?” nįh. Ay eh, “John  tthii’, doo tuu ch’exaan,” Herodias  yehnįh.
“Nühxon huu’iich’ah’aał,” Jesus  huu’ehnįh. “Nach’ihuu’aal xaah, łaakey deetaan deetaan dollars  eh łeedonn’ ts’utkeedn kaah tsuudééł?” hiiyehnįh.
Huuhįhdląą ts’ą’ heeneh’ąy tł’aan hǫǫtł’at hihniljiit. Ay eh hantéé’ t’ey hǫǫhee. “Sǫ’ naljiidn! Nüh’iinii’ dįhtayh dahthanh. Jesus  diht’eh,” Jesus  huu’ehnįh.
‘Jan dinee iin daaneegn’ eh hǫǫsuu’ Shaanah thahdelxoh, t’oot’ey łąy eh k’ahenąy, ts’ahįįt’ay hįįłiin eh.
Niineldogn iin ch’a’ Jesus  daaniishay eh, hach’uunehtaan aanah Maandah udeldii iin yuudehkat.
Ay eh diishyah ts’ą’ naatetshyah. Tł’aan ishiit ts’eeniin ehteek’eet k’et tth’ii’elt’ay. Gǫǫ shyüüt łąy eh ushiit ts’anh haa’at-shyah.
Dinee iin ndlaan, “Nan’ k’et shign’ tidhaltth’ih,” huu’ehnįh. Łk’eedinch’ii łeedoonn’ uuniik tł’aan T’oodįht’ay, “Tsen-‘įh,” yaa ehnįh. Tł’aan łeedonn’ ts’anh ch’ii’ dehxoł tł’aan Maanah udeldii iin huutah yuułee xaah tł’aayįįdlah. Tł’aan hǫǫ’ Maanah udeldii iin dį’.
Ahts’ąy łeedonn’ łatnakxoł tł’aan ahts’ąy thousand  dineh iin nayįį’aal. Tth’aak nts’ąą’ įhdlaan shiit ch’ateedeegn nandhahtsįį?” Jesus  huu’ehnįh. “Tsehłagn deetaan k’et łaakey,” hiiyehnįh.
Jan eh hǫǫsuu’ hik’ehuldii xaah hahuu’uunehtąą. Peter  Yuuniik tł’aan ch’ehłaadn’ iin ch’ainihtįį. “Dąą’ k’adįįniil t’ey ch’adįįnąy,” yehnįh.
Tł’aan k’oh huuk’et daa’eedeek tł’aan T’oodiht’ay shiit ts’anh hǫǫhee. “Jan Sts’eeniinn’ nt’eh. Baa’ihtsįį’. Nts’ąą’ nąy dahtth’ak,” huu’ehnįh.
Ay eh Jesus  xaah niihiinihtįį. Gǫǫ shyüüt Jesus  hadel’įh ts’ą’ t’ey, ts’eeniin eh, tooniithat. Nan’ kaagn huu’althat tł’aan tłoo’almǫh. Tanxoo uthaat haanalxüü.
Ay eh tł’aan Capernaum  key nihniideeł. Tł’aan shyah shiit dahniideeł eh, Maanah udeldii iin uudehkat. “Tąy ahdał eh, dii aanah ch’ale’ nił ts’ą’ thahdelxoh?” huu’ehnįh.
Ishiit danh niiná’ ch’itthįį’ eldeel k’ataałaa tł’aan kün’ k’at’ey natnalnaa.
T’oodįht’ay łaakey iin, ch’ikąy’ tł’aan ch’i’aat, ehtsiin. Ay iin doot’ey niłch’aahut-shya’ xaah k’at’ey hihtah’iił.”
Dineh hǫǫ’ jįįtth’agn eh, unįį’ nanat-tsüü. Tł’aan ts’ehǫhdąy eh łtaa’inshyah, hǫǫtł’át ch’ii’etdąy xaah.
Tł’aan James John  eh, Zebedee  ushye’e iin, Jesus  xaah nihniideeł. “Hach’uunehtan, neexaah dąą’ dǫǫdiin Nts’uunįh,” hiiyehnįh.
Ndlaan iin t’ey, “Ena’!” hiiyehnįh; tł’aan, “Daadhįįnąy!” Ay t’oot’ey hahnóó’ ts’ą’ esał. “David  uts’eeniinn’, teejuh shuudįįnįh!”
Dinee iin uttheh nóó’ tł’aan uk’eh nǫ́ǫ́ iin T’oodįht’ay tsen’įh eh shaaheh’ąą. “T’oodįht’ay tthihąą’ Beh eh duut’e’. Doo Huuhǫhchaah ts’ą’ K’ach’ihohłe’ Ǫǫsii’ dįhtay aahaal.
Ay eh Jesus  dąą’ huu’ehnįh, “Dąą’ hee’alnayh: T’oodįht’ay łąy eh uudahnįh
T’axoh grapes  naltsay k’eh nuuniithadn eh, diidine’ ts’ehłagn dineh yihuukeedn xaa’ nan’ grape  uk’et neshyee yaa eh’aan ts’ą’ teh’a’, neeshyaan łehchinh heedlay ts’anh utł’aach’ulshee xaah.
Doo iin Jesus  huuts’ą’ hǫǫhee iin shyah holsąy daadzuhtee xaah hiiyuuteeniign, noonak hiits’anh uduldii eh hǫǫhee huunaamanh ts’ą’ hihetnay eh. T’oot’ey niineldogn iinihneljiit. Ay eh niłtaahindeeł, hii’iidet-tł’iidn ts’ą’.
Įįłaagn iin nii’etdeeł tł’aan nahoohotnay danh dagn nan’ k’et T’oodįht’ay Aaneegn’ eh natetdagn k’eh hihtaadiił, k’at’ey dineh eh ts’exeh eh nałiihihtatnay.
‘Hǫǫsǫǫ ts’ąy Shaa dhįįdah, Ndeeh danh nitsidel’ay iin Nke’ t’aa Niidaataa k’eh.’”
Dąą’ hiiyehnįh, “Hithahdelxoo shyah choh aanah nts’ąą’ dįįnąy ndeeh de’ dąą’ utaadiił, hǫǫ’ needįįnįh, hets’utnay xaah ishiit nuuniithat de’ nts’ąą’ utaadiił.”
Ishiit danh nuuniithat de’, ts’exeh uts’eeniinn’ uteełe’ tł’aan ch’inąą k’ahduu’ ts’eeniin ich’ehtogn iin xaah łąy eh hootaatsüü.
Łąy eh ch’ale’ nühdihniił. Nts’ąą’ nühdihnįį’ utaadiił, koht’iin k’aduu’ honay iin taałaa ttheh.
Ay eh dąą’huu’ehnįh, “Dadhah’iin! Dia hǫǫ’ eh uts’ą’ thadalxoh? Hǫǫsǫǫ niign ch’ale’ shiiłaak.
Hǫǫ’ huu’ehnąy xaah k’ahuuxaah huusuy. “Shin k’at’ey utaałeel. Shin laa Shdįįną́y?” hiiyehnįh.
Dąą’ tł’aan Jesus  Maanah udeldii iin eh Gethsemane  hǫǫsii’ ts’ą’ hihteedeeł. “Jah didhaltth’ih. Aadáát danh hotnuhdee,” huu’ehnįh.
Judas Jesus  xaah niiniishyah ts’ą’ t’ey dąą’ yehnįh, “Hach’uunehtan,” tł’aan nainelts’u’.
“Dąą’ nįh dą’ dziitth’ak. ‘Hithahdelxoo shyah choh notnihtsał. Dinee iin huhtsiin tł’aan taagn dziinn’ dinee iin xaa’ k’ahultsiin nootaktsayh,’ nįh.”
Tł’aan Peter  heneek dadįhtay eh, dąą’ huu’ehnįh, “Tth’iinoo’ niign k’at’ey unihhee de’, T’oodįh’ay shoonuhshaa. Doo dine’ aanah thadalxoh ts’ą’ t’ey, hits’ishniik.”
Pilate  tay’ t’ey nahuu’uudelkat. “Ay de’ doo Jew  iin haske’ udahnąy du’?
K’ahman’ ts’ehłagn kol o’clock hǫǫłiin danh jiliis etthihiitnihttheet.
Tł’aan łdaaniit’ay choh hithahdelxoo shyah choh na’įįt’ay uk’et ts’anh niłdzi’įįch’iił tł’aan łaakey eltsįį.
(Thee łąą’ nchááh.) Ay eh hahnóó’ hohneh’ąy eh, ch’idą’ tthee niłtaa’ilmǫǫt ihneh’įh.
Doo iin T’oodįht’ay łąy eh uunąy, dąą’ ch’ale’ huu’eh dotdaathal. Shǫǫsii’ eh gǫǫ shyüüt eh hahnaashyok. Ch’idanh key t’iin aaneegn eh thahdalxoh.
Ay eh, ay Heneek jan nan’ k’et hǫhchaah ts’ą’ koht’iin nłįį’. T’oodįht’ay jan nan’ k’et hǫhchaah ts’ą’ Yixaa’ ehtsįį t’oot’ey jan nan’ k’et hǫhchaah ts’ą’ koht’iin Yits’ihetniik.
Pharisee  iin ay ch’ale’ ay dinee iin heneek kaah John  ts’ą’ huhteh’a’.
Łaakey John  maanah uudeldii iin nts’atnąy hihdiitth’ak. Ay tł’aan Jesus  eh hihteedeeł.
“‘Ndeeh fig  ts’oo’t’aa dhįįdaa’ danh, nnak-‘įį’, Jesus  yehnįh. Jan hǫǫtł’at ch’ahnoo’ utnih’iił,” Jesus  yenįh.
Ay tł’aan Jesus  eh unąą eh uchiil iin eh Maanah uudeldii iin eh hihteedeeł tł’aan łaakey dziinn’ tay’ na’aanoo’ k’eh shign’ hihdeltth’ih.
Doot’ey dinee iin aanah t’axoh ay idaaniił, nts’ąą’ huudzee’ shiit hǫǫsuu’ ts’ą’ hee’etnay xaah.
Tł’aan doot’ey dagn nan’ k’et dagn’ ts’ą’ k’at’ey teeshay, Shin shįį’. Dinee iin Shkehduht’e’ xaah, dagn nan’ k’et dǫ́ǫ́ ts’anh T’oodįht’ay Shteh’a’,’” Jesus  yehnįh.
Ay tł’aan John  nihniideeł tł’aan dąą’ hiiyehnįh, “Hach’uunehtan, Ay Dineh Doo aanah uuniihaa’, Doo neh eeday Jordan  haniign’nühts’ąy, Ay ch’ah Bi’ilnayh? Ay ch’ale’ huhįhdląą ts’ą’ t’axoh nihniideeł tł’aan huu’įįxąą.”
Nts’ąą’ Pharisee  iin hihdiitth’agn hee’etnay eh, Jesus  tay’ t’ey Galilee  nan’ k’et ts’ą’ natet-shyah.
“Nkąy’ kaah įįdaa’ tł’aan jah beh ninįįday,” Jesus  yehnįh.
“Aan! Dineh nts’ąą’ dihdiin ch’idą’ t’ey hǫǫ’ shehnąy nah’įh! Ay laa MessiÁH?
tł’aan ts’exeh dąą’ hiiyehnįh, “Maanah needįįnąy t’oot’ey t’axoh łąy eh ts’uunįh, neexon hu’ dzįįtth’agn’ xaah. Tł’aan nan’ k’et hǫhchaah ts’ą’ koht’iin łąą’huutahshih bits’etnayh.”
Ay tł’aan Jerusalem  key Jew  koht’iin łehchinh teedeel eh, Jesus  haaniishyah.
Uuteethadn eh, Jesus  ay dineh hithahdelxoo shyah choh shiit uudįh’ąą. “T’axoh na’insǫǫ. Ts’ant’ay dįįdį’ ts’ą’, ay ena’, ch’ittheh haniich’inthadn ch’ahnoo’ k’ahaniichinthadn xaah,” Jesus  yehnįh.
Tł’aan Shin hu’ Ut’ay’ Shtł’aa’įį’ąą, ch’shyon iin etdatjakkay tihłeel xaah. Shin ch’ale’ dinee iin Shkehduht’e’ xaah Shteh’a’ xaah, hǫǫ’ ch’ah det-shyaak.
T’oot’ey łąą’ shuudahnąy, duunoo’ hǫhchaah ts’ą’ uutahnayh xaah, hǫǫ’ ch’ah k’anahthan.”
Philip  dąą’ ehnįh, “Łaakey deetaan deetaan dollars  eh łeedonn’ ts’uutaakeet de’ t’ey, ay k’at’ey huu’etnal-’aal.”
“Sǫnaljiidn! Jesus  diht’eh,” huu’ehnįh.
Ay łąą’ łeedonn’ T’oodįht’ay ts’anh nłiin, ay ch’ale’ dagn nan’ k’et ts’anh dǫǫ ninühnihtįį, dinee iin nan’ k’et duunoo’ hǫhchaah ts’ą’ huutaanayh xaah.”
Hǫǫ’ ch’ah dihnąy eh, ‘Doot’ey Shta’ yineh’įį’,’ k’adihnąy. Shin shįį’ Unak-‘įį’, ndeeh eeday nihshay xaah.”
Jesus  hǫǫ’ huudįįnįį’, Capernaum  key Jew  iin łehchinh etdak danh hach’ihuunehtan eh.
Ay tł’aan Jesus Galilee  nan’ k’et danh natetdaak. Judea  nan’ k’et natushshya’ k’a’iniithan, ishiit Jew  koht’iin iints’idhuhxay ihiiniithan xaah.
Łehchinh heedeel danh tooniah t’ey eh Jesus  hithahdelxoo shyah choh daaniishyah tł’aan utdaldii xaah hahuu’utnehtanh.
T’oot’ey ndeeh de’ Messiah  taahaal, doot’ey ndeeh ts’anh taahaal k’a’iitatnay. T’oot’ey jah dineh ndeeh ts’anh niishay, neexon łahtthagn’ iits’etnayh.”
Ndlaan iin niideldogn iin tah ts’anh hǫǫ’ nąy hiidiitth’ak tł’aan dąą’ henįh, “Łąy eh Jan ch’ah ay T’oodįht’ay xaah hǫǫhee!”
Ay tł’aan huuhįhdląą ts’ą’ taa’aadal eh, Jesus  ddhał gaay Olive  ts’oo’ ddhaall’ bijii’aan kaah teeshyah.
Ay tł’aan Jesus  dąą’ huu’ehnįh, “Sǫ’ Shaanah hǫǫ’ naniich’ahdee! Shaa huhhee de’ t’ey, nts’ąą’ dihnąy łąą’ nłįį. Ndeeh ts’anh nihshay tł’aan ndeeh ts’ą’ ihhaal hee’ishnayh. T’oot’ey nühxon du’, ndeeh ts’anh łąy eh nihshay tł’aan ndeeh ts’ą’ łąy eh ihhaal Shits’atniik.
Hǫǫ’ nąy eh, T’oodįht’ay, Diita’ aanah hǫǫhee hits’ihetniign.
Łąą’ niign T’oodįht’ay ts’anh hǫǫ’ dihtth’agn, ay ch’ah shįį’ nühdihnįį’. T’oot’ey tth’ihtah nats’idhuhxay Shuudahnįh. Abraham  hǫǫ’ niign ch’ah k’adiidiil.
Neeta’, Abraham, ehtįį. Abraham  ch’ahnoo’ Ihłiin dįįníh? T’oodįht’ay xaah hǫǫhee iin chih ełaa. Ay tł’aan doo dine’ diht’eh daanahnach’įįthat laa?”
tł’aan dąą’ yehnįh, “An’ nnįį’ tuu tł’aadehtaan Siloam  hǫǫsii’ danh na’įįch’ot.” (Nee’aaneegn’ eh “teh’a’” mǫǫsiiAy eh dineh hik’eetaat dį’ ts’ą’ tuu tł’ahdehtaan danh niiniishyah tł’aan diinįį’ na’ech’ot. Tł’aan natet-shay eh, unaagn’ hǫǫsuu’ ts’ą’ hǫǫłįį.
“Neets’eeniinn’ nłiin bits’etnayh. Tł’aan beehǫǫłiin dą’ ts’anh unaagn’ kol bits’etnayh.
Ay dineh T’oodįht’ay ts’anh nłįį de’ shįį’, h ch’ah det-shyaagn.”
Ch’ishyon dine’ k’at’ey hiik’eh taadal t’oot’ey hiich’a’ łtaakąą’ilshyah, doo ch’ah nąy bits’ihetniign xaah.’”
Nts’ąą’ Jesus  nąy xaah, tay’ t’ey Jew  iin maanah łaakeiy niign naniich’ihetdee.
Tł’aan Jesus  dąą’ huu’ehnįh, “Nühnaał Shta’ xaa’ ndlaan hǫǫsuu’ niign ts’eehak-‘įį’. Ay iin ts’anh nts’ąą’ xaah ch’ah betthidzuułeeł shuudahnįh?”
Udia’ iin heneegn nadadełeegn iin Jesus  kaah huuteh’a’. “Neek’ach’ihǫhłe’, doo baa’įįtsiin ehts’iik,” hiiyehnįh.
Thomas, nił eh beehatłiin, yǫǫsii’, dehłaadn iin dąą’ huu’ehnįh, “Neexon łahtthagn haneeuunehtaneh tsuudeeł,hii’eh neehuuxaan xaah.”
Mary  hǫǫ’ ijihtth’agn eh, nii’eeshyah tł’aan hantee’ t’ey Yidanh ts’ą’ tthiiniishyah.
Nił k’eenoo’ Shdįįtth’agn Ni’ishnayh. T’oot’ey hǫǫ’ ch’ah Ndihnąy, jah dinee iin xaah, Shtįh’a’ łąą’ hutdaaniił xaah.”
Toodįht’ay Aaneegn’ nadadełeegn Israel  koht’iin iin k’et he’uudeel heehelnii danh, k’ahjiil nuuniithat danh ts’ą’, Jew  koht’iin iin nan’ k’et ts’anh ndlaan iin Jerusalem  key ts’ą’ hihteedeeł. Ishiit danh łehchinh hetdagn danh xaah suhdelnee, huunach’uudah’iinn’ k’eetaat diidzee’ shiit nats’ihuuch’ot hiiniithan eh tł’aan diishin chih nats’utch’ot hiiniithan eh.
Hǫǫ’ ch’ah naniich’ihetdee, nts’ąą’ hǫǫ’ Jesus  nąy xaa’, Jew  ndlaan iin diich’inłiin iin ch’a’ łtahniideel xaah tł’aan łąą’ hiiyuunąy xaah.
Dąą’ ch’ah łąy eh nühdihnįh: ‘Ts’ehłagn neshyee neeshyaam taltsayh de’, neshyee k’eh uk’et ch’ineeshyaan taltsayh xaah de’, ay neshyee nan’ shiit t’atalsheeł. Ch’ittheh tah ay neshyeeehtiin k’eh eltsiin t’oot’ey k’ahdąą de’ neshyee k’eh uk’et ch’ineeshyaan taltsayh. Hǫǫ’ k’eh Shaa uutaałeeł, ndeeh tishtsaa danh.’”
Ay łahtthagn’ nahohdaa dąy, ndeeh hitnah’iil, t’oot’e y k’ałąą’ hiiyuunąy.
Shin hu’ neldzeegn ihłiin, jan nan’ k’et nihshyah, doo iin łąą’ Shihuunąy iin uunat-tł’adn shiit k’ahdaltth’iil xaah.
“Shk’ach’ihǫhłe’, ay tł’aan k’ashkee’ shįį’ natįįch’odn! Shlaa’ tł’aan shtthii’ natįįch’ot,” Peter  yehnįh.
Ay tł’aan Maanah uudeldii iin tłihnel’įh, nts’ąą’ hǫǫ’ nąy aanah łąą’ hiiniithan xaah.
Łaa’attsįį’ de’, łahtthagn’ dinee iin Shaa nahuudeldii iin ahłiin nüh’ihtatnayh.”
Shin eh Shta’ ts’ehłagn ts’įįłiin, Philip, hee’ináyh?” Ay tł’aan Maanah udeldii iin dąą’ huu’ehnįh, “Nts’ąą’ nühdihnąy, Shinxaa’ k’ahǫǫ’ nühdihnąy. Shta’, Sh’eh nt’ay, ay ch’ale’ Diixaa’ hǫǫ’ det-shyaak.
Tł’aan Jesus  dąą’ yehnįh, “Doo dine’ Shaantsiin, ay ch’ah Shaaneegn’ k’ootahthat. Shta’ ay ch’ah yaataatsii’ tł’aan Shta’ eh Shin eh ay xaah tsaadał tł’aan beh dzaltth’iił.
“Shin ch’ale’ grape  neshyee uchinn’ k’eh diht’eh tł’aan nühxon ch’ale’ Shuudhuuchinn’ k’eh daht’eh. Doo dine’ Shk’üü eeday tł’aan uk’üü dhihday, ay ch’ale’ ndláán niign T’oodįht’ay niign k’eetaat taadiił. Nühxon shįį’ xaa’ dąą’ k’atahdiil, nühts’inihniign eh shįį’ dąą’ tahdiil xaah.
“Jan nan’ k’et koht’iin iin ts’idanühdiht’eh de’, ch’ittheh Shin ch’ah Shihtahthiil.
T’oot’ey hǫǫ’ ch’ah nühdihnįį’, duunoo’ haathał ishiit nuuniithat dąą’ ch’ah uutaadiil danh, nts’ąą’ nühdihnąy Shitalnayh xaah.”
Jesus  dąą’ huu’ehnįh, “Haa’uuteethadn k’eh k’anashnidhal’iil. Ay tł’aan hǫǫ’a’ ts’anh haa’uuteethadn k’eh tay’ nashnal’iił.”
Ay tł’aan Maanah uudeldii dąą’ hiiyehnįh, “K’aaduu’ noonagn hiits’anh uuduldii eh nee’eh k’a’uuniiheel. Ay eh hǫǫsuu’ ts’ą’ ch’ik’eniits’įįdeek.
Doo Shtł’aahuu’įįdlay iin xaah hotnihdee, Nts’ann’ hįįłiin xaah. Jan nan’ k’et koht’iin, doo k’ałąą’ Shuunąy iin, ay iin xaah k’ahotnihdee.
Dinee iin Nan xaa’ diichaa’ ihłiin heehetnay k’eh, Shin xaa’ doo Shtł’aahuudlay iin diichaa’ hįįłiin heehetnayh. Hǫǫ’ ch’ah dihdąy, ts’ehłagn ts’įįłiin k’eh ts’ehłagn k’eh hihtaat’eeł xaah.
Dąą’ huu’ehnįh, “‘Ay ch’ale’ diht’eh,’ ch’dą’ hǫǫ’ nühdihnįį’. Shuukaah nah’ąy de’, ay tł’aan Shehłaadn’ iin łtahtaadał.”
Ay tł’aan dii xaah Shuudįhkadn? Doo iin Shihdįįtth’agn iin uudįhkat. Nts’ąą’ huudihnąy aanah huu’uudįhkat. Nts’ąą’ huudihnąyheehetnayh.”
“Nan xaa’ hǫǫ’ Shuudįhkádn? Ch’shyon iin Shaanah hǫǫ’ nihení?” Pilate  ehnįh.
Jew  iin xaah hach’ełeegn iin haske’ iin eh ach’uudah’iin iin hiineh’ąy eh, “Jiliis etthihitnuhttheedn hǫhtsayh! Jiliis etthihitnuhttheedn hǫhtsayh!” eh sal hihdelxoh. “Ay tł’aan uu’ahnii tł’aan jiliis etthihitnuhttheedn hahtsayh! Nts’ąą’ ch’otnalshaa k’ahuudak-‘aal,” Pilatehuu’ehnįh.
Ishiit danh jiliis etthihitnihttheet tł’aan ch’ishyon iin łaakey dinee iin chih jiliis etthihnihttheet. Jesusxaah nił k’üü hetthihuunihttheet.
Jesus  t’axoh suudihłaagn ishiit nuuniithadn hee’etnayh. Tł’aan T’oodįht’ay Aaneegn’ utnet-tł’adn k’eetaat uutaałeel xaah, dąą’ nįh, “Tuu Shdehtłąą.”
Nicodemus, doo tadn tah huhheel xaah Jesus  xaah niishay ch’idą’, Joseph  eh teeshyah. Ts’ehłagn deetaan deetaan pounds  k’eh Yikayteedlay myrrh  eh Aloes  eh ehtsiin Yaa daaniidlah, beh Yut-tsay xaah.
Ay tł’aan łaakey Maanah uudeldii iin taatetdeeł.
Doo iin, ‘Nühts’ant’ay’ nühts’ą’ uutet-‘ąą,’ huudahnąy iin, ay iin ch’ah huuts’ant’ay’ huuts’ą’ uutet-‘ąą. Doo iin, ‘Nühts’ant’ay’ k’anühts’ą’ uutit-‘aal,’ huudahnąy iin, ay iin huuts’ant’ay’ k’ahuuts’ą’ uutit-aal.”
Ay tł’aan huu’eh haa’įįsal eh Jesus  dąą huu’ehnįh, “Chiił iin, łuugn haa’ahdláh?” “Ch’ikol!” hiiyehnįh.
Dąą’ ch’ah łąy eh ndihnįh, įįtsuul dą’ na’itdintł’uu tł’aan nuugn natuhdaak iniithan niign natįįdaak. T’oot’ey ndeeh inshyąą danh, eekeh ts’ą’ nühła’ niłk’üü łkenii’ah hinaltłǫǫ; tł’aan dinee iin nihtehtįį nuugn k’atuhshya’ iniithan niign,”
Nühxon hu’ nts’ąą’ hut-shyaagn eh dii xaah inihthanh. T’oodįht’ay hǫǫtł’at nühts’iniiniign eh, “Aan!” Nüh’ehnąy, uts’ą’ nahdeeł ch’idą’. T’oot’ey k’aaduu’ hantee’ t’ey Uch’a’ ts’uudeeł nahthanh. Maaneegn’ suu’ ch’a’ ts’uudeel nahthanh tł’aan ch’ishyon iin aanegn’ k’eh ts’uudeeł nahthanh.
Ishiit nuuniithat dą’ doo T’oodįht’ay Daaneegn’ eh huuteh’a’ iin tah ts’anh ts’ehłagn shįį’ nak-‘įį’. Ay ch’ah James, Neek’ach’ihohłe’ uchiil, nak-‘įį’.
T’oodįht’ay Diit’ay’ eh Daaneegn’ eh Jew  k’aiiłay iin ts’ą’ shteh’a’. Jan chih: Diit’ay’ eh Daaneegn’ eh Jew  koht’iin ts’ą’ Peter  chih teh’a’.
Nts’ąą’ dishshyaagn eh, T’oodįht’ay hǫǫtł’at neets’iniiniign t’ey an’ hahk’üh k’anii’ihłeel. T’oodįht’ay dinee iin Moses  Huhtsiin Niign xaa’ Diits’ą’ tthidee’ay huutahtsay de’t’ey, Christ  shyąą’ t’ey eht’iin k’eh hǫǫt’eh. T’oot’ey hǫǫ’ niign T’oodįht’ay k’adįįdiil.
Christ  hǫǫ’ det-shyaak, Diixaa’ heneek Abraham  tł’aadadįįdlay k’eetaat uutaałeel xaah. “Abraham, nanxaa’ dinee iin nił yahch’įą’ altsiił ts’ą’ T’oodįht’ay huuts’itaanak,” yehnįh. Hǫǫ’ hut-shyaak, neexon hu’ Christ Jesus  łąy eh ts’uunąy xaa’, T’oodįht’ay Otdeegn’ ts’uutaanak xaah.
Ay ch’ah jan xaah. baptized  ahłįį ts’ą’ Christ  łąy eh uudahnąy xaah, T’oodįht’ay Beh ts’ehłagn nüh’ihtsįį tł’aan T’oodįht’ay Diishye’e iin nüh’ihtsįį.
Nts’ąą’ dat-shyaagn eh, “Shyąą’ t’ey huutah naa’aknay’ le’,” nüh’uudihnįh.
Ay ddhał Sinai  hǫǫsii’ Arabia  nan’ k’et Hagar  chih hǫǫsii’. Ay ts’exeh jah nan’ k’et key Jerusalem  hǫǫsii’ k’eh chih hǫǫt’eh. Jerusalem  koht’iin du’, Moses  Huhtsiin Niign huuts’ą’k’aaholthat. Ay iin Moses  Huhtsiin Niign xaah halnaa hįįłiin eh, jan k’eh nt’eh: ts’exeh Hagar  mǫǫsii’ eh uts’anh nadethadn iin eh alnaa koht’iin huuts’ą’ k’aaholthadn xaah hįįłįį.
Shdahtth’ak! Paul  ihłiin dąą’ nühdihnįh: “Moses  Huhtsiin Niign k’eetaat neethüh haahįįt’üüdn koht’iin ts’įįłiin ts’ą’ yuuteedah’įį de’, T’oodįht’ay Diits’ą’ tth’idee’ay xaah, nts’ąą’ Christ  nühxaah det-shyaagn shyąą’ t’ey hǫǫłįį.”
T’oot’ey noon k’eh łehthach’uudal-‘ah eh łaaniłdalnąy de ’, nts’ąą’ dahdiin kaah huu’uudatnih. K’ahuu’uudatnay de’, łąą’ łaaniłdalnąy le’.
Hehǫǫtsüü nüh’eh dotdaałeel de’, niłts’ą na’atnnį’. Hǫǫ’ dat-shyaagn eh, nts’ąą’ Christ  hǫǫ’ tahdiił nąy k’eetaat tahdiił.
Dineh Moses  Huutsiin Niign k’eetaat ithüh ha’įįt’üüt de’, hǫǫ’ baa k’ałąą’ huułay. Dineh Moses  Huhtsiin Niign k’eetaat ithüh k’ahaa’įįt’üüdn de’, hǫǫ’ baa k’ałąą’ huułay. T’oodįht’ay ay dineh ehshih, k’aadu’u honay niign itł’aahǫǫ’ąą ts’ą’, ay ch’ah łąy eh hǫǫ’ baa łąą’ hǫǫłįį.
Jan xaah chih: ndeeh Ushye’e dagn nan’ k’et ts’anh nataadaał danh, udoodidhaltth’ih xaah. Ushye’e, Jesus, doo hįįłaagn tah ts’anh needihtiin, ay ch’ale’ ndeeh T’oodįht’ay dinee iin huu’otnalshaa danh ch’a’ nee’ihshih.
Jan xaah chih noo’ uudiht’ey T’oodįht’ay, “Tsen-’įį,” ets’enįh. T’oodįht’ay Aaneegn’ eh nühts’ą’ ts’iniideeł dą’, ay ch’ah dahtth’agn tł’aan ay ch’ah łąą’ uudahnįį. T’oot’ey dinee iin ay Heneek eh nühts’ą’ niiniideeł, ay Heneek T’oodįht’ay Aaneegn’ łąą’ hǫǫłiin, ay ch’ah łąą’ uudahnįį. T’oodįht’ay Aaneegn’ nüh’eh nt’eh. Ay ch’ale’ łąą’ uudahnįh.
“Toot’ey k’aadiidą’ Timothy  nühts’anh neets’ą’ na’inshyah. Heneek suu’ nüh’aanah eh na’inshyah. Nts’ąą’ niign T’oodįht’ay łąy eh uudahnąy tł’aan nts’ąą’ niign Dii eh dinee iin huuxaa’ahtsįį’ nee’ehnįh. Jan chih: “Nił k’eenoo’ nüh’eh huuxaah hǫǫsuu’ ts’ą’ naniich’ihetdee tł’aan łąy eh nanühts’inul’įį’ hiiniithanh,” nee’ehnįh.
Ay eh, sǫ’ ch’ishyon dineh u’aat eh ahtiadn. Hǫǫ’ ch’ah niign ts’ahǫǫt’eh nt’eh. Doo Huuhǫhchaah ts’ą’ K’ach’ihohłe’ doo iin ay ch’its’ąą’ niign hihdet-shyaagn iin huu’otnalshyaa. Datdįhtay eh ch’idą’ hǫǫ’ nühdzįįnii’.
Christian  koht’iin, ndeeh nataadaal uutaałeel danh tł’aan nts’ąą’ nataadaal ttheh uutaadiil, hǫǫ’ ch’ah aanah t’axoh hǫǫ’ nühxaah jindhihtł’at.
Christian  koht’iin, dąą’ ch’ah tahdiił ts’iiniithanh: doo iin k’atsatnaal hiiniithan iin, ch’its’ąą’ niign dahdį’ hǫǫ’ idahnįh; doo diłtaaniich’inelthiit ushiit ts’idaahuudiit’ay iin, heneek eh huuts’itahnak; doo Christian  ut’ay’ kol iin, hǫǫt’ay’ iin ch’ah huuts’itahnak. Łahtthagn’ dinee iin huuts’inahniign eh, hantey’ t’ey k’at’ey hitidhahtsal.
Doo Huuhǫhchaah ts’ą’ K’ach’ihohłe’ ǫǫsii’ eh datdįhtay eh dąą’ nühdihnįh: Christian  koht’iin łahtthagn’ eh jah dinahtł’aa uutahsiił nihthanh.
Hǫǫ’ ch’ah hut-shyaagn de’, Neek’ach’ihohłe’ Jesus  Ǫǫsii’ aanah doodįhsoon dahniił tł’aan nüh’aanah doodįhsoon daaniił. Jah huu’įhdląą ts’ą’ uutaadiił, neeT’oodįht’ay’ eh Neek’ach’ihohłe’, Jesus Christ, hǫǫtł’at neets’ihtaanak xaa’.
Christian  koht’iin, nühxon huu’ doo iin Neek’ach’ihohłe’ xantsiin, nühxaah ch’ale’ nił k’eenoo’ T’oodįht’ay tsen-’įį ts’enįh. Nühxaah noo’ uudih T’oodįht’ay tsen-’įį edzaaniił. T’oodįht’ay doo iin huutakshih niithan iin tah ts’anh ch’idą’ ch’itah xaah nüh’įįdlah, uchiill’ key’ iin tahłeeł xaah. Dotdeegn’ t’ay’ xaa’ tł’aan łąą’ niign łąy eh uudahnįh xaa’, hǫǫ’ ch’ah det-shyaagn.
Ndeeh nüh’eh dzeltth’ii’ dą’, dąą’ ch’ah nühdziinįį’: “Doo ch’uh’aał iniithan, ay ch’ale’ diishii’ kaah tatnaał.”
T’oot’ey hǫǫ’ huudįįnįh ndihnąy, nił xaah hihtattsįį’ xaah. Huushyüüt hǫǫsuu’ ts’ą’ hǫǫłįį de’ t’ey tł’aan huu’įįnįį’ k’adii ts’ą’ hedadaltsal de’ t’ey, tł’aan łąą’ Jesus  łąy eh hiiniithanh de’ t’ey, ay xaa’ ch’ale’ nił xaah hihtattsįį’.
Timothy, sts’eeninn’, jah heneek huu’įhdląą ts’ą’ ntł’aadatdihdlah, T’oodįht’ay xaah hǫǫhee naa hǫǫ’ dįįnįį’ k’eetaat chidą’. Jah heneek ch’ale’ beh ts’ant’ay oots’ee’ ts’ą’ naabaa tįh’iil hǫǫsǫǫ niign.
Dineh iin sǫ’ hats’uunuhtan nahthiin eh huunaatthii’ sǫ’ ts’uułe’ nahthiin. Thaat-’ehdanh k’adatjetküü danh utdaldii.”
Ay iin tthee’ k’ahahnayh. Ay iin ayt’oo nsǫǫ de’ t’ey, ay tł’aan Jesus  łąy eh uunąy iin aanah nahuhnay’ xaah ch’itah haahuhtaałeeł.
Holy Spirit  Heneek hǫǫhee eh, dąą’ nįh, “Ndeeh noo’ danh ch’ehłaadn’ dinee iin nts’ąą’ Jesus  aanah łąy eh huunąy ch’a’ łtahtaadał.” Ay ch’ah dinee iin dąą’ uhtaałeeł: ay iin gǫǫ shyüüt elshyak ts’ą’ eh nts’ąą’hach’ihuunehtan t’ey iik’ahohtahdee.
Dii T’oodįht’ay Baa ǫǫna’ xaah Dootdeegn’ ntł’aa’įįdlah ts’ą’, ay xaa’ ch’ah Baa tinaał. T’oodįht’ay xaah hǫǫhee iin naanah henįh dą’. Christian  ch’indadn’ iin T’oodįht’ay xaah ǫǫna’ xaah diiła’ nk’et daa’eedlah dą’, Ishiit danh T’oodįht’ay nuuniik, Baa ǫǫna’ xaah.
11-12 T’oot’ey doo ts’exeh ch’ittheh łk’eetaagn deetaan xay’ bihǫǫłe’, ay ch’ale’ sǫ’ u’ǫǫsii’ ch’uukaa’ǫǫ’ay. Ay ts’exeh t’aadii Christ  dąą’ itdaaniił, “Naa ushna’ xaah k’at’ey nahuutidhihnagn.” Uteethadn eh ch’its’ąą’ naniich’etthadn. Soo’ tth’ihtah daanidel’ay eh, tay’ t’ey nahuhnii iniitthanh. Christ  hǫǫ’ idiinįį’ t’oot’ey k’a’ik’eetaat koht’iin iiłeel. K’ahuułay ts’ą’ det-shyaak.
Hantey’ t’ey hǫǫsuu’ ts’ą’ koht’iin hįįłiin huu’ihetnayh. Doo iin hǫǫsuu’ ts’ą’ daadąy niign, dinee iin huu’its’ihotniign de’ t’ey, haa’ utdelnąy eh huu’ehtatnayh.
Nts’ąą’ T’oodįht’ay dǫǫdįį’ nehnąy, k’ootįhthat. Nts’ąą’ nehnąy hǫǫ’ shįį’ tįįdiił. Ts’ahǫǫt’eh ts’ą’ sǫ’ dǫǫdiin. K’aaduu’ t’ey ts’anh noo’ ndeeh Neek’ach’ihohłe’, Jesus Christ, tay’ t’ey nahiitnal’iił danh, hǫǫ’ ch’ah koht’iin tįįłeeł.
Łąą’ T’oodįht’ay łąy eh uudįįnąy. Hǫǫ’ ch’ah naanah naniich’ihthat. Nttheh ntsǫǫ, Lois  mǫǫsii’, łąą’ T’oodįht’ay łąy eh uunąy, ay tł’aan nnąą, Eunice  mǫǫsii’, chih. T’axoh łąą’ T’oodįht’ay łąy eh uudįįnąy chih; hǫǫ’ ch’ah hee’ishnayh.
Doo Huuhǫhchaah ts’ą’ K’ach’ihohłe’ naataadaał danh, tthihąą’ ishiit dziinn’ teejuh yutdaaniił. Nts’ąą’ ndląą niign Ephesus  key danh hǫǫsuu’ ts’ą’ shaa det-shyaak, hǫǫ’ ch’ah hee’innayh.
Ehtįį danh ishiit nuuniithat dą’, ts’įįłaak chih k’eh hǫǫt’eh.
Chiił eh t’adii iin dii ts’ahǫǫt’eh ts’ą’ kaah hǫǫtł’at daaniihetdee, ay ch’a’ łtaatiltthał t’ey. T’oot’ey hǫǫsoon neh’ąy shiit jan niitįįhaal: tth’utdee’ay niign, łąy eh hiniithan niign, xantsįį’ niign, tł’aan hǫǫsuu’ ts’ą’ łisuudalt’eh niign. Doo iin, “Ts’ahǫǫt’eh ts’ą’ niign ch’a’ łts’aatsuudeeł,” hiiniithan iin, T’oodįht’ay, “Nee’eh ǫǫłe’,” henąy, ay iin eh hǫǫsoon neh’ąy shiit danh niitįįhaal.
T’oot’ey nts’ąą’ hǫǫ’ hihdiidąy eh, uuniik’uul k’eh shįį’ nihtaadał, dinee iin huuhįhdląą ts’ą’ ay koht’iin ts’ooniiniign hįįłiin huuhuunah’iił xaah. Hǫǫ’ k’eetaat Jannes  eh Jambres  eh hut-shyaagn.
Shin du’, k’aaduu’ ishiit nuuniithat danh ndeeh T’oodįht’ay xaah ch’ah takteel.
Prisca  eh Aquilla  huuts’ą’ niidach’inih’ąą tł’aan Onesiphorus  iin chih.
łąą’ heneegn’ eh uuduldii xaah hach’uhnehtan k’eetaat, hǫǫ’ ch’ah noo’ uudiht’ey hǫǫ’ taadiił. Hǫǫ’ ch’ah diidį’ ts’ą’, łąą’ niign eh, ch’ishyon iin huuxaah uutaasuuł, huuk’anehtaa’ xaah; tł’aan doo iin łąą’ niign k’įą’ daadetdlii iin, ch’its’ąą’ niign hihdet-shyaagn huhnah’iił.
Dineh iin chih huu’įįnįį’ taasuuł hǫǫ’ hutdįįdiił.
Ay ch’ah koht’iin ts’įįłe’ t’oot’eyT’oodįht’ay, Nee’ehshii, dinee iin teejuh iniithanh tł’aan huuxantsįį’ hǫǫ’ ch’a nee’ich’ooneh’įį’.
T’oodįht’ay łahtthagn’ ishiit danh daltth’ii iin hǫǫtł’at nühts’itaanak.
Shch’a’ łtaanuushya’ k’anihthan. Jah shyah holsąy T’oodįht’ay Aaneegn’ xaah dhihday eh, nts’ąą’ shaa tįįdiil, jah shiit dhįįdah de’, ay ch’ah hǫǫ’ shaa taadiił. Hǫǫ’ det-shyaagn nanxaah etnah ts’ą’ sts’itaanak.
Shin ch’ah James  doo T’oodįht’ay eh Doo Huuhǫhchaah ts’ą K’ach’ihohłe’, Jesus Christ, huuts’an ihłiin tł’aan doo huuxaah ishnaa, dąą’ ch’ah jindhihtł’at: lahtthagn’ T’oodįht’ay chiil’key’ iin ch’idanh danh nan’ k’et họhchaah ts’ą’ tagn’ daltth’ii iin nühts’ą’ nidajinih’ąą.
Ndeeh ts’ahǫǫt’eh ts’ą’ kaah họọtł’at daanii’etthiidn xaa’ ch’its’ąą’ niign dąy, ishiit danh uts’ant’ay’ hǫǫłįį. Ay tł’aan noo’ haathał danh ndeeh uts’antay’ niign t’axoh ch’ale’ shiit nuuniithat danh, ay xaa’ ch’ale’ dineh tahteeł.
Ndeeh łehchinh idhahdeeł danh, łaakey dinee iin nił ch’its’ąą’ heltsiin iin dahniideeł de’, ts’ehłagn helt’eh ts’ą’, nts’ąą’ huutah’iił? Ts’ehłagn dineh ch’ii’etdąy nłįį ts’ą’, uGold  lesüü laath’aa’ hǫǫłįį tł’aan chiil łąą’ nsoon nadelshyah. Ch’ishyon dineh nasaadiht’ay nłįį ts’ą’, uchiill’ łahtthagn’ eekaałjelkąą’.
Ch’ehłaadn’ Christian  koht’iin iin huuchiil’ kol de’ tł’aan dii hiiyet-aal kol de’, nts’ąą’ niign tahdiił?
Neexon łahtthagn’ hǫǫdląą danh ch’its’ąą’ niign hotdąy. Doo dine’ daaneegn’ eh k’atdatnetniil, ay ch’ale’ łanelt’eh ts’ą’ t’ey nt’eh. Ay ch’ale’ łahtthagn’ huu’įhchaah ts’ą’ t’ey hǫǫsǫǫ idiltsįį.
T’oot’ey nühdzee’shiit ts’anh huu’ahtsįį de’, tł’aan tsidahuudaht’ay xaah ts’ahǫǫt’eh ts’ą’ huuxaah naniich’ahthat de’, tł’aan shin xaa’ diits’ą’ k’ahognthat shįį’ niign nahthanh de’, ay tł’aan k’ahahshay. Ts’oonahniign. Sǫ’ ihchaah nahthan tł’aan sǫ’ łąą’ niign kįą’ alshyak ts’ą’ hahheel.
Ts’ant’ay niign dahdąy xaah ts’ootahdąy. Ahdloo iin, tsaadalxoh daa. Hasaanayh ahłiin iin, daa ch’its’ąą’ naniichahdee. Nühts’ant’ay’ xaah, hǫǫ’ ch’ah dahdį’.
Jan nan’ k’et hahnay eh ch’iitay nühts’an hǫǫłįį. Nühxon shįį’ diinaniich’althat. Diixoh k’eet kaah shįį’. Noon uunah’įh. elk’aa eltsiin et-’aal xaah tidhalxay danh xaah, ay k’eh nt’eh, ch’its’ąą’ niign dahdąy eh. Noo’ haathał danh ndeeh T’oodįht’ay niign xaah nüh’edatjahkay danh suudahthiit.
Ay tł’aan tay’ t’ey hotniidee tł’aan yaa dǫ́ǫ́ ts’anh hǫǫchaa’ ehchąą’ tł’aan nan’ ts’anh neshyee haanihshąą tł’aan neshyee.
T’oodįht’ay ay baa hǫǫhee iin dąą’ huu’ich’ooneh’įį’: hihdet-shyaagn, diihiishįį’ xaah k’adąy t’oot’ey nühxaah dąą’ het-shyaak. Łąą’ niign t’axoh dahtth’agn aanah hoohǫǫhaa’. Jah nan’ k’et T’oodįht’ay Aaneegn’ suu’ nadadełeegn iin, doo iin Botdeegn’ dagn nan’ k’et ts’anh iteh’a’ ut’ay’ xaa’ hoohǫǫhaa’, ay łąą’ niign eh nühts’ą’ hoohǫǫhaa’. angels, T’oodįht’ay Aaneegn’ nadadełeegn iin t’ey, ay łąą’ niign uuk’eeniitsaadaa hiiniithanh.
“Dinee huuhįhdląą ts’ą’ iin tł’oh k’eh hįįt’eh. Tł’aan dineh nchaah ehutnay tł’oh k’et nsooneshee k’eh nt’eh. Ay tł’oh ehtįį tł’aan ik’et nsooneshee ik’et tsanh nadalnąy.
“Dinee iin tthee choh eh t’akehdalthagn ch’ale’ ay.
Hǫǫ’ ch’ah dahdąy xaah, T’oodįht’ay nühts’itaanak. Hǫǫ’ ch’ah taadiił, nühxon nts’ąą’ T’oodįht’ay iniithan k’eetaat dahdį’ hee’atnayh de’, ch’its’ąą’ niign k’adahdąy xaah sǫ’ hee’altay’ nüh’ach’oodeethiidn eh.
Nühtah ts’anh ch’ikąy’ iin ahłiin, nühxont’ah, nüh’aat iin eh daltth’ii eh, ch’i’aat ch’ahnoo’ ch’ik’ąy’ ut’ay’ hǫǫłiin heetatnayh. Ay eh łahhuu’uudahnąy eh huuxaah hǫǫsuu’ ts’ą’ tahdiił, T’oodįhtay nił eh hoonayh ts’ą’ nühtł’aataa’aał xaah. Nüh’aat xaah hǫǫ’ch’ah tahdiił, nił’eh hithatdalxoo k’a’ann’ hedaltth’iil xaah.
Ay xaah, hǫǫsuu’ ts’ą’ niign hotdąy xaah nee’ach’otdeedee ts’ą’, T’oodįht’ay hǫǫ’ ch’ah nee’uunįh de’, hǫǫ’ ch’ah niign ch’its’ąą’ niign hotdį’ xaah nee’ach’otdeedee ch’ahnoo’ nsǫǫ.
Hǫǫchaa’ niłxaatatsiin ch’ich’ahnoo’ nt’eh, niłxaa’attsiin eh ts’ant’ay ndlaan nühttheh uudeedlay xaah.
Ay eh, nühtah ts’anh doo iin Christian  ch’indadn’ doo ch’ittheh hǫǫsuu’ tadaadal iin, jan heneegn eh nühts’itihnak nihthanh. Shin t’ah nüh’eh Christian  ch’indadn’ ihłįį. Christ  ach’oodeethiit nak-‘įį’ tł’aan ndeeh noo’ nataadaał tł’aan diichaah nłiin hitnah’iił danh Beh tihłeeł.
Doo iin Jesus  łąą’ hiiniithan Babylon  key hihdeltth’ii iin T’oodįht’ay ch’itah haahuu’įįdlah chih. Ay iin eh Mark  doo shye’e k’eh nłiin eh nidahjinii’ąą.
Hǫǫ’ k’eexaan, hǫǫ’ aanah nił k’eenoo’ nüh’eh uutihheeł t’oot’ey hǫǫ’ aanah hee’atnay hee’ishnayh. Łąą’ heneek uu’ahniign eh, dadįhtay na’ahdee hee’ishnayh.
angels, T’oodįht’ay Aaneegn’ nadadełeegn iin ts’ant’ay hedąy iin t’ey, T’oodįht’ay nts’ąą’ hedąy hee’etnayh tł’aan huu’oonehshaa. Shign’ ts’ant’ay ts’ą’ k’eh huu’įįdlah. Ishiit danh uunatł’adn shiit daahuunehtł’ǫǫ, huu’edatjahkay dziinn’ doohihdeltth’ii eh.
Tł’aan ch’its’ąą’ niign dąy xaah, “Ts’ahǫǫt’eh ts’ą’ dįįdąy hedįįtsiit,” yidiinįį’. Ts’ooniiniign noon donkey  mǫǫsii’ yeh dineh k’eh hǫǫhee eh, ay T‘oodįht’ay xaah hǫǫhee nexal dine’ k’eh dąy heditsat.
T’oot’ey k’aaduu’ jah nan’ k’et eh yaa, T’oodįht’ay Daaneegn’ xaa’ łotdalnąy ch’a’ uuk’anehtaa’, noo’ haathal danh kün’ deek’an’eh łotdalnąy xaah. Noo’ haathał dziinn’ ndeeh ts’ahǫǫt’eh ts’ą’ koht’iin edatjahkay xaah tł’aan otdalnąy xaah łotdalnąy ch’a’ uuk’anehtaa’.
Tł’aan T’oodįht’ayay duunoo’ hǫhchaah ts’ą’ honay huu’iich’ooneh’iin eh, neexon ay ch’ah ts’inih’įį’. Ay ch’ah aanah ts’ihǫǫhee tł’aan ay koht’iin honay ehtsiin, Doo T’oodįht’ay, Neeta’, eh įda’, ay tł’aan T’oodįht’ay Ay nee’iich’ooneh’iin. Ay ch’ah aanah nüh’eh ts’ihǫǫhee.
Ay tł’aan doot’ey nts’ąą’ nąy k’eetaat dąy, ay ch’ale’ łąy eh hǫǫchaa’ T’oodįht’ay xantsįį’. Hǫǫ’ xaa’ T’oodįht’ay eh ts’ehłagn k’eh ts’įįłiin łąy eh heets’etnayh, jan ch’ah xaa’.
Nühxon ts’įįkey gaay daht’ay iin “Utnal-’aal k’eh nuuniithat,” nühdihnįh. “Doo Christ  itsidel-‘ay taahaał,” hǫǫ’ nühhenay ch’idą’. Tł’aan t’axo ndlaan iin Christ  itsihdel-‘ah. Ay eh utnal-‘aal k’ahjiil nuuniithadn heets’etnayh.
Nühxaa’ihtsiin, t’axoh T’oodįht’ay Ts’eeniinn’ tsįįłįį t’oot’ey noo’ haathał danh nts’ąą’ neetah tth’ihtah k’anee’ich’ooneh’ąy. Dąą’ heets’etnayh: Ndeeh Christ  hitnah’iil danh, Christ  k’eh neetahtsay, nts’ąą’ łąą’ nłiin ts’itnah’iił xaah.
Doot’ey diiChristian  koht’iin ts’ida’uudiht’ay, ay ch’ale’ dineh dhehxeegn dine’ nłįį. Tł’aan dineh dhehxeegn dine’ duunoo’ hǫhchaah ts’ą’ k’ahuunay hee’atnayh.
Sts’įįkey k’eh daht’ay iin, T’oodįht’ay ts’an ahłįį tł’aan holshyak niign otdeegn’ iin ch’idhaht’üh. T’oodįht’ay Otdeegn’ nühshiit įį’ay ut’ay’, ay ch’ah ch’otdeegn’ jah nan’ k’et koht’iin shiit įį’ay ch’ahnoo’ nłįį.
T’oodįht’ay xantsiin niign nłįį tł’aan doo T’oodįht’ay xantsiin k’eh noo’uudih xantsiin, ay ch’ale’ T’oodįht’ay eh ts’ehłagn k’eh nt’eh tł’aan T’oodįht’ay ay shiit įį’ay.
Jan ch’ah hįįt’eh: T’oodįht’ay Otdeegn’ eh ay tuu eh ay dał. Łahtthagn’ taagn t’ey nił k’eetaat huu’ich’ooneh’įh.
Sts’įįkey k’eh daht’ay iin, huu’uudatnnih, shyąą’ t’ey t’oodįht’ay hįįłiin k’ąłąą’ utdahniil xaah.
Ch’indadn’ diht’ay Gaius  doo haa’ihtsiin, nts’ą’ jindhihtł’at. Nan hu’ łąą’ niign łąą’ uunąy iin tah ts’anh įįłiin, naa’ihtsįį’.
Hantey’ t’ey nnok-‘įį’ nihthanh, ay tł’aan dąą’ aanah thadzalxoh.
• No Derivative Works. You do not make any derivative works that
