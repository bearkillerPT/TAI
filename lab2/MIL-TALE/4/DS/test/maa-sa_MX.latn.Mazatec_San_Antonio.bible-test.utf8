Jè xa̱jo̱n ra baxki̱ ꞌí‑la̱ jñà nàmi̱híꞌxtín jchá‑la̱ Jesucristo, jè ra tje̱‑la̱ David nchrabáꞌta‑ni ko̱ tje̱‑la̱ Abraham.
―¿Ñánda̱ tíjna jè xi̱ta̱xá ítjòn‑la̱ ꞌtse̱ xi̱ta̱ Judío ra ijye kitsin? Kijchaá jngo‑ji̱n nitse ya̱ ñánda̱ bitjokátji‑ni tsáꞌbí ra tsakón nga ijyeé kitsin. Ngaji̱n, kií xá kàꞌfìi̱‑naji̱n nga jcha̱xkón‑ji̱n.
ꞌKia̱á tsasítje̱n José, kijì ko̱ jè iꞌndí ko̱ na̱‑la̱ ya̱ nangi Israel.
Jè Inìma̱ Tsje‑la̱ Nainá kiìko̱ Jesús jngo i̱ꞌnde a̱ꞌta xìn ñánda̱ nga nangi kixì nga iskóꞌta jè xi̱ta̱‑ni̱í nga mejèn‑la̱ nga kátátsji‑jé.
kisìhiseén jngo‑la̱ niꞌí ra kisìhisen‑la̱ kjo̱bítsjen‑la̱.
Jè xi̱ta̱ ra mì kì si̱hitjasòn jngo kjo̱téxoma, ni̱ꞌsín nangi tíjna, ko̱ tsa ko̱ꞌsín ko̱kòn‑ya‑la̱ xi̱ta̱ ra iꞌka nga mì kì ko̱ꞌsín si̱hitjasòn, ꞌkoa̱á ꞌsín ꞌñó nangi kíjna ya̱ na̱xi̱ndá ñánda̱ batéxoma jè ra tíjna ngajmi. Ko̱ jè xi̱ta̱ ra nda si̱hitjasòn kjo̱téxoma‑la̱ Nainá ko̱ ra nda ko̱kòn‑ya‑la̱ xi̱ta̱ ra iꞌka, jè xi̱ta̱ ra̱kìi̱, ꞌñó ꞌnga kíjna ya̱ na̱xi̱ndá ñánda̱ nga batéxoma jè ra tíjna ngajmi.
’Ti̱konda̱a ijo‑no ꞌkia̱ nga tà mé kjo̱nda ra ꞌnià jiòn, nga tsa ta jè ra mejèn‑najiòn nga ske̱‑no xi̱ta̱ nga ki̱tso̱‑no: “Nda jchán xi̱ta̱.” Ko̱ tsa ko̱ꞌsín ꞌsia̱an, mì kì si̱ichikonꞌtin‑no Na̱ꞌín‑ná ra tíjna ngajmi.
’Jñà xkén, jé ma niꞌí ra síhisen‑la̱ ijo‑ná. ꞌKoa̱á ma‑ni tsa ꞌkia̱ jñà xkòn jiòn nda tsijen‑la̱, ko̱hiseén‑la̱ nga tíjngo ijo‑no;
Jngo yá ra nda, mì kì ko̱ma ꞌcho kjòn to ra ko̱ja̱‑la̱; ko̱ jè yá ra mì kì nda, mì kì ko̱ma nda to ra ko̱ja̱‑la̱.
ꞌKoa̱á xín‑no, kjín xi̱ta̱ kjꞌi̱í‑ni nga tíjngo i̱sàꞌnde ra kji̱nchrabà‑ni ya̱ ñánda̱ nga bitjokátji‑ni tsáꞌbí skanda ñánda̱ nga kàtjì‑ni nga ko̱kje̱n‑ko̱ Abraham ko̱ Isaac ko̱ Jacob ya̱ ñánda̱ nga tíbatéxoma jè ra ꞌtse̱ ngajmi.
Ti̱ya̱á‑ni chrañaꞌta‑la̱, kjín jchán ma‑ni chi̱nga̱ ra ya̱ tjíma nga i̱nchibakjèn.
―Ngaji̱n ko̱ jñà xi̱ta̱ fariseo tà bìtsa̱jnachjan kiꞌta‑náji̱n. ¿Mé‑ni nga jñà xi̱ta̱ ra kotáꞌyáꞌta‑li mì kì tsa bìtsa̱jnachjan‑ni?
ꞌKia̱ nga ijye i̱nchifì‑nì jñà xi̱ta̱ kìi̱, jngo xi̱ta̱ ra mì kì ma‑la̱ chja̱ ra inìma̱ ꞌcho‑la̱ ni̱í tjíjin ya̱ inìma̱‑la̱ ꞌjiìkó jñà xi̱ta̱ ya̱ ñánda̱ nga tíjna Jesús.
Nga̱ mì tsa jiòn‑jiòn ra ki̱nákjoa̱a, jè Inìma̱ Tsje‑la̱ Nainá ra si̱ìkìchja̱‑no.
¡Mé ta̱ nda‑la̱ jè xi̱ta̱ ra ni̱mé ko̱techjà‑la̱ nga ko̱kjiín‑la̱ ra a̱ꞌta tsa̱ꞌa̱n!
Jñà xi̱ta̱ fariseo, ꞌkia̱ nga kijtse, kitsó‑la̱ Jesús:
jè ra ta ni̱ꞌndi̱‑la̱ tíbitjo‑isa.
“Kjín‑la india‑na ya̱ ñánda̱ ítjo‑na.” ꞌKia̱ nga bijchó india‑ni, be‑ní nga mì yá tjín, ko̱ nga ndaá chon koni jngo niꞌya ra isatícha.
Nga̱ jè inìma̱ ra tjín‑la̱ jñà xi̱ta̱ kìi̱, ijyeé ꞌñó kjótájajín;
ꞌkenájmí‑la̱ kjoa̱ ra tjíꞌma skanda ꞌkia̱ nga ti̱ꞌsa̱ Nainá tsikínda i̱sàꞌnde.
―Ngaꞌtsì xi̱ta̱ ra síchjeén Nainá nga chja̱ ngajo‑la̱ ꞌyaxkón‑ní ya̱ ñánda̱ nga xìn, tanga ya̱ nangi‑la̱ ko̱ ya̱ niꞌya‑la̱ mì kì ꞌyaxkón.
ꞌKia̱ ijye kjomà isíkjáya‑la̱ jñà xi̱ta̱, Jesús ya̱á kijìmijno jngo nindo ko̱ ya̱á kiìchja̱ꞌta ta̱jngo‑la̱ Nainá. ꞌKia̱ nga ijye kjòjñò, tà jè ta̱jngoó tíjna Jesús.
Jñà xi̱ta̱ kìi̱, ꞌkia̱ nga ko̱tsò nga ꞌa̱án bexkón‑na, tà ꞌén ra ko̱tsò‑la̱,
―Mì kì nda tjín nga chjíꞌan‑la jñà ni̱ño̱‑la̱ i̱xti ko̱ a̱kjòn jñà nañá ꞌki̱‑la.
―Chítsijen‑la ko̱ ti̱kinda̱a ijo‑no a̱ꞌta ꞌtse̱ na̱ꞌyo̱ san ꞌtse̱ xi̱ta̱ fariseo ko̱ ꞌtse̱ xi̱ta̱ saduceo.
Jè ra mejèn‑la̱ nga mì mé ka̱ma‑la̱ i̱ a̱ꞌta nangi, ta isa̱á kjo̱hiꞌin ꞌse̱‑la̱ a̱skan‑nioo̱; tanga jè ra ska̱jin kjoa̱ i̱ a̱ꞌta nangi ra ta nga̱tjì tsa̱ꞌa̱n, ndaá kíjna‑ni a̱skan‑nioo̱.
―¿Mé‑ni ngaji̱n mì kì kàma kanachrjejin‑naji̱n jè inìma̱ ꞌcho‑la̱ ni̱í?
’Kì ni̱jngo nachrjengio jñà ndí xi̱ta̱ kìi̱ ra ko̱ꞌsín kjòn inìma̱‑la̱ koni jñà ꞌtse̱ ndí i̱xti; ꞌkoa̱á xin‑no, ya̱ ján ngajmi jñà ìkja̱li̱‑la̱ ya̱á títsa̱jna kiꞌta ya̱ ngixko̱n Na̱ꞌìn‑na̱ ra tíjna ján ngajmi.
ꞌÑó kjìn xi̱ta̱ kijìtji̱ngi‑la̱ ko̱ ya̱á isinda‑ni xi̱ta̱ ra kiya.
Jè xi̱ta̱ ti ra̱kìi̱ kitsó‑ní:
Tanga jè ni‑la̱ xá kitsó jngo‑la̱ jñà chi̱ꞌnda kìi̱: “Ji̱ ndse, mì tsa mé ra ꞌcho tísikó‑la, ꞌkoa̱á ꞌki tíbíchjí‑la koni ꞌsín ꞌki kasinda‑ná nga kíchjí‑la̱ jngo níchjin.
ꞌKia̱á tsasijna Jesús. Kiìchja̱‑la̱ nga iskonangi‑la̱, kitsò‑la̱:
―¿A naꞌyá‑ní koni ꞌsín nga i̱nchitsò jñà i̱xti kìi̱?
Jè ti ra̱kìi̱ kitsó‑ní: “Majìn‑na.” Tanga a̱skan‑nioo̱, isíkájnoó‑ni ko̱ kijì síxá‑ni.
Isìkasén jñà chi̱ꞌnda‑la̱ mé‑ni nga kiì kiìchja̱‑la̱ jñà xi̱ta̱ ra xá isíkjíꞌnchré‑ni nga jè ti‑la̱ ki̱xan. Tanga jñà xi̱ta̱ kìi̱ majìn‑la̱ inchrabà.
―Maestro, jè Moisés ki̱íꞌsín kitsò: “Tsa jngo xi̱ta̱ ꞌxi̱n, ti̱ꞌkia̱ ki̱yá ra mì kì ꞌse̱‑la̱ i̱xti ko̱ chjo̱ón‑la̱, jé ꞌndse̱ ndí miꞌken ki̱xan‑ko̱ india‑ni jè chjo̱ón mé‑nì nga kataꞌse‑la̱ i̱xti jè ra ya̱ ki̱chja̱‑nì a̱ꞌta ꞌtse̱ ndí miꞌken.”
ꞌKia̱á kitsò‑la̱ Jesús jñà xi̱ta̱ ra iꞌka ko̱ jñà xi̱ta̱ ra kotáꞌyáꞌta‑la̱:
Ti̱jión ko̱bixó‑no nga na̱ꞌìn‑no ma jñà ra isìꞌken jñà xi̱ta̱ ra isìchjeén Nainá nga kiìchja̱ ngajo‑la̱ kjotseé.
Tanga, ¡i̱ma̱‑ró‑ni jñà ndí íchjín ra iꞌndí tjíhiꞌma‑la̱ ko̱ ra i̱nchisíjchá i̱xti‑xó jñà ni̱chjin kìi̱!
ko̱ tsa ki̱ìꞌtsia̱ nga ska̱jàn‑ko̱ jñà chi̱ꞌnda xákjén nga ko̱kje̱n ko̱ nga skꞌíko̱ jñà xi̱ta̱ ꞌchi̱.
tsa nda kjòn‑ni, ya̱á tsikijni to̱n‑na̱ ya̱ banco, mé‑ni ꞌkia̱ nga ꞌjíi̱‑na ra ꞌa̱n, ꞌki̱‑ná to̱n‑na̱, ko̱ iꞌndí‑la̱.”
Isa̱á‑la nda tsa kasatína, tsa chjí kasatína‑ni nga̱ ꞌñó chjí chjí‑la̱, mé‑ni nga ma ki̱si̱ko̱ꞌta‑ni jñà xi̱ta̱ i̱ma̱.
A̱kjòn iskábé jngo chi̱tsín, [jè ra tjíya nandá xán ꞌtse̱ uva], kitsjá‑la̱ kjo̱nda Nainá, a̱kjòn kitsjá‑la̱ xi̱ta̱‑la̱ jè chi̱tsín. Kitsò‑la̱:
―Tsjafè‑isa ko̱ nda ti̱kjáya. Tanga ijyeé ijchó chi̱ba̱‑la̱ nga ꞌa̱n ra Iꞌndí‑la̱ Xi̱ta̱ xian‑la̱ ijo‑na̱ ya̱á ko̱nga̱tsja jñà ra xi̱ta̱‑jé.
Kitsó Jesús:
Jè Judas tsikítsajoó to̱n ya̱ a̱ya i̱ngo̱. A̱kjòn kijì, nga kiì kíngi naꞌñó ísìn.
ꞌKia̱á kitsò jè Pilato:
ꞌKia̱ nga mejèn bijchó las tres, ꞌñó kiìchja̱ Jesús nga kitsò: “Elí, Elí, ¿lama sabactani?” ꞌÉn ra kiìchja̱, tsó‑ni: Ji̱ ra Nainá xin‑la, ¿mé‑ni kajmitakón‑ná?
Jè ìkja̱li̱ kitsó‑la̱ jñà íchjín:
Jñà nikje ra tsakjaya Juan, tsja̱‑la̱ cho̱ camelloó isinda‑ni; ko̱ jngo xìncho̱ ra chrja̱ba̱ cho̱ tsikíkjá ndáyá‑la̱; ko̱ jñà tsajmì ra iskine Juan, tsjén‑la̱ cho̱ sera̱ ijñá‑ní ko̱ likò.
Jè na̱chíya‑la̱ Simón, kjijna kiya‑ní, ꞌchin tijngaá tjín‑la̱. ꞌKia̱á kiꞌsena̱jmí‑la̱ Jesús.
Tanga jè Jesús ndi̱to̱ón kijtse koni ꞌsín nga i̱nchisíkítsjen ya̱ a̱jin inìma̱‑la̱. Kitsó‑la̱:
Kitsò‑isa Jesús:
Jñà xi̱ta̱ ra xákjién ma Jesús, ꞌkia̱ nga kiíꞌnchré kjoa̱ ra tíma, kiíꞌká‑ni Jesús, nga̱ ꞌkoa̱á ꞌsín kitsò tsa ijyeé kjóská‑la̱.
Kitsó Jesús:
ꞌKia̱ nga ijye kjòjñò nga ti̱jè‑ni ni̱chjin, Jesús kitsó‑la̱ xi̱ta̱‑la̱ ra ya̱ kotáꞌyáꞌta‑la̱:
―Ya̱ ti̱kasén‑náji̱n ya̱ ñánda̱ tjíhijyo jñà chi̱nga̱ kiòo̱; mé‑ni nga ya̱ ki̱tjáha̱ꞌse̱n‑jin‑nìji̱n ijo‑la̱.
Tanga ꞌkia̱ nga kiíꞌnchré Jesús, koni ꞌsín kitsò ꞌén ra ꞌjiìkó jñà xi̱ta̱ kìi̱, kitsó‑la̱ jè na̱ꞌìn‑la̱ ndí tsati:
Ti̱ꞌkoa̱á kjín inìma̱ ꞌcho‑la̱ ni̱í tsachrjejin ya̱ inìma̱‑la̱ xi̱ta̱ ko̱ ti̱ꞌkoa̱á kjín xi̱ta̱ ra kiya isinda‑ni nga tsjahíjno‑la̱ sihìti̱.
Jesús kitsó‑la̱:
ꞌKia̱ nga ꞌjahaꞌsen chitso Jesús, ndi̱to̱ón isijyò‑ni tjo̱. Ngi tà kjóxkón‑la̱ jñà xi̱ta̱‑la̱,
Kitsó Jesús:
―Mahi̱ma̱á‑na jñà xi̱ta̱ kìi̱. Ijyeé kjo jàn ni̱chjin tjín‑nì nga títsa̱jnako̱‑ná, ko̱ nì mé tjín‑la̱ tsajmì ra ma kjine.
―Ko̱ ꞌkia̱ nga ísikáꞌbía̱ jñà ni̱ño̱ nchra̱jín ra ito ma‑nioo̱, ko̱ ijòn jmi xi̱ta̱ tsakjèn, ¿kótjín ndi̱si̱yá tsijnengi‑ni ra tsikíxkó‑najiòn?
Nga̱ ta yá xi̱ta̱‑ni ra mejèn‑la̱ nga mì mé kjo̱hiꞌin ko̱tojin jè kjo̱binachon‑la̱, ta isa̱á si̱ìjchija jnchro; tanga jè ra tsjá kjo̱binachon‑la̱ nga katachija ra ta nga̱tjì tsa̱ꞌa̱n, ko̱ ra ta nga̱tjì ꞌtse̱ ꞌén xi̱tse̱‑la̱ Nainá ra nda tsò, ta isa̱á jnchro ki̱tjokajin kjo̱hiꞌin nga nda kíjna‑ni a̱skan‑nioo̱.
Kiìchja̱á Jesús, kitsò:
Jesús iskábé jngo ndí ti, tsasíjna masen. A̱kjòn tsaꞌnga. Kitsò‑la̱ xi̱ta̱‑la̱:
ꞌKia̱ nga ijchò‑ni niꞌya‑la̱ jñà xi̱ta̱ ra kotáꞌyáꞌta‑la̱ Jesús, iskonangií india‑ila̱ ra ti̱jè‑ni kjoa̱ kìi̱.
Jesús kitsò:
―Ji̱ ra ya̱ nakjoá‑ni tje̱‑la̱ xi̱ta̱xá ítjòn ra tsiꞌkìn David, jcha̱hi̱ma̱takón‑ná.
―Kì ta̱ tsja yá ra kjine‑ni to‑li ni̱ ta kjiá‑nioo̱.
Tsikíꞌtsia̱ Jesús nga tsiꞌkéna̱jmíya kjoa̱ ra ma mangásòn‑kjo. Kitsò:
ꞌKoa̱á ꞌsín kjomà jngo ꞌká, ñánda̱ ito ma‑ni xi̱ta̱ ra ꞌndse̱ jo̱ó. Jè ra tíjna ítjòn, ixan‑ní, tanga mì kì kiꞌse‑la̱ i̱xti; ta ꞌkoa̱á ꞌsín ꞌken.
Jesús, ꞌkoa̱á ꞌsín tsakón‑ya‑la̱ xi̱ta̱. Kitsò‑la̱:
ꞌKia̱ nga ko̱ꞌsín ko̱ka̱ma jñà ni̱chjin kìi̱, ꞌñó tse kjo̱hiꞌin ꞌse̱, ra kjè sa india ko̱ma skanda ꞌkia̱‑ni nga tsikínda i̱sàꞌnde Nainá skanda ꞌndi̱‑ni̱, ko̱ ni̱ì‑ti̱‑kjiá ko̱ka̱ma‑ni a̱skan‑nioo̱.
Jè chjo̱ón ra̱kìi̱, ꞌkoa̱á ꞌsín káꞌsín koni ꞌki ma ra káꞌsín. Ijyeé kábíxten‑jnó kjón‑ni sihìti̱ ixi ra ꞌñó nda jne̱ ya̱ ijo‑na̱ ra a̱ꞌta ꞌtse̱ ꞌkia̱ nga si̱ijiaa̱n.
―Ni̱ꞌsín tsjín‑takòn‑li ngaꞌtsì jñà xi̱ta̱‑li ra iꞌka, ꞌa̱n mì kì tsjin-tákon‑la.
Jesús kiìchja̱, kitsò:
―Mì kì bexkon. Mì kì be, mé ra ko̱ꞌmì‑la ji̱.
―¿Mé kjoa̱ ra ta̱ ꞌcho kiꞌsìn?
―Chítsijen‑lá, a kjꞌi̱í‑ró‑tse jè Elías nga ko̱je̱nꞌta‑ni krò.
―Tangió nga tjíjtsa i̱sàꞌnde. ꞌTèna̱jmí ijye‑la ngaꞌtsì xi̱ta̱ jè ꞌén xi̱tse̱ ra nda tsò ra a̱ꞌta tsa̱ꞌa̱n.
ꞌKia̱ nga itjo‑ni mì kì ti̱ ma chja̱‑ni; jñà xi̱ta̱ ti̱ꞌkia̱á kjòchi̱ya‑la̱ nga tjín kjoa̱ ra kijtse ya̱ a̱ya niꞌya tsje‑la̱ Nainá; Zacarías, tà tsja bakón‑isa. ꞌKoa̱á ꞌsín tsikijna nga mì ti̱ kì kjomà kiìchja̱‑nì.
ꞌKia̱á kitsò María:
Ngaꞌtsì xi̱ta̱ ra tjítsa̱jna chraña a̱ndi niꞌya‑la̱ tà kjóxkón‑la̱ ꞌkia̱ nga kiíꞌnchré nga ijye kjomà kiìchja̱‑ni Zacarías. Jndíi̱ ra ján tsabísòn kjoa̱ kìi̱ kóhoꞌki a̱ꞌnchò nindo nangi Judea.
nga ko̱chrjetjì, ko̱ nga si̱hijchaꞌta‑la̱ jñà jé ra tjín‑la̱
Tanga jè María, ya̱á tsikíjin ijye inìma̱‑la̱ jñà ꞌén ra kiꞌsena̱jmí‑la̱. ꞌÑó isíkítsjen kjoa̱ kìi̱.
ꞌKia̱ nga kjomà jàn ni̱chjin nga i̱nchibátsji, ya̱á isakò‑la̱ ya̱ ndi̱tsin i̱ngo̱ ítjòn; tíjnajin‑la̱ xi̱ta̱ ra bakón‑ya kjo̱téxoma‑la̱ Nainá ra tsikínda Moisés; i̱nchiꞌnchré‑la̱ ko̱ i̱nchikjonangi‑la̱.
Ti̱ꞌkoa̱á ꞌjií iꞌka xi̱ta̱ ra síkíchjítjì tsajmì, jñà ra síxá‑la̱ xi̱ta̱xá ꞌtse̱ Roma nga mejèn‑la̱ sa̱tíndá. Kitsò‑la̱ Juan:
Nacor, iꞌndí‑la̱á Serug; Serug, iꞌndí‑la̱á Ragau; Ragau, iꞌndí‑la̱á Peleg; Peleg, iꞌndí‑la̱á Heber; Heber, iꞌndí‑la̱á Sala;
Jé Inìma̱ Tsje‑la̱ Nainá tíjnako̱‑na,
Ngaꞌtsì xi̱ta̱ ra ya̱ títsa̱jna, tà itsakjón‑ní, kitsó‑la̱ xákjén nga jngó jngó:
Jesús tsakáꞌta‑la̱ tsja ko̱ a̱kjòn kitsò‑la̱:
Mì tsa ki xá ꞌjíi̱‑na ra ꞌa̱n nga jñà kichjà‑la̱ jñà ra xi̱ta̱ kixi̱ tsò‑la̱ ijo‑la̱, ta jñá‑ní kichjà‑la̱ jñà ra machi̱ya‑la̱ nga xi̱ta̱ jé‑ní, mé‑ni nga katasíkájno‑ni jé‑la̱, ko̱ mì ti̱ kì jé koa̱àtsji‑ni.
Ti̱jñá‑ni ni̱chjin kìi̱, Jesús ya̱á kijìmijìn ya̱ jngo nindo. Jngo ni̱tje̱n kiìchja̱ꞌta‑la̱ Nainá.
Jesús tsiꞌkéna̱jmí jngo‑la̱ kjoa̱ ra isíngásòn‑kjo a̱ꞌta ꞌtse̱ jngo xi̱ta̱ ra xka̱ ko̱ jè ra bakón‑ya; kitsò‑la̱:
―Ji̱ ti, ꞌa̱án ra tíxin‑la: ¡Ti̱sítji̱in!
Tanga jñà kjoa̱chji̱ne̱‑la̱ Nainá, ya̱á ꞌya‑la̱ ꞌkia̱ nga ijye bitjasòn.
ꞌKia̱ nga ijye kjokjìn xi̱ta̱ ra jndíi̱ ra ján na̱xi̱ndá ꞌji‑ni, Jesús, tsiꞌkéna̱jmí‑la̱ jngo‑la̱ kjoa̱ ra mangásòn. Kitsò‑la̱:
Jesús kitsò:
ꞌKia̱á iskonangi Jesús, kitsò:
Ta isijñó‑la̱ jè xi̱ta̱xá ítjòn ra ꞌmì Herodes, ꞌkia̱ kiíꞌnchré ngaꞌtsì kjoa̱ ra tíꞌsín Jesús, nga̱ tjín xi̱ta̱ ra tsò: “Ijyeé jaáya‑ila̱ jè Juan.”
Ra kjomà a̱skan kitsó‑isa‑la̱ kóhotjío̱n:
Jñà xi̱ta̱‑la̱ Jesús, tsikíꞌtsia̱‑ní nga tsajo̱óya‑ni yá ra kíjna ítjòn ra ti̱jñà‑ni.
―Ni̱jngo xi̱ta̱ ra a̱jto̱n íꞌtsi̱n tíkotsíjen‑ni nga ko̱ma si̱hitjasòn xá‑la̱ Nainá ra jè tíbatéxoma. ꞌKoa̱á jngoya‑la̱ tsa jngo xi̱ta̱ ra tísíxáko̱ nchra̱ja̱, tsa a̱jto̱n íꞌtsi̱n tíkotsíjen‑ni, mì kì ko̱ma si̱íxá.
Jngo xi̱ta̱ chji̱ne̱ xa̱jo̱n ra ꞌtse̱ kjo̱téxoma‑la̱ Nainá ra tsikínda Moisés kiìjkon Jesús nga mejèn‑la̱ ta sko̱ónda̱cha̱‑la̱, kitsò:
―Na̱ꞌìn, ta̱kón‑ya‑náji̱n kóꞌsín ki̱nákjoa̱ꞌta‑la̱ji̱n Nainá, koni ꞌsín kiꞌsìn Juan nga tsakón‑ya‑la̱ xi̱ta̱‑la̱.
’Jngo xi̱ta̱ ꞌtse̱n ra tjín‑la̱ ngaꞌñó ko̱ tjín‑la̱ ki̱cha̱, tsa ꞌkia̱ nda síkinda̱ niꞌya‑la̱, ndaá minchá tsajmì ra tjín‑la̱.
Jesús kitsó‑la̱:
―Jngo xi̱ta̱ ra ꞌñó nchi̱ná, ꞌñó kjìn tsajmì kjójchá nangi‑la̱.
Mé ta̱ nda‑la̱ jè chi̱ꞌnda ra ko̱ꞌsín nda tísíhitjasòn ꞌkia̱ nga kjꞌi̱í‑ni ni‑la̱ niꞌya.
Ya̱á tíjna jngo chjo̱ón ra ijye kjo chrjoꞌòn jàn nó tjín‑la̱ nga kiya. Jngo inìma̱ ꞌcho‑la̱ ni̱í isìtsitin ko̱ mì kì ma basèn kixi̱.
―Tangió, ko̱ꞌtìn‑la jè xi̱ta̱ maña̱ ra̱kìi̱: “ꞌNdi̱ ꞌndi̱ ko̱ nchijòn, ꞌkoa̱á ꞌsín ꞌsiaa̱n: bachrjekàjin‑ná inìma̱ ꞌcho‑la̱ ni̱í ra tjíjin ijo‑la̱ xi̱ta̱, ti̱ꞌkoa̱á sindá‑na xi̱ta̱ ra kiya, skanda ꞌkia̱ ki̱jchò ni̱chjin nga kje̱heꞌtà‑na xá‑na̱.”
Ra kjomà a̱skan‑nioo̱ kitsò jè chi̱ꞌnda ra̱kìi̱: “Ijye kabitjasòn‑ní koni ꞌsín kàꞌmí‑ná, tanga takó tjín‑isa i̱ꞌnde.”
ꞌKia̱á kijì nga isíjé xá jngo‑la̱ xi̱ta̱ ra ya̱ i̱ꞌnde‑la̱ na̱xi̱ndá ra̱kìi̱. Xi̱ta̱ ra kitsjà xá‑la̱, ya̱á isìkasén ya̱ ñánda̱ tjín‑la̱ nangi nga isikìnda̱ chi̱nga̱.
Tsa mì nda nichjeén tsajmì ko̱ to̱n ra tjín i̱ i̱sàꞌnde, mì kì tjábé‑no kjoa̱ ra ngi nda tjín ra ꞌtse̱ ngajmi.
Jñà xi̱ta̱ ra tsikíxá‑la̱ Na̱ꞌín‑ná Jesucristo kitsò‑la̱:
Koni ꞌsín ma niꞌí ꞌcho̱n ꞌkia̱ nga fate, nga jngo tjandi mahisen, ꞌkoa̱á ꞌsín ka̱ma ꞌkia̱ nga ki̱jchò ni̱chjin nga kjíꞌi̱ india‑na ꞌa̱n ra Iꞌndí‑la̱ Xi̱ta̱ xian‑la̱ ijo‑na̱.
Ra ꞌa̱n jò ꞌka̱ báti̱jnachjan nga jngo xomàna̱; tsja‑ná ra jngoyá ꞌkia̱ nga teya ngaꞌtsì tsajmì ra sikíjnee̱.”
―ꞌNdi̱ ꞌndi̱, ya̱á i̱nchimangié ya̱ na̱xi̱ndá Jerusalén; ya̱á ki̱tjasòn ijye ngaꞌtsì kjoa̱ ra tjíꞌta xa̱jo̱n a̱ꞌta tsa̱ꞌa̱n ra Iꞌndí‑la̱ Xi̱ta̱ xin‑la̱ ijo‑na̱, koni ꞌsín tsikínda xa̱jo̱n xi̱ta̱ ra isìchjeén Nainá nga kiìchja̱ ngajo‑la̱.
’Kií xá ꞌjíi̱‑na ꞌa̱n ra Iꞌndí‑la̱ Xi̱ta̱ xin‑la̱ ijo‑na̱, nga ꞌjíi̱ katsjía̱ ko̱ ꞌjíi̱ kachrjejiàa̱n jé‑la̱ xi̱ta̱ ra ijye ichijà.
Koni ꞌsín tífì Jesús, tsakándaá jñà nikje‑la̱ xi̱ta̱ ya̱ a̱ya ndi̱yáa̱.
―Ti̱ꞌkoa̱á ꞌa̱n, mì kì ko̱xín‑no yá ra kitsjà‑na kjo̱téxoma koni ꞌsín nga ꞌsiaa̱n.
Ngaꞌtsì ꞌén ra kiìchja̱ Jesús ya̱ ngixko̱n xi̱ta̱ na̱xi̱ndá, mì kì isakò‑la̱ nga ka̱ma koa̱àngi. Tà kjóxkón‑la̱; ta jyò tsikitsa̱jna jnchro.
Ko̱ ti̱ꞌkoa̱ kijtse‑te jngo ndí chjo̱ón i̱ma̱ ra ꞌken ꞌxi̱n‑la̱, nga jò to̱n ra chibachjí chjí‑la̱ kitsjà ra jè.
ꞌKia̱ ko̱ꞌtsia̱ nga ko̱ꞌsín ka̱ma kjoa̱ kìi̱, ꞌñó ꞌtè‑la takòn ko̱ tsja ꞌtè‑la inìma̱‑no, nga̱ ijyeé kjochraña ni̱chjin nga ki̱tsa̱jnandi̱í‑no.
―¡ꞌÑó mejèn‑na nga kókje̱n-ko̱‑najiòn ra ꞌtse̱ ꞌsí paxko̱ ꞌkia̱ nga ti̱kje biya!
―Ni̱mé ra ichijaꞌta‑naji̱n.
Ni̱chjin nchijòn tsakáti̱jnaa̱ ya̱ ndi̱tsin i̱ngo̱ ítjòn. ¿Mé‑ni mì ti̱ꞌkia̱ indabáꞌñó‑ná? Tanga ꞌkia̱á‑ní nga jñò chon matsja‑no nga bítjo̱o ꞌkia̱ nga jè ni̱í tíbatéxoma.
Jesús kitsó‑la̱:
Barrabás, nda̱yá tíjnaꞌya tà nga̱tjì‑la̱ nga xi̱ta̱ na̱xi̱ndá Jerusalén isìkjaán‑kjo ti̱ꞌkoa̱ jngo xi̱ta̱ isìꞌken.
―¿A mí skon‑la̱ ji̱ Nainá nga ngásòn kjo̱hiꞌin i̱nchinikjieén?
Jñà íchjín kìi̱, ꞌkia̱á ítsjen‑la̱ koni ꞌsín kitsò Jesús.
ꞌKia̱ nga ijye títsa̱jnaꞌta ya̱ ímixa̱, iskábé ni̱ño̱ nchra̱jín, kitsjá‑la̱ kjo̱nda Nainá, a̱kjòn isìjòya, kitsjá‑la̱ jñà xi̱ta̱ kìi̱.
Ko̱ ya̱á tsikitsa̱jna kiꞌta ya̱ a̱ya i̱ngo̱ ítjòn nga ꞌnga ko̱ jeya isíkíjna Nainá.
―¿Yá kjòn‑ni ra ji̱? Ko̱ꞌtín‑náji̱n, mé‑nì nga ko̱ma ko̱híko̱‑la̱ji̱n ꞌén jñà ra isìkasén‑naji̱n. ¿Mé ꞌén ꞌbì a̱ꞌta tsa̱ji?
Andrés, jè iskajin ítjòn ꞌndse̱ ra ꞌmì Simón, kitsò‑la̱:
―¿Mé‑ni ꞌa̱n koꞌmì‑náa̱? Takó kjè kì bijchó ni̱chjin‑la̱ nga sìhitjásòo̱n jè xá ra ꞌjíi̱‑na.
Tanga Jesús takó mì kì nda isìjngo ikon ra a̱ꞌta ꞌtse̱ xi̱ta̱ kìi̱, nga̱ ki, ijyeé nda bexkon ngaꞌtsiòo̱.
Juan ti̱ꞌkoa̱á tíbatíndá‑te xi̱ta̱ ya̱ na̱xi̱ndá Enón, ya̱ chrañaꞌta‑la̱ na̱xi̱ndá Salim, ta nga̱tjì‑la̱ ya̱ i̱ꞌnde ra̱kìi̱, ꞌñó tjín nandá; ko̱ jñà xi̱ta̱, ijchò‑ní nga isatíndá.
¿A isa̱á tijna ítjòn‑la̱ ji̱, jè xi̱ta̱ jchínga‑na̱ji̱n Jacob, jè ra kitsjà‑naji̱n nga̱jo̱ nandá ra̱kìi̱? I̱í ꞌji káchrje nandá ra kiꞌtsi ra jè, ko̱ i̱xti‑la̱ ko̱ jñà cho̱ ra tsikítje̱.
―Maestro, ti̱chi jngi.
Jè xi̱ta̱ ra̱kìi̱, ꞌkia̱á iskonangi kó chon kjòn‑ni nga kjonda‑ni jè ndí ti‑la̱. ꞌKia̱á tsiꞌkìn‑la̱:
Jesús ꞌkia̱á kiìchja̱ nga kitsò‑la̱:
ꞌKia̱ nga ijye kjomà kjoa̱ kìi̱, Jesús ya̱á kijì ya̱ ra ijngoa ndáchikon ꞌtse̱ Galilea, ti̱jè‑ni ndáchikon ra ꞌmì Tiberias.
Jñà xi̱ta̱, ꞌkia̱ nga kijtse nga mì yá tjín Jesús ko̱ xi̱ta̱ ra kotáꞌyáꞌta‑la̱, ꞌkia̱á ꞌjahaꞌsen jngo chitso kijì nga kiì kátsji Jesús, ya̱ ján na̱xi̱ndá Capernaum.
Ni̱yá xi̱ta̱ ra ma kji̱nchrabàꞌtà‑na, tsa mì jè Na̱ꞌìn‑na̱ ra isìkasén‑na si̱ìkasénꞌta‑na, mé‑ni nga ꞌa̱n sikjaáya‑ila̱ ꞌkia̱ nga kje̱heꞌtà ni̱chjin.
―¿Jiòn a ti̱ꞌkoa̱á mejèn‑te‑no kongí‑no íꞌndsion?
’¿A mí tsa kixi̱ kjoa̱ nga itjábé‑no jè kjo̱téxoma‑la̱ Nainá ra jè Moisés tsikínda? Tanga jiòn, ni̱jngo ra ma‑la̱ síhitjasòn. ¿Mé‑ni nga mejèn nìꞌken‑nájiòn?
―Kixi̱í kitií kjoa̱, jé xi̱ta̱ ra̱kìi̱ ra tjínè‑la̱ nga kjꞌi̱í nga ki̱chja̱ ngajo‑la̱ Nainá.
A̱kjòn tsikijna-niña india‑ni a̱ꞌta nangi nga tsikínda‑isa letra.
Jñà xi̱ta̱ ꞌkia̱á iskonangi‑la̱, kitsò‑la̱:
―Tsa kixi̱í‑la kjoa̱ nga jè Nainá ma na̱ꞌìn‑najiòn, tsjachaá‑la̱ ꞌsia̱an‑nájiòn, nga̱ a̱ꞌta ꞌtse̱é Nainá inchrabà‑na. Mì tsa ta ꞌa̱n tsikiꞌtín‑la̱ ijo‑na̱ nga inchrabàa̱; jè Nainá isìkasén‑na.
ꞌKia̱ nga tíjna̱‑isa i̱ i̱sàꞌnde ꞌa̱n‑ná niꞌí ra síhisen‑la̱ xi̱ta̱ i̱sàꞌnde.
―¿Kóꞌsín ma‑ni nga kjomà‑la̱ kiꞌsìn kjo̱xkón ra nda tjióo̱n tsa xi̱ta̱ jé‑ní?
Jñà xi̱ta̱ judío, kitsó‑la̱:
’Jè xi̱ta̱ chi̱ꞌnda ra̱kìi̱, kií fahachinga‑ni nga ta jè chjí‑la̱ kájno‑la̱, mì tsa jñà ꞌsín kinda̱ jñà forrè.
Kì tà chjàn makjiín‑no ra a̱ꞌta tsa̱ꞌa̱n, tsa mì kì ko̱ꞌsín tíꞌsiaa̱n koni ꞌsín ꞌsín jè Na̱ꞌìn‑na̱.
ꞌKia̱á kiìchja̱ jè Tomás jè ra ti̱ꞌkoa̱á Dídimo tsò‑la̱ [ꞌén ra tsò‑ni: I̱xtiꞌño̱]; kitsò‑la̱ jñà xi̱ta̱ xákjién ra ta̱ña kotáꞌyáꞌta‑la̱ Jesús:
Jè Jesús iskindaya‑ní.
ꞌKoa̱á ma‑ni jè Jesús mì kì ti̱ taxki̱ tsajmejín masen‑ila̱ jñà xi̱ta̱ judío; ya̱á kijì ya̱ jngo i̱ꞌnde ñánda̱ a̱ꞌta xìn ñánda̱ nangi kixì chon ya̱ chrañaꞌta‑la̱ jngo na̱xi̱ndá ra ꞌmì Efraín; ya̱á tsikijnako̱ xi̱ta̱ ra kotáꞌyáꞌta‑la̱.
Jñà xi̱ta̱ kìi̱ isìchrañaꞌtá‑la̱ jè Felipe ra ya̱ Betsaida i̱ꞌnde‑la̱, jngo na̱xi̱ndá ra chja̱‑ni Galilea; tsikítsaꞌba‑la̱, kitsò‑la̱:
¿A mí tsa tjibakon tsijin jè ngaꞌñó ra tjín‑li?
―Tsa mì kì ki̱níjno‑la ndsa̱kì, mì kì ko̱ma xi̱ta̱ tsa̱ꞌa̱n ka̱mi.
ꞌKia̱ nga ijye iskine jè ni̱ño̱ nchra̱jín jè Judas, ndi̱to̱ón itjo niꞌya. Nga̱ ta̱ ꞌkoa̱ ijyeé na̱ti jñò.
Ngi ꞌén kixi̱í ra ko̱xin‑no, jè ra makjiín‑la̱ a̱ꞌta tsa̱ꞌa̱n, ꞌkoa̱á ti̱ꞌsín ꞌsi̱in koni ꞌsín tjín jñà kjoa̱ ra ꞌsiaa̱n; skanda isa̱á tà ꞌñó tjín‑isa kjoa̱ ra ꞌsi̱in‑isa ra jè, tà nga̱tjì‑la̱ ra ꞌa̱n, ijyeé ya̱ tífia ñánda̱ nga tíjna jè Na̱ꞌìn‑na̱.
ꞌKoa̱á ꞌsín ma‑ni nga jeya kíjna jè Na̱ꞌìn‑na̱, ꞌkia̱ nga kjìn to ko̱ja̱‑no, ko̱ ꞌkoa̱á ꞌsín ko̱ma‑ni nga jcha̱‑la̱ nga ngi kixi̱í kjoa̱ nga ya̱ chitáꞌyáꞌta‑nájiòn.
Ti̱ꞌkoa̱á si̱ichi̱ya‑la̱ kóꞌsín nga si̱ndajín nga jè ra tíbatéxoma‑la̱ jè i̱sàꞌnde ra̱kìi̱, ijyeé tjínda‑ní kóꞌki kjo̱hiꞌin ꞌki̱‑la̱.
Jè kjo̱binachon ra mì feheꞌta jè‑ní nga katabexkon‑li nga ta ji̱ ta̱jngoó‑ní ra ngi kixi̱ kjoa̱ nga Nainá, ko̱ ti̱ꞌkoa̱ katabexkon jè Iꞌndí‑li Jesucristo ra ji̱ inikasín.
―Jè fatsji‑ji̱n jè Jesús ra ya̱ Nazaret i̱ꞌnde‑la̱.
―¿Mé‑ni ko̱ꞌsín tsò ꞌén ra nakjoá‑ila̱ jè na̱ꞌmì ítjòn?
―¿A kja̱ xi̱ta̱xá ítjòn‑níi̱ ra ji̱?
ꞌKia̱á kitsò‑la̱ jè Pilato:
―Ji̱ ndí chjo̱ón, ya̱á tíjna i̱jndáa̱ jè iꞌndí‑li.
Ti̱ꞌkoa̱á kijtseé‑te jè nikje ra isijtéjin sko̱ Jesús nga mì tsa ya̱ kjijnaꞌta‑la̱ jñà nikje chroba; xín tíjna xkóya.
Jñà xi̱ta̱‑la̱ Jesús ra tejò ma‑ni, jè ra ꞌmì Tomás, jè ra ti̱ꞌkoa̱á Dídimo tsò‑la̱ [ꞌén ra tsò‑ni: I̱xtiꞌño̱], tsìn‑jìn ra jè ꞌkia̱ nga ijchò jè Jesús.
Jè xi̱ta̱‑la̱ Jesús ra ꞌñó tsjake kjomà, kitsó‑la̱ jè Pedro:
―Ti̱kondi̱i jñà ndí forrè‑na̱.
Jñà ni̱chjin kìi̱, tsasèn kixi̱í Pedro nga kiìchja̱jin‑la̱ jñà xi̱ta̱ ra makjiín‑la̱ a̱ꞌta ꞌtse̱ Cristo; maá‑la tsa jngo sindo̱ ko̱ kan jñà xi̱ta̱. Jè Pedro kitsó‑la̱:
―¿Kóꞌsín tsò‑ni kjoa̱ kìi̱?
Tanga jè Nainá isikjaáya‑ila̱; kisíkíjnandi̱í‑ni jè kjo̱hiꞌin ra tjín ꞌtse̱ kjo̱biya, tà nga̱tjì‑la̱ nga mì ti̱ kì ko̱ma‑ni nga jè kjoa̱biya jtsa̱ba̱ꞌñó.
Jñà xi̱ta̱ ra kjokjiín‑la̱ ꞌén ra kiìchja̱ Pedro isatíndá‑ní, ma‑la̱ tsa jàn jmi xi̱ta̱ ra ꞌjahaꞌsenꞌta‑la̱ jè ni̱chjin ꞌkia̱.
Jè Cristo ya̱á kíjna ján ngajmi skanda ꞌkia̱ nga jè Nainá si̱ìxi̱tse̱ya india‑ni ngaꞌtsì kjoa̱ ra tjín. Nga̱ ꞌkoa̱á ꞌsín tsiꞌkéna̱jmí skanda ti̱ꞌsa̱‑ni kjotseé jñà xi̱ta̱ tsje‑la̱ Nainá ra ko̱ꞌsín kiìchja̱ ngajo‑la̱.
Jñà xi̱ta̱xá mì kì isakò‑la̱ kóꞌsín si̱ìko̱ nga tsjá‑la̱ kjo̱hiꞌin, tà tsincháxkón‑la̱, ko̱ a̱kjòn isìkíhijyondi̱í‑ni, nga̱ ngaꞌtsì jñà xi̱ta̱ na̱xi̱ndá, ꞌñó jeya isíkíjna Nainá ta nga̱tjì‑la̱ jè kjo̱xkón ra kjomà.
Jè Pedro iskonangií‑la̱ kitsò‑la̱:
Jè Nainá‑la̱ jñà xi̱ta̱ jchínga‑ná, isikjaáya‑ila̱ jè Jesús a̱ꞌta ꞌtse̱ kjoa̱biya, jè ra jiòn iniꞌken ꞌkia̱ nga tsakjaꞌta krò.
Ijyeé ko̱ꞌsín inaꞌyá‑la̱ji̱n nga tsò nga jè‑ró Jesús ra Nazaret ꞌtse̱, si̱ìxojen‑ró jè i̱ngo̱ ra̱kìi̱, ti̱ꞌkoa̱á si̱ìkaatjìya-ró‑la̱ kjoa̱ ra ijye nga‑ná koni ꞌsín nga tsakón‑ya‑ná Moisés ―kitsó xi̱ta̱ kìi̱.
Jè xi̱ta̱ ra tíkjaán‑ko̱ xákjién, ꞌkia̱á tsjahítsjá Moisés, kitsò‑la̱: “¿Yá ra xi̱ta̱xá isíkíjna‑li, ko̱ yá ra ko̱kitsò‑li nga ji̱ kíndajín ra a̱ꞌta tsa̱ji̱n?
Jè ngajmi, ꞌkoa̱á ꞌsín ngoya‑la̱ koni jè íxile̱‑na̱ ya̱ ñánda̱ nga ꞌa̱n batexóma;
―ꞌÑó nda be ra ꞌa̱n.
Jè xi̱ta̱ etiope kitsó‑ní:
―ꞌA̱n‑ná Jesús ko̱ ꞌa̱n‑ná ra kondra̱ tjiꞌmì‑la̱ ji̱ nga tjimihìtji̱ngi‑ná. [Ti̱ji̱í tjifatsji‑la̱ kjo̱hiꞌin ijo‑li, koni ꞌsín ꞌsín jñà nchra̱ja̱ ꞌkia̱ nga tsjòn‑la̱ íkjo̱n ra bíchjà‑ila̱ ni‑la̱.
Tanga jè Saulo kiíꞌnchré‑ní koni ꞌsín nga tsajo̱óya‑ni nga jñà xi̱ta̱ judío ko̱ ni̱chjin ko̱ ni̱tje̱n isikìnda̱ nga tsikitsa̱jnajto ya̱ xo̱tjo̱ba̱‑la̱ na̱xi̱ndá ñánda̱ bitjàha̱ꞌse̱n‑jin‑ná nga mejèn‑la̱ si̱ìꞌken.
―¿Mé‑ni na̱ꞌìn?
Tanga jè Pedro isìkasítje̱én‑ni, kitsò‑la̱:
Kitsò‑la̱:
Jñà xi̱ta̱ ra kotáꞌyáꞌta‑la̱ Cristo ra títsa̱jna ya̱ Antioquía, ꞌkoa̱á ꞌsín iskosòn‑la̱ nga ko̱si̱ko̱ xi̱ta̱ xákjién ra títsa̱jna ya̱ nangi Judea koni ꞌki ma ra ꞌsín nga jngó jngóo̱.
―Ko̱ꞌsín ꞌtèna̱jmí‑la jè Jacobo ra ìjngo ko̱ jñà ꞌndsé ra iꞌka.
ꞌKia̱á tsasítje̱n Pablo; iskiítje̱n tsja nga isíjé‑la̱ nga jyò katitsa̱jna; kitsò‑la̱:
Skanda mì kì ko̱kjiín‑no tsa yá ra ꞌke̱èna̱jmí‑no.
―¡Jñà nainá, xi̱ta̱á káꞌsín ijo‑la̱ nga kaꞌfiíꞌtsé‑ná!
ꞌNdi̱ ꞌndi̱, ¿mé‑ni nga kondra̱ mangí‑la jiòn jè kjo̱bítsjen‑la̱ Nainá? ¿Mé‑ni ko̱ꞌsín binè‑la jiòn jñà xi̱ta̱ ra kotáꞌyáꞌta‑la̱ Cristo nga katasíhitjasòn kjo̱téxoma, kjoa̱ ra ꞌñó iꞌin tjín? Ra skanda ni̱jñà xi̱ta̱ jchínga‑ná ko̱ ni̱jién, mì kì chíkjoa̱‑ná nga nihitjasén.
Jñà ꞌndsé kìi̱, ꞌkia̱ nga ijye tsikíxki̱yajin jè xa̱jo̱n ra̱kìi̱, tsjaá kiꞌse‑la̱ nga ko̱tsò ꞌén ra ijchò síje ikon.
Tsati ra̱kìi̱, tje̱n‑ngi‑la̱ Pablo ko̱ ngaꞌtsì‑naji̱n; ꞌñó chja̱ nga tsò:
Jñà polsìya̱, ꞌkoa̱á ꞌsín tsiꞌkéna̱jmí‑la̱ jñà xi̱ta̱xá. Ko̱ ꞌkia̱ nga kiíꞌnchré jñà xi̱ta̱xá nga jè Pablo ko̱ Silas nga xi̱ta̱ Roma‑ní, ꞌñó itsakjòn.
Kií ko̱ꞌsín kitsò‑ni nga ngaꞌtsì jñà xi̱ta̱ ra ya̱ Atenas i̱ꞌnde‑la̱ ko̱ xi̱ta̱ ra xìn nangi‑la̱, tà ꞌkoa̱á ꞌsín i̱nchisíkaꞌya kiꞌta ni̱chjin‑la̱ nga ta jé ra ꞌñó mejèn‑la̱ nga kji̱ꞌnchré ko̱ nga ki̱chja̱‑te kótsò kjo̱bítsjen xi̱tse̱ ra tíbatsíjen.
Kitsò‑la̱ jè xi̱ta̱xá:
―Kixi̱í kjoa̱. Juan, tsatíndá‑ní xi̱ta̱ ra isíkájno‑ni jé‑la̱ nga mì ti̱ jé koa̱àtsji‑nì, tanga ꞌkoa̱á ꞌsín kitsò‑la̱ xi̱ta̱ nga katakjiín‑te‑la̱ ra a̱ꞌta ꞌtse̱ Jesús, jè ra a̱skan kjꞌi̱í.
Jè Pablo, mején‑la̱ ꞌjahaꞌsen‑jin‑la̱ na̱xi̱ndá nga koa̱ako̱, tanga jñà xi̱ta̱ ra kotáꞌyáꞌta‑la̱ Cristo mì kì kitsjáꞌnde‑la̱.
Ítjo̱‑náji̱n ya̱ Mitilene. Ra kjomà nchijòn, ya̱á tsiꞌtàa̱ chraña‑ji̱n ya̱ Quío. Ra ma‑ni jò ni̱chjin, ijchó‑ji̱n Samos. Ya̱á iníkjáya‑ji̱n Trogilio. A̱kjòn, ra kjomà jàn ni̱chjin, ijchò‑ji̱n ya̱ Mileto.
A̱kjòn tsiꞌkì‑la̱ji̱n ndsa̱‑ji̱n xàngi̱‑ji̱n nga tsangì‑naji̱n; ra ji̱n itjàhaꞌsen‑náji̱n chitso, ko̱ jñà xi̱ta̱ kìi̱, kijí‑ni niꞌya‑la̱.
Ijyeé mejèn i̱nchisíꞌken. ꞌKoa̱á ma‑ni nga ndi̱to̱ón kiíꞌnchré jè xi̱ta̱ ítjòn‑la̱ chíchàn ꞌtse̱ Roma nga kjo̱si isakò ya̱ na̱xi̱ndá Jerusalén.
¡Kì ta̱ tsja chiñá‑ni! Ti̱sítji̱in nga katasatíndí. Ti̱jé‑la̱ kjoa̱nìhijchaꞌta jè Jesús mé‑ni nga katatsje‑ni jé‑li.”
―¿Mé‑ni ko̱ꞌsín nakjoájno‑ila̱ jè ra na̱ꞌmì ítjòn‑la̱ Nainá tíjna?
“Tjín‑li kjo̱nda ngaji̱ Félix ra xi̱ta̱xá ítjòn tijni; ꞌa̱n, Claudio Lisias, ꞌkoa̱á ꞌsín tísixóꞌtá‑la.
’ꞌKia̱ nga ijye kjokjín nó xìn na̱xi̱ndá tsáꞌba̱, ꞌjíhi̱í india‑na ya̱ na̱xi̱ndá‑na̱ nga ꞌjíi̱ko̱‑la̱ to̱n jñà ndí xi̱ta̱ i̱ma̱ ko̱ ꞌjíi̱ tsja‑la̱ kjo̱tjò jè Nainá ya̱ Jerusalén.
ꞌKia̱ nga ijye tsato chiba ni̱chjin, jè xi̱ta̱xá ítjòn ra ꞌmì Agripa ko̱ chjo̱ón ra ꞌmì Berenice ijchó ya̱ Cesarea nga ijchò síhixoꞌta‑la̱ jè Festo.
’Nga ti̱ꞌsa̱ kjotseé, skanda ꞌa̱n, ꞌkoa̱á ti̱ꞌsín isíkítsjen tsa machjeén‑ní nga ꞌñó kondra̱ kjín‑la̱ ꞌa̱n jè Jesús ra Nazaret i̱ꞌnde‑la̱.
ꞌKia̱ nga ijye ko̱ꞌsín iskosòn‑la̱ nga ya̱á si̱ìkasén‑naji̱n Italia, jè Pablo ko̱ xi̱ta̱ preso ra iꞌka, ya̱á kjonga̱tsja xi̱ta̱ ítjòn‑la̱ chíchàn ra ꞌmì Julio ra ya̱ chja̱‑ni jngó jtín chíchàn ra ꞌmì Emperador (ra síkinda̱ jè xi̱ta̱xá ítjòn ꞌtse̱ Roma).
Itsakjón‑la̱ tsa jñà na̱jo̱ ra tjín ya̱ a̱jin nandá ska̱kjo‑ko̱ jè chitso. ꞌKoa̱á ma‑ni nga ijòn ki̱cha̱ ra ka̱nchó kjòn isìkatsajongi‑ndá ya̱ a̱jto̱n íꞌtsi̱n chitso ra tsasìko̱ nga mì kì ki̱ji̱‑isa, ko̱ chja̱ꞌta ko̱ ꞌsa̱‑ila̱ Nainá mé‑ni nga ndi̱to̱n kataꞌse i̱sén.
ꞌKia̱ nga kiíꞌnchré jñà xi̱ta̱ ra kiya ya̱ i̱ꞌnde ra̱kìi̱, ti̱ꞌkoa̱á inchrabà‑te ya̱ ñánda̱ tíjna Pablo. Ko̱ kjonda ijyeé‑ni jñà ra ꞌjìoo̱.
mé‑ni nga ꞌa̱n ma sindá‑na.
Ta isa̱á, jñà kjoa̱ndiso kijìtji̱ngi‑la̱ ko̱ mì tsa jè kjoa̱kixi̱‑la̱ Nainá kijìtji̱ngi‑la̱. Ta isa̱á jñà kijtsexkón ko̱ isitsjako̱ nga ꞌnga isíkítsa̱jna jñà tsajmì ra jè Nainá tsikínda. Mì kì tsa jè kijtsexkón ko̱ kisitsjako̱ Nainá ra tsikínda ngaꞌtsì tsajmì ra tjín, jè Nainá ra machjeén‑la̱ nga jè nda si̱kíjneé ta mé ni̱chjin‑nioo̱. Ko̱ꞌsín katama.
Jiòn, ꞌñó ꞌnga ma takòn nga ndaá ꞌya jè kjo̱téxoma, tanga ꞌkia̱ nga mì nda nihitjasòn‑la koni ꞌsín tíchja̱ kjo̱téxoma, ¿a mí tsa jè Nainá mì nda i̱nchiꞌyaxkón jiòn?
ko̱ ꞌén ra ajò ma‑la̱ inìma̱‑ná.
Abraham, ꞌkia̱ nga ijye ko̱ꞌsín xi̱ta̱ kixi̱ kitsò‑la̱ Nainá, a̱kjòn ꞌkia̱á isiꞌta chi̱ba̱ ijo‑la̱ koni jngo sello nga ya̱á ꞌya‑la̱ nga ijyeé xi̱ta̱ kixi̱‑ní, ta nga̱tjì‑la̱ nga kjokjiín‑la̱ ra a̱ꞌta ꞌtse̱ Nainá ꞌkia̱ nga ti̱kjè tjíꞌta chi̱ba̱ ijo‑la̱. ꞌKoa̱á ma‑ni nga jè ma xi̱ta̱ jchínga‑la̱ ngaꞌtsì xi̱ta̱ ra makjiín‑la̱ ni̱ꞌsín mì kì tjíꞌta chi̱ba̱ ijo‑la̱. Ko̱ ꞌkia̱ nga makjiín‑la̱ xi̱ta̱ kìi̱, xi̱ta̱ kixi̱í tsò‑la̱ Nainá.
Ko̱ mì kì mangásòn‑ko̱ jè kjo̱nda ra tsjá kjo̱tjò Nainá ko̱ kjoa̱ ꞌtse̱ jé ra tsakátsji ra tà jngo‑ni xi̱ta̱. Nga̱ ta kií nga̱tjì‑la̱ nga jngo xi̱ta̱ tsakátsji‑jé, nga ko̱ꞌsín kitsjà kjo̱hixi̱ Nainá nga kjo̱hiꞌin kataꞌse‑la̱ ngaꞌtsì xi̱ta̱. Tanga ꞌkia̱ nga ꞌñó kjìn xi̱ta̱ tsakátsji‑jé, kií nga̱tjì‑la̱ nga ko̱ꞌsín kitsjà jnchro kjo̱nda Nainá nga jñà xi̱ta̱, kixi̱ katitsa̱jna ya̱ ngixko̱n.
ꞌKoa̱á ngoya‑la̱ koni jngo chjo̱ón ra tjín‑la̱ ꞌxi̱n; ꞌkoa̱á ꞌsín tsò kjo̱téxoma nga mì kì ko̱ma tsjín‑ni xákjén ꞌkia̱ nga takó títsa̱jnakon ngajòo̱. Tanga tsa ki̱yá jè ꞌxi̱n‑la̱, jè chjo̱ón, ijyeé tíjnandi̱í‑ni a̱ꞌta ꞌtse̱ kjo̱téxoma ra̱kìi̱.
ꞌKia̱ nga ta jñá níkítsjeén jñà kjoa̱ ra mejèn‑la̱ ijo‑ná, kjo̱biyaá fìko̱‑ná. Tanga ꞌkia̱ nga jñà níkítsjeén jñà kjoa̱ ra mejèn‑la̱ Inìma̱ Tsje‑la̱ Nainá, jè ꞌse̱‑ná ra kjo̱binachon ko̱ ra kjo̱ꞌnchán.
Koni ꞌsín tíchja̱ xa̱jo̱n ra tjíꞌta ꞌén‑la̱ Nainá nga tsò:
Na̱xi̱ndá tsa̱ꞌa̱án xín‑la̱ jè ra mì tsa na̱xi̱ndá‑na̱ ma tsiki,
Nga̱ ꞌkoa̱á ꞌsín tíchja̱ jè xa̱jo̱n ra tjíꞌta ꞌén‑la̱ Nainá nga tsò: “Ngaꞌtsì ra ko̱kjiín‑la̱ a̱ꞌta ꞌtse̱ Cristo mì tsa kjo̱sabà sa̱kò‑la̱.”
ko̱ katasiyaꞌñó na̱ꞌya
Nga̱ jè Nainá xá ko̱ꞌsín tsikítsa̱hijyoꞌñó‑ni ngaꞌtsì xi̱ta̱ nga mì kì kiíꞌnchréhijon, ko̱ xi̱ta̱ Israel, ko̱ ra mì tsa xi̱ta̱ Israel, mé‑ni nga ꞌkia̱ ka̱ma a̱skan‑nioo̱, ngásòn ngáyaá ko̱hi̱ma̱ke‑ni ngaꞌtsiòo̱.
Nga̱ jñà xi̱ta̱xá, xá ꞌtse̱ Nainá‑ní ra i̱nchisísin mé‑ní nga nda ki̱jna‑ni ra ji̱; tanga tsa ꞌcho tjín kjoa̱ ra tjiꞌnì, ti̱skón‑ní. Nga̱ mì tsa ta ya̱‑ni nga xá tjín‑la̱ xi̱ta̱xá; jñà xi̱ta̱xá, tjíꞌndeé‑la̱ nga tsjá‑li kjo̱hiꞌin. Nga̱ xá‑la̱ Nainá i̱nchiꞌsín nga nda ki̱ìndajín‑la̱ xi̱ta̱ ko̱ nga tsjá‑la̱ kjo̱hiꞌin xi̱ta̱ ra ꞌcho ꞌsín.
ꞌKia̱ nga jè Nainá tíbatéxoma‑ná, mì tsa ki ra ꞌñó chjí‑la̱ mé ra ꞌsie̱é ko̱ mé ra chji̱ne̱é; jè‑ní nga kixi̱ ki̱tsa̱jneé, nga ꞌnchán ki̱tsa̱jneé, ko̱ nga ꞌse̱‑ná kjo̱tsja; jñá kjoa̱ kìi̱, ra tsjá jè Inìma̱ Tsje‑la̱ Nainá.
ꞌKoa̱á ma‑ni nga ꞌñó tsja tjín‑na jè xá ra tíꞌsiaa̱n a̱ꞌta ꞌtse̱ Nainá koni ꞌsín nga tísíchjeén‑na jè Cristo Jesús.
Ti̱hixoꞌtá‑ná jè Trifena, ko̱ jè Trifosa, jñà íchjín ra ꞌñó nda síxá‑la̱ Na̱ꞌín‑ná, ko̱ jè tichjeé Pérsida ra ꞌñó tsjacheé ra ti̱ꞌkoa̱ ꞌñó nda síxá‑la̱ Na̱ꞌín‑ná.
mé‑ni nga ni̱jngo‑najiòn ra kixó: “A̱ꞌta ꞌtse̱é Pablo isatíndá‑na ra ꞌa̱n.”
ko̱ ni̱yá ra machi̱ya‑la̱,
ꞌKoa̱á ma‑ni, kì ni̱jngo xi̱ta̱ ꞌnga níkíjna jiòn, nga̱ ngaꞌtsì kjo̱nda ra tjín, kjo̱nda tsa̱jión‑nó:
Ti̱náchrjekàjiòn jè xi̱ta̱ ra ko̱ꞌsín bátsji‑jé koni tsa jè na̱ꞌyo̱ san ra mì kì ti̱ nda‑ni, mé‑ni ko̱ꞌsín ko̱ma‑no koni tsa na̱ꞌyo̱ xi̱tse̱ ra jiòn, ra mì tsa na̱ꞌyo̱ san tjíkójin‑la̱. Nga̱ jé Cristo ra ꞌken ngajo‑ná koni ꞌsín nga ꞌken forrè jè ni̱chjin paxko̱ ꞌkia̱ nga itjojin ya̱ nangi Egipto jñà xi̱ta̱ Israel.
Kì ijo‑no nixkon‑la xàngio̱o nga jngó jngó‑no; ta ꞌkia̱á‑la tsa ngásòn xá jchi̱baya‑no tsa jè ni̱chjin ꞌkia̱ nga mejèn‑no kítsaꞌba‑la Nainá; ra ko̱ma a̱skan‑nioo̱, machjeén‑ní nga si̱sin india‑ila xàngio̱o, mé‑ni nga mì jè xi̱ta̱‑ni̱í sko̱ónda̱cha̱‑no ꞌkia̱ nga tsa mì kì ti̱ chíkjoa̱a‑no nga xìn tsjáhijyo‑la xàngio̱o.
Kjo̱nda tsa̱jión‑nájiòn nga ko̱ꞌsín tíxian‑no, mì tsa ki‑ni nga ꞌa̱n tíbatechjá‑no. Kií ko̱ꞌsín tíxian‑no, mé‑ni nga nda kjón ti̱tsa̱jna jiòn, nga mì ta kjꞌií kjoa̱ ko̱tèkjáya‑no nga si̱xá‑la Nainá.
Tsa jñà ra kjꞌií xi̱ta̱, tjíꞌndeé‑la̱ nga kjábé chiba tsajmì ra a̱ꞌta tsa̱jiòn, ¿a mí tsa isa̱ ꞌñó tjíꞌnde‑naji̱n ra ji̱n nga ti̱ꞌkoa̱ tjábé chiba‑naji̱n?
ꞌKoa̱á ma‑ni jiòn ndí ꞌndsé ra tsjake̱‑no, kjiín ti̱kíjna‑la kjo̱bítsjen‑no xkósòn ra nainá tsò‑la̱ xi̱ta̱. Kì ni̱ ta i̱tsé jè ꞌyaxkón.
ꞌKoa̱á ma‑ni jñà íchjín tjínè‑la̱ nga ki̱ijtsa sko̱, mé‑ni nga jcha̱‑la̱ jè kjo̱téxoma ra tjín‑la̱, mé‑ni nga ske̱ jñà ìkja̱li̱.
Ko̱ kjín ndi̱yá‑la̱ kóꞌsín nga ꞌsín jè xi̱ta̱ ra ngaꞌñó‑la̱ Nainá tísíxájin ya̱ inìma̱‑la̱, tanga ti̱jé‑ni Nainá ra síxájin ya̱ inìma̱‑la̱ ngaꞌtsì xi̱ta̱ ra ꞌsín ngaꞌtsì kjoa̱ kìi̱.
Jè ra tsjake xi̱ta̱ ra kjꞌií, maá‑la̱ koñákjoa̱; ꞌñó nda xi̱ta̱ ꞌsín; mì tsa maxitakòn‑jìn; mì tsa jè nda síkíjna ijo‑la̱; ko̱ mì tsa ꞌnga fìko̱ kjo̱bítsjen‑la̱;
ꞌKoa̱á ꞌsín tíchja̱ xa̱jo̱n ra tjíꞌta ꞌén‑la̱ Nainá nga tsò: “ꞌA̱án sikásén‑la̱ xi̱ta̱ ra xìn nangi ko̱ ra kjꞌií ꞌén chja̱, nga kichjà‑la̱ na̱xi̱ndá‑na̱; takó mì kì kji̱ꞌnchré‑na, ni̱ꞌsín ko̱ꞌsín sikóo̱, tsó Na̱ꞌín‑ná.”
Tanga ta kjo̱nda ꞌtse̱ Nainá‑ní tsa yá‑na ra ꞌa̱n. Ko̱ jè kjo̱nda ra̱kìi̱ mì tsa ta ya̱ tíchija. Isa̱á ta ꞌñó jnchro tísíxáa̱, nda mí ꞌkoa̱‑ni koni jñà xi̱ta̱‑la̱ ra iꞌka. Tanga mì tsa ꞌa̱n jiàa̱n, jè sabá kjo̱nda‑la̱ Nainá ra tísíxájin ijo‑na̱.
Koni ꞌsín kjòn ra tjín i̱ a̱ꞌta nangi, ꞌkoa̱á ti̱ꞌsín chon‑te ya̱ ján ngajmi nga tjín ra kjꞌií kjòn. Jñà ra tjín ján ngajmi kjꞌií ꞌsín tsijen, ko̱ kjꞌií ꞌsín tsijen ra tjín i̱ a̱ꞌta nangi.
Jè ꞌndsé Apolos, ꞌñó jchán ítsikitsáꞌba‑la̱ nga katafì katsíjen‑no nga kátáhijtako̱ jñà ꞌndsé, tanga kjòmajìn‑la̱ nga kijì, tanga ꞌkia̱á‑la ki̱ji̱ tsa ꞌkia̱ nga ko̱ma ra ꞌsi̱in.
Ndaá tíbe Nainá nga jè ꞌén ra ꞌbena̱jmíya‑laji̱n mì tsa jò tjín‑la̱, nga̱ mì tsa bixó‑ji̱n: “Ko̱ma‑ní”, ꞌkia̱ nga mì kì tsa ko̱ma‑ni.
Jè kjo̱téxoma ra kiꞌtsì‑la̱ Moisés ra na̱jo̱ kisindaꞌtá, kjo̱biyaá bíné‑ná. Tanga ꞌñó kiꞌse‑la̱ kjoa̱jeya jè i̱sén‑la̱ Moisés ꞌkia̱ nga kiꞌtsì‑la̱ jè kjo̱téxoma kìi̱, nga̱ ꞌñó fate niꞌí tsatsíjen nga skanda jñà xi̱ta̱ Israel mì kì ti̱ ma iskotsíjenꞌá‑ni ya̱ i̱sén‑la̱ Moisés. Tsa ko̱ꞌsín kiꞌse‑la̱ kjoa̱jeya jè kjoa̱ ra ko̱ꞌsín tjínè‑la̱ nga ta ya̱ feheꞌta,
Jè ijo‑ná, ꞌkoa̱á ꞌsín jngoya‑la̱ koni tsa jngo niꞌya ra sinda i̱ a̱ꞌta nangi ra ta chiba ni̱chjin ma‑la̱ nga sasa fitsón‑ña. Tanga tsa kji̱tsón‑ña jè niꞌya ra̱kìi̱, tíjnaá jngo‑ná ya̱ ján ngajmi niꞌya ra tíjna skanda ta kjiá‑nioo̱ ra mì tsa xi̱ta̱ tsikínda, jé sabà Nainá tsikínda.
Ngi ꞌén kixi̱í ra nakjoá‑ji̱n. Ngaꞌñó‑la̱ Nainá‑ní ra timako̱‑ji̱n. Ko̱ jñà kjoa̱kixi̱ ra ꞌnià‑ji̱n, ꞌkoa̱á ꞌsín jngoya‑la̱ koni jñà ki̱cha̱ ra ko̱ ngaskoán ko̱ nga kixi̱ nichjeén‑ji̱n nga basìko̱‑naji̱n.
ꞌKia̱ nga ko̱ꞌsín kjoba‑la̱ inìma̱‑najiòn koni ꞌsín nga jè Nainá mejèn‑la̱, jión i̱nchiꞌya‑no ꞌndi̱‑ni̱ nga ꞌñó tse tjín‑ni kjo̱nda ra isakò‑no. Nga̱ ꞌñó i̱nchibinè‑la̱ ijo‑no kjoa̱ ra nda tjín, ko̱ ꞌñó i̱nchibixkàn‑tjiò ijo‑no nga mì mé kjoa̱ tjín‑no; ꞌñó i̱nchinìjticha a̱ꞌta ꞌtse̱ kjoa̱ ra ꞌcho tjín, ko̱ ꞌñó tjín‑no kjoa̱ skon, ꞌñó mejèn‑no nga ska̱jieén, ti̱ꞌkoa̱ ꞌñó makájno‑no jè ra a̱ꞌta tsa̱ꞌa̱n, ko̱ kiꞌtsí‑la̱ kjo̱hiꞌin jè xi̱ta̱ ra ꞌcho kiꞌsìn. Ta ngaꞌtsì‑ni kjoa̱ kìi̱, ꞌkoa̱á ꞌsín tsakon jiòn ijo‑no nga mì tsa mé jé tjín‑no ra a̱ꞌta ꞌtse̱ kjoa̱ kìi̱.
Mé‑ni nga nda katabe‑ni ngaꞌtsì xi̱ta̱ na̱xi̱ndá‑la̱ Cristo, nda ti̱ko̱o jiòn jñà xi̱ta̱ kìi̱ nga ta̱kón‑la kóꞌki kjo̱tsjacha tjín‑no ra a̱ꞌta ꞌtse̱, mé‑ni nga ske̱‑ni ra jñà nga ꞌén kixi̱‑ní koni ꞌsín nga nda nakjoá‑ji̱n ra a̱ꞌta tsa̱jiòn.
Mì tsa jè nda si̱kítsa̱jna‑naji̱n ijo‑na̱ji̱n ya̱ ñánda̱ mì tsa ya̱ bako̱‑naji̱n. Ko̱ mì kì tsa ko̱tonè‑la̱ji̱n chi̱ba̱‑la̱ koni ꞌki nga ijye tjínda‑la̱ Nainá nga ma si̱xá‑ji̱n. Nga̱ jé kitsjáꞌnde‑naji̱n nga ma ijchò‑ji̱n skanda ya̱ ñánda̱ nga titsa̱jna jiòn ra xi̱ta̱ Corinto ꞌmì‑no.
Ra a̱ꞌta ꞌtse̱ xi̱ta̱ judío, kjo ꞌòn ꞌka̱ ko̱ꞌsín bajá‑na nga tsjá‑na kjo̱hiꞌin ra kàchrjóꞌòn ijòn ꞌka̱ tsajá‑na naꞌñó xo̱xín nga jngó jngó ꞌka̱.
Ya̱á ma‑ni jàn ꞌka̱ nga kijchòjkon‑no ꞌndi̱ ꞌndi̱. Katafìya‑no koni ꞌsín tsò xa̱jo̱n‑la̱ Nainá: ꞌkia̱ nga sindajín jngo kjoa̱, tjínè‑la̱ tsa jò ko̱ tsa jàn xi̱ta̱ tsjá ꞌén‑la̱ ra xko̱n kijtse‑ni kjoa̱ ra kjomà.
ꞌKia̱ nga tsato ján nó nga ijye kíjtsexkon Jesucristo, ꞌkia̱á kijiàa̱ ya̱ ján Jerusalén nga ikatsíjen‑la̱ jè Pedro, ko̱ chrjoꞌòn ni̱chjin ya̱ tsakáti̱jnaa̱ ya̱ niꞌya‑la̱.
Nga ti̱ꞌsa̱ ítjòn, ndaá tsikiꞌtsia̱ko̱‑nájiòn kjo̱bítsjen ra kitsjà‑no Inìma̱ Tsje‑la̱ Nainá, ko̱, ¿mé‑ni ꞌndi̱‑ni̱, ta kjo̱bítsjen ꞌtse̱ xi̱ta̱ mejèn‑no nga isa̱ nda si̱jchá‑no ijo‑no? ¡Mé ta̱ i̱ma̱kjoa̱‑no!
Tanga ꞌkia̱ nga ijchò ni̱chjin koni ꞌsín nga ijye tjínda‑la̱ Nainá; jé Nainá isìkasén Iꞌndí‑la̱ i̱ a̱ꞌta nangi nga i̱ kitsin, nga isìchjeén jngo ndí chjo̱ón nga jè kitsin‑la̱, koni ꞌsín tsin xi̱ta̱ i̱sàꞌnde, ko̱ ya̱á kjojchájin kjo̱téxoma ꞌtse̱ xi̱ta̱ judío.
Jiòn ndí ꞌndsé ko̱ tichjeé, ꞌkoa̱á jngoya‑te‑la jiòn‑jiòn ko̱ jè Isaac, ya̱á majngoꞌtá‑la jiòn i̱xti ra jè Nainá ko̱ꞌsín kitsò‑la̱ nga tsjá‑la̱ jè Abraham ko̱ Sara.
Jiòn ꞌndsé ko̱ tichjeé, tsa tjín iꞌka xàngio̱o ra ya̱ kàjin jé, jiòn‑jiòn ra nda titsa̱jna a̱ꞌta ꞌtse̱ Inìma̱ Tsje‑la̱ Nainá, nda xi̱ta̱ ti̱ko̱o ko̱ ti̱si̱ko̱o mé‑ni nga katamakixi̱ya india‑ni; tanga ti̱kinda̱a ijo‑no ra jiòn, mé‑ni nga mì jé ska̱jin‑te‑no ra jiòn.
Jè Inìma̱ Tsje‑la̱ tje̱n kitsjà ítjòn‑ná mé‑ni nga ko̱ꞌsín kíjngo‑lá takén nga tjábé‑ná kjo̱tjò ra ijye jè Nainá ko̱ꞌsín kitsjà ꞌén‑la̱ nga tsjá‑ná jè ni̱chjin ꞌkia̱ nga jè Nainá jngó kjá si̱ìkítsa̱hijyondi̱í tsje‑ná jién ra na̱xi̱ndá‑la̱ tsó‑ná, mé‑ni nga jè, jeya kíjna‑ni.
Nga ko̱ Cristo, kóhoꞌki niꞌya, nda kjón‑ní tísíꞌñóya nga tímihijin skanda nga ko̱jngo tíjngo nga jngo niꞌya tsje‑la̱ Nainá ko̱ma.
Kií ko̱ꞌsín tíchja̱‑ni xa̱jo̱n ra tjíꞌta ꞌén‑la̱ Nainá ra a̱ꞌta ꞌtse̱ Cristo nga tsò:
Tanga kì tà chjàn kjoa̱chijngi ꞌnià, ko̱ kjoa̱ꞌcho ra tjé tjín; ko̱ kì tsajmì ra tjín‑la̱ xàngio̱o nìkjaajion; kì ko̱tjín kjoa̱ ra naꞌyá‑la̱ ra a̱ꞌta tsa̱jiòn, jiòn ra na̱xi̱ndá tsje‑la̱ Nainá ꞌmì‑no.
Nga̱ jé ma ijo‑la̱ jè na̱xi̱ndá‑la̱; ko̱ jién, ya̱á indabáꞌñó‑teé jè ijo ra̱kìi̱.
ꞌKia̱ nga india india bítsjen‑na ra a̱ꞌta tsa̱jiòn‑jiòn, ꞌkoa̱á ꞌsín xin‑la̱ ꞌa̱n jè Nainá ra ꞌa̱n bexkon nga tse kjo̱nda kataꞌse‑la̱ ra jè.
ꞌkoa̱á ma‑ni, ti̱jngoko̱o jiòn jè kjo̱tsja ra tjín‑na nga ko̱ꞌsín ngásòn nda ti̱jngo kjo̱bítsjen‑no, nga ko̱ꞌsín‑te ngásòn jngo kjo̱tsjacha kataꞌse‑no nga jngó jngó‑no, ko̱ ngi ta jngo inìma̱ kataꞌse‑no nga ti̱tsa̱jtión, ko̱ ngi ta jngoó kjo̱bítsjen tangió.
Ti̱kinda̱a ijo‑no a̱ꞌta ꞌtse̱ xi̱ta̱ ꞌcho ra ngi ta kjoa̱ ꞌtse̱ ni̱í‑ní ra ꞌsín ra kjo̱ꞌñó mejèn‑la̱ nga bateꞌta ijo‑la̱ xi̱ta̱ nga bíꞌta chi̱ba̱.
Mì tsa ta ki ko̱tíxin‑na nga tjín ra tíchijaꞌta‑na; ra ꞌa̱n, ijyeé nga‑na nga tsjaá tjín kiꞌta‑na ni̱ꞌsín ta kóꞌsín tíjna̱.
Nainá, ꞌkoa̱á ꞌsín isasèn‑la̱ nga jngo kjá ya̱ tsikijnajin ya̱ ijo‑la̱ Cristo,
Ijyeé ya̱ ꞌken‑ko̱o jiòn Cristo, ko̱ mì tsa ti̱ ya̱ itsabáꞌñó‑no jè ngaꞌñó ra batéxoma jè i̱sàꞌnde ra̱kìi̱. ¿Tanga mé‑ni takó ko̱ꞌsín titsa̱hijyo‑no koni tsa ya̱ nakjoá‑no jè i̱sàꞌnde ra̱kìi̱ nga nihitjasòn kjo̱téxoma ra tsò:
Ti̱tsa̱nda kiꞌta ꞌkia̱ nga kítsaꞌba; kì ni̱kjiá bìkjòn‑la nga nakjoáꞌta‑la Nainá; ko̱ ko̱ꞌtìn kiꞌta‑la nga tse kjo̱nda kataꞌse‑la̱ ra jè.
Nga̱ jè sabà Nainá kiskóꞌta‑naji̱n ko̱ ꞌkoa̱á ꞌsín ma‑ni nga ji̱n tsakáꞌta takòn‑naji̱n ko̱ isìnga̱tsja‑naji̱n jè ꞌén xi̱tse̱ ra nda tsò ra a̱ꞌta ꞌtse̱ Cristo, mé‑ni nga ji̱n ma ki̱nákjoa̱ya‑naji̱n. Mì tsa jè fatsji‑ji̱n nga jñà xi̱ta̱ nda katasasén‑la̱ kjoa̱ ra ꞌnià‑ji̱n; jè‑ní ra mejèn‑naji̱n nga jè Nainá nda katasasén‑la̱; nga̱ jè‑ní ra ma‑la̱ kjóꞌta kóꞌsín nga tíjna jè inìma̱‑ná.
Jiòn ndí ꞌndsé ko̱ ndí tichjeé, ꞌkoa̱á ꞌsín tsakòya‑laji̱n nga ko̱ꞌsín si̱jchá ijo‑no koni ꞌsín nga jè Nainá sasén‑la̱. Ko̱ kixi̱í kjoa̱, ijyeé ko̱ꞌsín i̱nchiꞌnià jiòn. Tanga ꞌndi̱‑ni̱ ꞌkoa̱á ꞌsín bitsaꞌba‑laji̱n ko̱ níjé‑laji̱n a̱ꞌta ꞌtse̱ Jesús ra tíjna ítjòn‑ná, nga ko̱ꞌsín ꞌti̱ ngaꞌñó-isa‑la̱ ijo‑no, nga ni̱chjin nchijòn isa̱ nda ki̱tsa̱jna.
Nda jcha̱xkón jiòn ti̱ꞌkoa̱ ꞌñó tsjacha ꞌtia̱àn jñà xi̱ta̱ kìi̱, ta nga̱tjì‑la̱ jñà xá ra ꞌsín. Ko̱ꞌsín ꞌnchán ti̱tsa̱jnako̱o xàngio̱o nga jngó jngó‑no.
Kì biꞌnde yá ra taxki̱ sko̱ónda̱cha̱‑no; nga̱ skanda ꞌkia̱á kjꞌi̱í jè Na̱ꞌín‑ná ꞌkia̱ nga ki̱jchò ni̱chjin nga ꞌñó kondra̱ kítsa̱jna‑la̱ Nainá xi̱ta̱; ko̱ ko̱tsíjen jngo xi̱ta̱ ra ꞌñó ꞌcho ꞌsín ra xá ko̱ꞌsín ijye tjínè‑la̱ nga si̱ìkjiín kjo̱hiꞌin skanda ta kjiá‑nioo̱.
Ko̱ jè sabá Na̱ꞌín‑ná ra tsjá kjo̱ꞌnchán, jè katatsjá kiꞌta‑no kjo̱ꞌnchán ra ta mé kjoa̱‑isa‑ni. Jè Na̱ꞌín‑ná nda katijnako̱‑no ngaꞌtsì‑no.
A̱ꞌta ꞌtse̱ xi̱ta̱ ꞌxi̱n, jé ra mejèn‑na ꞌkia̱ nga ki̱chja̱ꞌta‑la̱ Nainá ta ñánda̱ i̱ꞌnde títsa̱jna, tsje katasíkítsa̱jna inìma̱‑la̱ ꞌkia̱ nga ski̱ímítje̱n‑la̱ tsja Nainá. Kì kjo̱jti tjín‑jìn inìma̱‑la̱ ko̱ kì i̱nchikjaán‑kjo‑jìn.
Tanga jè Inìma̱ Tsje‑la̱ Nainá ndaá ꞌbéna̱jmíya‑ná nga tsò: ꞌkia̱ nga tà chiba ni̱chjin chija‑isa nga kjꞌi̱í india‑ni Na̱ꞌín‑ná, ꞌse̱é xi̱ta̱ ra mì kì ti̱ ko̱kjiín‑la̱ a̱ꞌta ꞌtse̱ Cristo. Ya̱á ki̱ji̱ꞌta‑la̱ inìma̱ ꞌcho‑la̱ ni̱í ra konda̱cha̱ ko̱ kjo̱bítsjen‑la̱ ni̱í si̱hitjasòn‑la̱.
Tjín iꞌka ra ijye tsáfaya‑la̱, ya̱á kiìtji̱ngi ìjngo ꞌká‑ila̱ xi̱ta̱‑ni̱í.
Tsa ko̱ꞌsín si̱hitjasòn ni̱chjin ꞌndi̱ ꞌndi̱, ꞌse̱é‑la̱ kjoa̱nchi̱ná ra mì kì feheꞌta ꞌkia̱ nga ijye títsa̱jna ya̱ ngixko̱n Nainá. Ti̱ꞌkoa̱á tjábé‑la̱ kjo̱nda ra ngi ꞌtse̱ kjo̱binachon.
Tà nga̱tjì‑la̱ ꞌén nda‑la̱ Cristo ra ꞌa̱n chjàya, kjo̱hiꞌiín tísikjiáa̱n, skanda naꞌñó ki̱cha̱á tjíꞌtáꞌñó‑na nga tíjna̱ꞌya nda̱yá koni jngo xi̱ta̱ ra ꞌñó ꞌtse̱n. Tanga jè ꞌén‑la̱ Nainá mì tsa ya̱ tjíꞌtáꞌñó ya̱ a̱ya nda̱yá.
Tanga ra ji̱ Timoteo, ꞌkoa̱á ꞌsín tjiꞌmìtji̱ngi‑la̱ koni ꞌsín tsakon‑yá‑la, koni ꞌsín tísíjchá ijo‑na̱, koni ꞌsín tjín kjo̱bítsjen‑na̱ mé kjoa̱ ra tífìtji̱ngi‑la̱. ꞌKoa̱á ti̱ꞌsín makjiín‑li koni ꞌsín makjiín‑na a̱ꞌta ꞌtse̱ Cristo. ꞌKoa̱á ꞌsín tse tíjna inìma̱‑li ko̱ tjín‑li kjo̱tsjacha koni ra ꞌa̱n. ꞌKoa̱á ti̱ꞌsín chíkjoa̱ ijye‑li ni̱ta mé kjoa̱‑nioo̱ koni ꞌa̱n.
ꞌA̱n Pablo, ra chi̱ꞌnda‑la̱ Nainá ma. Ti̱ꞌkoa̱á ꞌa̱án tsikíxáya‑na Jesucristo mé‑ni nga ko̱kjiín‑la̱ a̱ꞌta ꞌtse̱ jñà xi̱ta̱ ra xá jè Nainá tsjahíjin‑ni, ti̱ꞌkoa̱ ske̱ ra kjo̱hixi̱ nga ko̱ma‑la̱ ske̱xkón Nainá.
ꞌKoa̱á ꞌsín ta̱kón‑yi, ti̱ꞌkoa̱ tìꞌtin xi̱ta̱. ꞌÑó ti̱nákjoa̱ki̱i koni ꞌsín tjíꞌnde‑li nga ko̱te̱xomi. Kì yá ra bachrjengi‑li.
Tsa kií ko̱ꞌsín kjomà jnchro‑ni nga jè Onésimo tsasìꞌtaxìn chiba ni̱chjin‑li, mé‑ni nga ꞌndi̱, ꞌkoa̱á ꞌsín ma chjíbétjò‑ni nga ya̱ kíjnako̱‑li skanda ta kjiá‑nioo̱.
ꞌKoa̱á ma‑ni, ꞌa̱n ra Nainá‑li ꞌmì‑ná, xá tsjahíjin‑ila
Jè Nainá, ꞌkia̱ nga ko̱ꞌsín ya̱ tsikíhijyongí ijye ya̱ a̱ngi ndsa̱ko̱, ꞌkoa̱á ꞌsín chja̱‑ni nga ni̱mé tsajmì tjín ra mì tsa jè tíbatéxoma‑la̱. Tanga takó kjè kì nda ꞌya‑la̱ tsa jè tíbatéxoma ijye‑la̱ ngaꞌtsì tsajmì.
ko̱ ꞌkoa̱á ꞌsín kíxian‑la̱: “Jiòn, kjiꞌtá ni̱chjin ta kjꞌií ꞌsín ndi̱yá fìko̱‑no jè inìma̱‑no,
Nga̱ jè xi̱ta̱ ra ꞌfahaꞌsen‑jin ya̱ kjoa̱ níkjáya‑la̱ Nainá, ti̱ꞌkoa̱á síkjáya‑ní ra kjoa̱ ꞌtse̱ xá‑la̱ koni ꞌsín isíkjáya jè Nainá ra a̱ꞌta ꞌtse̱ xá‑la̱.
tsa xìn ndi̱yá ki̱ji̱ nga tsjín ꞌén‑la̱ Nainá, mì kì ti̱ ko̱nda‑ni jñà kjo̱bítsjen‑la̱ nga koa̱áfaꞌta india‑ila̱ Nainá, nga̱ ꞌkoa̱á ngoya‑la̱ koni tsa ti̱jñà inchibáꞌta india‑ni krò jè Cristo, ko̱ ko̱se̱n masen nga si̱ìsabàꞌtin.
nga mì tsa a̱ꞌta ꞌtse̱ kjo̱téxoma inchrabà‑ni nga ko̱ꞌsín na̱ꞌmì kjomà; tà jé‑ní nga tse ngaꞌñó tjín‑la̱ ko̱ mì yá ra ko̱ma‑la̱ si̱ìꞌken.
nga ítsachrjékàjian ya̱ nangi Egipto.
ꞌKoa̱á ma‑ni, nga jé Cristo ra basèn‑jin masen ꞌkia̱ nga sindajín jngo kjoa̱ xi̱tse̱; ꞌkia̱ nga ꞌken, jè tsikíchjítjì jé‑la̱ xi̱ta̱ ra tsakátsji ꞌkia̱ nga ti̱ꞌsa̱ jè tíbatéxoma kjoa̱ ra isindajín ítjòn, mé‑ní nga jñà ra xá inakjoá‑la̱, tjábé‑la̱ koni ꞌsín nga kitsjà‑la̱ tsaꞌba Nainá jè kjo̱tjò ra mì kì feheꞌta skanda ta kjiá‑nioo̱.
Ya̱á tíkoñá skanda ꞌkia̱ nga jñà xi̱ta̱ kondra̱‑la̱ si̱ìjchija nga jè Nainá si̱ìkíjyongí ya̱ ndsa̱ko̱.
Kjꞌi̱í ndi̱to̱n ndi̱to̱ón‑ní
Jñà xi̱ta̱ jchínga‑la̱ Moisés, kií‑ní nga kjokjiín‑la̱ nga ján sá isíkíjnaꞌma iꞌndí‑xó‑la̱ ꞌkia̱ nga ti̱ꞌsa̱ kitsin, nga̱ kijtse‑ní nga ꞌñó nda ꞌki, ko̱ mì kì itsakjòn‑la̱ kjo̱téxoma‑la̱ xi̱ta̱xá ꞌtse̱ na̱xi̱ndá Egipto.
Katachíkjoa̱ko̱‑no koni ꞌsín Nainá síkixi̱ya‑no, nga̱ Nainá, ꞌkoa̱á ꞌsín síko̱ ra i̱xti‑la̱ tsò‑la̱. Nga̱ ngaꞌtsì ra Na̱ꞌìn ꞌmì, síkixi̱yaá i̱xti‑la̱.
mì kì tsakjon‑jiàa̱n tsa mé ra si̱ìko̱‑na xi̱ta̱.
ꞌKia̱ nga bitjo tsáꞌbí ko̱ ꞌñó tsje ma ndabá‑la̱, jè xka̱ ijñá, xì‑ní, ko̱ jè naxó‑la̱ kàtje̱n‑ngi‑ní, ko̱ chija ijye‑ní koni ꞌsín nga nda ꞌki i̱sén‑la̱. Jè ra xi̱ta̱ nchi̱ná, ꞌkoa̱á ꞌsín ta ya̱ ki̱yájin a̱ꞌta ꞌtse̱ xá ra ꞌsín, ñánda̱ nga tse síkijnesòn to̱n‑la̱.
Jiòn ra ndí ꞌndsé xin‑no, ¿mé chjí‑la̱ tsa yá ra ki̱tso̱: “Ndaá makjiín‑na ra a̱ꞌta ꞌtse̱ Cristo”, tsa mì mé kjo̱nda tíꞌsín‑ni koni ꞌsín nga makjiín‑la̱? ¿A ko̱maá ta jè kjoa̱ makjiín‑la̱ xi̱ta̱ ra̱kìi̱, ko̱chrjekàjin kjo̱hiꞌin?
Jñà xi̱ta̱ ra mejèn‑la̱ nga kjoa̱ꞌnchán kataꞌse, ítjòn ꞌnchán bìtsa̱jnako̱ jñà xi̱ta̱ ra iꞌka mé‑ni nga a̱skan‑nioo̱ ma sa̱kò‑la̱ jè kjo̱nda ra kixi̱ tjín.
Tsa tjín iꞌka jiòn ra ba tjín‑no, ti̱nákjoa̱ꞌta‑la Nainá; ko̱ tsa tjín iꞌka jiòn ra tsja tjín‑no, ti̱jndá‑la Nainá nga jeya ti̱kíjna.
Nga̱ ijyeé kitsin xi̱tse̱ india‑najiòn, tanga mì tsa a̱ꞌta ꞌtse̱ tje̱‑la̱ xi̱ta̱ ra feheꞌta ni̱chjin‑la̱ nga kitsin xi̱tse̱ india‑najiòn; a̱ꞌta ꞌtse̱é ꞌén‑la̱ Nainá ra tíjnakon ko̱ ra tíjna skanda ta mé ni̱chjin‑ni.
ko̱ jñà xi̱ta̱ ra i̱nchibatéxoma‑la̱ nga jngó jngó na̱xi̱ndá iꞌi nga jñà, xá ꞌkoa̱á ꞌsín isìkasén‑ni jè xi̱ta̱xá ítjòn nga tsjá‑la̱ kjo̱hiꞌin xi̱ta̱ ra ꞌcho ꞌsín ko̱ nga nda si̱ìkítsa̱jna jñà xi̱ta̱ ra nda ꞌsín.
ko̱ minchá‑la̱ chíká‑la̱ ꞌkia̱ nga bítsaꞌba xi̱ta̱ kìi̱;
¿kóꞌsín ko̱maꞌtin‑ni̱ jñà xi̱ta̱ ra mì bexkón Nainá
Ta isa̱á jnchro, ngi jngo ꞌká kjón‑ní tjáxa̱ꞌnde‑no nga ki̱tjáha̱ꞌse̱en ñánda̱ nga tíbatéxoma skanda ta mé ni̱chjin‑ni jè Jesucristo ra tíjna ítjòn‑ná ko̱ ra bachrjekàjin‑ná kjo̱hiꞌin.
ꞌKoa̱á ꞌsín tsò‑la̱ jñà ndí xi̱ta̱ ra bíndo̱cha̱‑la̱, nga si̱ìkítsa̱jnandi̱í‑ni a̱ꞌta ꞌtse̱ kjoa̱ ra ꞌcho tjín, tanga ra jñà, skanda mì kì ma bitjojin kjoa̱ꞌcho ra títsa̱jin. ꞌKia̱ nga jngo kjoa̱ síkijne‑la̱ xi̱ta̱, ya̱á tjíꞌtáꞌñó‑la̱.
Tanga tsa ꞌkéna̱jmí ijye‑lá Nainá jè jé ra tjín‑ná, ko̱maá jè kjóꞌtatakén nga si̱hijchaꞌta‑ni jè jé ra tjín‑ná ko̱ si̱ìtsje ijo‑ná ngaꞌtsì kjoa̱ꞌcho ra i̱nchiꞌnié. Nga̱ jè Nainá síhitjasòn ꞌén‑la̱ ra jè, ko̱ ngi kjoa̱kixi̱‑ní ra ꞌsín.
Koni ꞌsín ijye tjíjin‑no nga jè ra Cristo, xi̱ta̱ kixi̱‑ní ya̱ ngixko̱n Nainá, ꞌkoa̱á ti̱ꞌsín nda katasijin‑te‑no, nga ngaꞌtsì xi̱ta̱ ra kjoa̱kixi̱ ꞌsín ya̱ ngixko̱n Nainá, iꞌndí‑la̱ Nainá‑ní.
Tanga ra ji̱n, xi̱ta̱‑la̱ Nainá‑náji̱n. ꞌKoa̱á ma‑ni nga jñá ꞌnchré‑naji̱n jñà xi̱ta̱ ra makjiín‑la̱ ꞌén‑la̱ Nainá. Tanga jñà ra mì tsa xi̱ta̱‑la̱ Nainá ma, mì kì tsa ji̱n sísin‑naji̱n. ꞌKoa̱á ꞌsín ma‑ni nga maá ꞌya‑ná yá‑ni ra ngi jè Inìma̱ Tsje‑la̱ Nainá tísíchi̱ya‑la̱ ra ngi kjoa̱kixi̱ ko̱ yá‑ni ra inìma̱ ndiso‑la̱ ni̱í tíkonda̱cha̱‑la̱.
Tsa ijye ko̱ꞌsín tjíjin‑ná nga Nainá ꞌnchré‑ná ꞌkia̱ nga tsa mé ra níjé‑lá, ti̱ꞌkoa̱á ijyeé ꞌya‑ná nga ti̱ꞌkia̱á ko̱ꞌtsia̱‑ni nga tsjá‑ná ꞌkia̱ nga ko̱ꞌsín si̱jé‑lá.
Ji̱ ndí ꞌndsé ra ꞌñó tsjake̱‑la, kì ya̱ chjingí‑la̱ jñà kjoa̱ ra ꞌcho tjín; jñà chjíngi‑la̱ ji̱ jñà kjoa̱ ra nda tjín. Nga̱ jè xi̱ta̱ ra nda ꞌsín, xi̱ta̱ ꞌtse̱ Nainá‑ní; tanga jè xi̱ta̱ ra ꞌcho ꞌsín, kjè kì be yá‑ni ra Nainá.
Kjoa̱ ra Nainá kitsjà‑la̱ Jesucristo mé‑ni nga katabakón tsijen‑la̱ ra xi̱ta̱ chi̱ꞌnda‑la̱ ma, kjoa̱ ra ta ndi̱to̱n kjón‑ní ko̱ka̱ma. Ko̱ ꞌkoa̱á ꞌsín isíkjíꞌnchré Juan ra chi̱ꞌnda‑la̱ ma ꞌkia̱ nga jngo ìkja̱li̱‑la̱ isìkasén‑la̱ nga ko̱kitsò‑la̱ jñà kjoa̱ kìi̱.
ꞌA̱n be‑náa̱ jè xá ra ꞌnià ko̱ be‑náa̱ kjo̱hiꞌin ra i̱nchibato ko̱ nga xi̱ta̱ i̱ma̱‑no, (tanga ra a̱ꞌta ꞌtse̱ Nainá, ꞌñó tse kjo̱nda tísakó‑no). Be‑náa̱ nga chja̱jno‑no jñà xi̱ta̱ ra ko̱ꞌsín tsò‑la̱ ijo‑la̱ nga xi̱ta̱ judío‑ní, tanga mì tsa kixi̱ kjoa̱ nga xi̱ta̱ judío; jñà xi̱ta̱ kìi̱, ya̱á chja̱‑ni ñánda̱ nga maxkóya xi̱ta̱‑la̱ xi̱ta̱‑ni̱í.
Ta nga̱tjì‑la̱ nga i̱nchinitjasòn kiꞌta‑najiòn jñà ꞌén ra kítsja‑no nga katachíkjoa̱‑no, ꞌkoa̱á ma‑ni nga kósi̱ko̱‑no jè ni̱chjin ra ijye nchrabá machraña, ꞌkia̱ nga kji̱íkanè kjo̱hiꞌin xi̱ta̱ nga tjáꞌta ijye ngaꞌtsì ra títsa̱jna ya̱ a̱ꞌta nangi.
nga̱ batoó ꞌñó tse ngaꞌñó tjín‑li,
jé bakèn‑la̱ nga kataꞌyaxkón;
ꞌKia̱ nga jè Forrè tsjahíxìn jè chi̱ba̱ ra ma‑ni ꞌòn ñánda̱ nga tjíchjáꞌñó xa̱jo̱n ra kjixkóya, kíjtse‑náa̱ ya̱ a̱ngi ñánda̱ nga sihijyosòn kjo̱tjò ra manga̱tsja Nainá nga ya̱ títsa̱jna inìma̱ tsje‑la̱ jñà xi̱ta̱ ra iniꞌken ra ta nga̱tjì‑la̱ ꞌén‑la̱ Nainá, ti̱ꞌkoa̱á nga ta nga̱tjì‑la̱ nga ngi kixi̱ tsiꞌkéna̱jmí ꞌén nda‑la̱ Cristo.
ko̱ ta jé ra ko̱ꞌsín katatsò‑la̱ xi̱ta̱: “Tse kjo̱nda kataꞌse‑li”,
Ya̱ a̱jin ni̱ꞌndi̱, ya̱á itjojin likò ra ꞌñó iꞌi kjòn ra tsangasòn ya̱ a̱ꞌta nangi; ko̱ kiꞌtsí‑la̱ ngaꞌñó nga ma ꞌke̱e naꞌyá‑la̱ koni ꞌsín ꞌbé naꞌyá‑la̱ jñà cho̱ naꞌyá toxòli̱ ra tjín ya̱ a̱ꞌta nangi.
―ꞌTin, ko̱ chjíbí jè xa̱jo̱n i̱tsé ra kjijna tsijen ra kjiya tsja jè ìkja̱li̱ ra síjna kixi̱ ya̱ a̱sòn ndáchikon ko̱ ya̱ a̱sòn nangi.
Jñà xi̱ta̱ jchínga ra kahíjòn ma‑ni ra ya̱ títsa̱nè íxile̱ ya̱ ngixko̱n Nainá, tsikitsa̱jna-niña‑ní nga tsinchaxkóꞌnchi nga kijtsexkón Nainá,
Tsja kataꞌse‑la̱ jè ngajmi ko̱ jñà ra ya̱ títsa̱jna. Tanga, i̱ma̱‑ró‑no jiòn ra ya̱ titsa̱jna ya̱ a̱ꞌta nangi ko̱ ya̱ a̱jin ndáchikon nga̱ jè xi̱ta̱‑ni̱í ijye ya̱ ijchòkajen‑nè‑no ko̱ ꞌñó jti tjín‑la̱; nga̱ be‑ní nga ta chibaá ni̱chjin kíjna‑isa.
ra ni̱mé ꞌén ndiso itjo ya̱ tsaꞌba, ko̱ ni̱mé jé isakò a̱ꞌta ꞌtse̱ xi̱ta̱ kìi̱ ya̱ ngixko̱n Nainá.
¿Yá ra mì kì jtsa̱kjòn‑li Na̱ꞌìn?
A̱kjòn taxki̱ ꞌñó jate, ko̱ inaꞌyá‑la̱ jta̱, ko̱ kitsin ꞌcho̱n; ꞌtsa chón ra bato ꞌñó ꞌtsa; kjè sa ni̱jngo chón ra ko̱ꞌsín ta̱ ꞌñó ꞌba skanda ꞌkia̱ nga ti̱ꞌsa̱ isinda jñà xi̱ta̱ ya̱ a̱sòn i̱sàꞌnde.
―Jiòn ra na̱xi̱ndá tsa̱ꞌa̱n, títjo̱kajion jè i̱ꞌnde ra̱kìi̱, mé‑ni nga mì ya̱ kjótsji-jé‑te‑no jè jé ra ꞌsín, ko̱ ti̱ꞌkoa̱á mé‑ni mì ya̱ ko̱ko̱‑te‑no jñà kjo̱hiꞌin ra tjábé‑la̱.
Nga̱ jè tsachrjekàjin‑ná kjo̱hiꞌin,
Jè nikje chraba ra ꞌñó chjí‑la̱ jè jngoya‑la̱ jñà kjoa̱ ra nda ꞌsín jñà xi̱ta̱‑la̱ Nainá.
Kíjtseé jngo íxile̱ ra chraba ꞌki ko̱ ra ꞌñó je ꞌki nga tíjnasòn jè ra ya̱ tíbatéxoma. ꞌKia̱ nga tsatsíjen jè ra tíjnasòn íxile̱ chraba, jè nangi ko̱ jè ngajmi mì kì kijcha‑la̱ kóꞌsín nga ichijà.
Jñà tejò xo̱tjo̱ba̱‑la̱, tejò na̱jo̱ chjí ra ꞌmì perla tjín‑ni. Nga jngó jngó xo̱tjo̱ba̱, jngoó na̱jo̱ chjí ra ꞌmì perla tjínda‑ni. Jè ndi̱yá té‑la̱ na̱xi̱ndá, ngi ki̱cha̱ sinè‑ní; ꞌkoa̱á ꞌsín nda fate tsijen koni tsa jngo chi̱tsín.
―Nchrabí [Na̱ꞌìn Jesús].
