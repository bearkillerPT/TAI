Iroakdihn dihkan ma lel Jesus Christ nihn David, nihn Abraham:
Hezekaiah jemen Manasseh, Manasseh jemen Amon, Amon jemen Josiah,
A mwerin ah lemehda me, Sohnloang in Koaunno men pwokkoang ih nehn ah oarmoan pwehng ih, “Joseph nihn David, joah mijik in oaloa Mary wiahkihla pahioamw, pwa dahkij ih lijaiankihda jang Ngen Joarwi.
Irai japoang pwa, “Nehn Bethlehem nehn wein Judea, pwa ioar mehwa johkohppo insingihdi:
Anjoauwo irai japahllahng nehn arai wei, irai wud nehn apas al sohrohr pwa Koahs no kaperki irai nehn oau oarmoan pwa irai en joah pwurla ipen Herod.
johpwa nimen injenmwahula,
“Ngilloau ma kin poangpoangpoang nehn japwsoahn:
Ngoahi poapdaijihki kamwai pil pwa en kajalehda amwai koluhla, a ih ma pirin indoa mwerin ngoahi pirin poapdaijihki kamwai Ngen Joarwi apel oai. Ih inenin laplapjang ngoahi; ngoahi johpwa warroang wa ah sandellok.
Jesus japoang, “Ne insingdi nehn puk joarwi: ‘Jaudi pilahwahr doari armaj kak mourki pwa lalkan ohroj ma kin indoa jang ipen Koahs.’”
Doari Jehsenno injang ih, a sohnloanngok indoa jeuweje ih.
Rehn oau Jesus allaluhla pohn poahrinjedin Galilee ih kapangda riari oau, Simon ma pel adanki Peter apel riah Andrew. Ara loakloakjidki nihra ukko nehn jeddo, pwa ara sohnloakjid roahmen.
“Meid pai irai kan ma anahne ngen,
Meid pai irai ma mwakelkel nehn mohngiongirai,
Armaj pel johkak okojda lahm oau kioang pehn pwohl oau. A irai en kioang pohn dohiahu pwa en kamarami ohroj nehn ummwo.
“Ma mine emen pirin wahlahng koawoa nen mwoalen koapwung, pispis koajnehdi nehn pwungamwa mwohn ah wahla koawoa ipen johnkoapwung kan, doar koawoa ken wijikla nehn kalpwuhj.
Joah pel kahukihla ke jampah pwa ioar dohn ehn wa; ke Jerusalem pwa ioar kahnihmw in Nahmwarki Laplap.
pwa kamwai en kak wia jerihn Jamamwaiho nehnloannge. Pwa Ih ma wiahng joauwo en dakda pohn me nauna apel pohn me mwehu, Ih kadardo wud pohn armaj pwung apel armaj japwung.
“A nehn amwai kapkap, joah pwurur doahr armaj rosros kan, pwa irai kin lemleme pwa arai kohs kan nen rong irai pwa dir irai lallok.
joah kahlwahng kamai nehn jongjong,
A nekidpene oamw pai kan nehnloannge, wija woahd apel mer johkak koauwehla, apel johnpirap kan johkak dilda pirapoahla.
Ma ioar doahr en Koahs kapwasihda mo in nehn mohj kan, ma mine rehnnoauwe a lakapw nehn oaiho, ih joah nen kapwasihda kamwai mwehu jang? Ia woahr siksikin amwai pwojon!
“Joah kioang doahk mehkij ma Joarwi; Pwadoar ih pwurdo koahdi kamwai; kamwai joah kerpwihla nihmwai sakai kajampwal kan oang pij kan, pwa ioarroar irai nen wia siakpijoang.
Kamwai nehn kidalki arai wahrai kan. Kak armaj en doli kreip jang suhkoa dokdok, ke pik jang suhkoa karak?
“A emen ma rong oai padahk kan a johpwa wia doahr woal pweipweiho ma kouda umwahu pohn pik.
Jesus pwehng woallo, “Ngoahi pirin inla kemwehuwihla ih.”
Injoausikdi, armaj dir ma ngen jaus sihda pohrai wijikdohng ih, ih kihjang ngen jaus iparai, kemwehuwihla arai johmwehuwok.
Ih japoang, “siksik amwai pwojon, Amwda kamwai ke majpwehk.” Ih uhda ruwoje enngok apel nohk en uhdi, anjoauwohr melmello ken molundi.
Woalpwi wahdohng ih woal mwoasor men mine pohn rohp oau. Anjoauwo ma Jesus kapang arai pwojon, ih pwehng woal mwoasorro, “Koapwoarpwoar, noai jeri! Dipoamw kan no lapwda.”
Pharisee pwi kapang me pwehng nah sohnpadahkkok, “Amwda amwai Johnpadahkken ke pwili johnrik daksis pel armaj dipan kan mwinge?”
Liho pwehng pein ih, “Ma ngoahi pwen kodurroar ah likkoauwo, ngoahi nen mwehula.”
ara pwuroahng kapangda wija. Jesus pwehng ira, “Kapang pwa johpwa emen en kidal mehkije.”
Me ioar oadoan woaroak eijek roahmenno: Keiou Simon (ma pel adanki Peter) a riah jermweinno Andrew; James nihn Zebedee, apel riahu John;
Nehn amwai en dilda nen umw oau, amwai rahnmwahu en doahroar me; popohl oang sohn ummwoauwe.
Armaj ohroj pirin lioassoang kamwai pwa ngoahi ma kahrehda, a emen ma pwojon lel imwin pirin mourla.
“Emen ma pohneje ngoahi mwohn armaj, ngoahi pel pirin pohneje ih mwohn Joamoaiho nehnloannge.
Ngoahi pwehng kamwai in mehlel, ma emen kioang mwoak in pil mwolou oau oang pwilioai siksik pwiai, ih nen uhdahn oaloa dupkoa.”
John ioar ma puk joarwi pwa: ‘Koahs pwa, ngoahi pirin kadarwe noai johnpakairro mwohn koawoa, ma pirin koaunopda allo mwohn koawoa.’
Doar Jesus sapda kajalehda ah japwungki kahnihmmwok ma Ih wiahda loapdirin ah manmannok, pwa sowoahk johpwa koluhla apel wikla.
Pwa oai mihn wijikke ma ngoahi pirin kioang kamwai, moangoaioa apel marahra.
woal men ma mwoasor oaloap poah mine o. Armajpwi pel mine o ma jongjong en kadipoahki Jesus ah japwung. Irai idoak oang ih, “Johpwa uhwoang asai kojonned koawoa en kemwehuwihla armaj johmwehu Sabbath?”
apel perenki,
Pokonno pwuriamweikihla, “Audi ih ma kijehn kadaudok en David wa me?”
“Ma kamwai poadokdi suhkoa mwehu pas, a wah pirin mwehu. Ma kamwai poadokdi suhkoa nauna pas, wah pirin nauna. Pwa kamwai pirin kidal suhkoa kan ki wahrai kan.
“Nehn en ngen jaus men kin diljang nehn armaj men, ih kin allaluhjili nehn japwsoahn, rapahki wijahn koammoal a nehn ah johkin diar.
Ih doadoahkki karajraj pwa en pwehng irai me dihrdir.
Pwa armaj men ma anki mehkij, ekij nen pel aluhwoang, pwa ih en anki koalikjang. A oang ih ma joh ah mehkij, dahkij ma mine ipoa nen pel kihekjang.
a mohngiongirai johkak woahwoahki,
Liporrohk ma koapda nehn pwirej mwehuwo ioar kajalehda mohngiongin irai ok ma rong apel woawoahkihla padahk mehlello, doar uhwahda dir pehn epwi min epwiki, epwi weneijek, a epwi jilihjek.”
Jesus pwehng irai apas karajraj: “Wein nehnloannge doahroar me. Lihmen oaloa ihs kij doaloahkihda pilahwa koalik kij. Pilahwahu ken pwoaida.”
Nihn Armaj, pirin kadarla nah sohnloanngok, pwa en kihpene irai ohroj jang nehn Ah Weiho ma kin kahrehng armaj nehn dihp apel ohroj ma kin wia me nauna kan,
“Kamwai woahwoahki mehpwiak?”
Anjoauwo ma Herod Antipas koaunin Galilee rongda doahr Jesus,
Moangoan John wijikdo nehn pleis oau, liklikkoang jerpeinno; ih uhda wahlahng ah nohnohu.
Dirin woal ma pwili mwinge, woal limekid, li apel jeri johpwa pwili wadwaddoang.
Anjoauwohr Jesus pukla, koldi ih, pwehng ih, “Amwda oamw pwojon ke siksik! Amwda koawoa ke joh kamehlehle?”
A kamwai kin padahkki, ma armaj men ma anki mehkij ma ih kak jeuweje ki jamah ke inah, a ih pwa, ‘Me en Koahs,’
Jesus japoang, “Suhkoa ohroj me Joamoaiho nehnloannge johpwa poadokdi nen wijwijdahjang,
A Jesus johpwa pwahla lal oau oang ih. Nah sohnpadahkkok sohla ipoa, engdehn poaki ih, “Kadarla lihen! Ih kadiroapwoa kisai ki ah poakpoak en.”
Sohnpadahkkok idoakkoang ih, “A ia wija kamai kak kihjang mwinge nehn japwsoahnoauwe ma en isar oang pokonnoauwe?”
A Inminjoang kamwai kin pwa, ‘Rehnnoauwe pirin wud, pwa mijen loannge wahssa apel soal.’ Kamwai kak kajawihda iren anjoau jang nen amwai kin kapang mijen loannge, a kamwai joh kak kajauwihda kilellok doahr anjoau pwiai!
Doari, sohnpadahkkok ken woahwoahkihda pwa audi ihs in nehn pilahwa ma irai en kalkehjang irai, a padahk in Pharisee apel Sadducee‑ok.
Peter kalahpwukihla Jesus sapda koapwung oang ih, “Maing oai Koaun, Koahs kainoapwi joanngoauwe,” ih pwa. “Me uhdahn johpwa pirin wiawihoang koawoa!”
Peter pwehng Jesus, “Oai Koaun, inenin mwehu asai minmine me! Ma koawoa mwehuki, ngoahi en kouda umpwal jiluh wija kije, oau umwoamw, oau umwen Moses, apel oau umwen Elijah.”
Anjoauwo irai lellahng ipen pokonno, woalmen indoa ipen Jesus, poadpwomwla mwohn ih,
Sohnpadahkkok inenin injinjuwedla.
Pwa emen ma kin aksiksikla doahrla jeri siksik mene ih pirin keiou laplap nehn Wein nehnloannge.
Ioar nen doahr Jamamwaiho nehnloannge, ih johpwa mwehuki emen siksik pwiai en joaloangla.
Nen ah sapda wia koapwunngo, a emen irai wijikdohng ipoa, ma pwaipwanidki doahloa milienpwi.
Doari nahmwarkiho inenin lioas, doari ih peiddoang papahu nehn kalpwuhj pwa ih en loklok oaroh ngehd ih en dupukla ah pwaipwanid ohroj.”
A ngoahi pwehng kamwai, ma woalmen mweijang pahioahu in kahrpoa oau ma jaudi kamwahl, a ih painkihla emen li sohrohr ih wiahda dipen kamwahl.”
Jesus japoang, “‘Joah kojukdi armaj; joah kamwahl; joah pirap; joah karaun likamw;
Jesus pwehng irai, “Ngoahi pwehng kamwai in mehlel, pwa kamwai eijek roahmennen ma kin pwilpwili ngoahi, kamwai pirin pwili mwindi nehn mwoalin kadeikko apel pwili kadeikda kainek eijek riau in Israel, anjoauwo ma Nihn Armaj pirin mwindi nehn ah mwoal linngo nehn ah Mwei Kappwo.
“Injoausikko woallo pwehng nah johnkouwahu, ‘Panginpene sohn doadoahk kan, koawoa dupukla irai, sapkihda irai ma indoa mwuhr kan oaroh lel arai kan ma sapin indoa.’
“Kamwai kidal pwa kisai allaluhdahlahng Jerusalem, wijahwa ma Nihn Armaj pirin likliklahng ipen jamwrou laplap apel johnpadahk kan in Kojonned. Irai pirin kadeikda ih pwa ih en kojkojdi.
A ih jehpirin doahr me ipamwai. Inje ma nimen laplap ioar ih pirin papah ohroj;
pwehng ara “Kamwa alwe nehn kahnihmw en mijoahn, kamwa pirin kapangda doangki men pirapirdi, pwilihki nah pwinihk siksik men mine ipoa; Kamwa lapwadda ara ukdo ipoai.
Pokonno ma alu mijen Jesus apel ihr ma alu mwerin, sapiahda ahr koaul rahrahuki, “Kapnga oang ih ma kijehn David! Koahs en kapaiahda ih ma indoa in oadoan Koaunno! Kapnga oang Koawoa!”
Inminjoang in rehnno, nehn en Jesus japahllahng in kahnihmmwo, ih mwakohkohda
Doar irai japoangla Jesus pwa, “Kamai jehjoa.”
Nehn ah ne lel anjoau in doddol wehn mwoasin wainno, ih ken kadarla ah laduhpwi ipen sohndoadoahkkok pwa en oaloa pwoaijoa jang nehn mwoasso.
wud wiahla sakain pwukoakoaimw!
Doari, ih pel kadarla epwi ludu en pwehng irai, ‘Kamdippwe no onopda, uduken kahu pwulopwul kan ne kojkojdi. Me ohroj no onopda. Irai en ken indoa!’
A Jesus koarjoahla karajrajjo pwa, “Dir armaj oaloa lukko, a epwihoar pilpilda.”
Nehn irai rongda me, irai pwuriamweikihla, irai ken japahlpijoang.
‘Ngoahi ioar Koahs in Abraham, Koahs in Isaac, apel Koahs in Jacob.’ Ih ioar Koahs in armaj mour, jaudi armaj mehdi.”
“Ia amwai lamlam oang Messiah? Kijehn kadaudokin inje ih?”
Doari, kamwai uhdahn pirin pel peikkoang apel kapwaiahda me ohroj ma irai kin padahkihoang kamwai; a kamwai johpwa japjang arai wihwia kan. Pwa irai johpwa kin kapwaiahda dahkij arai kin kapahrakkihwe.
“Ia woahr apwal oang kamwai johnpadahk in kojonned kan, apel Pharisee kan! Mwalaunpwi kamwai! Pwa kamwai kin risingdi jang wanihmw in Wein nehnloannge, a pein kamwai joh kin dilda ke mweidoahng armaj kan ma kin engdehn in dilda.
“Ia woar apwal oang kamwai johnpadahk in kojonned apel Pharisee kan! Mwalaunpwi kamwai! Kamwai kin meiroangki oang Koahs eijek kij oau in amwai koapwoahn jampah, apel mihn kioang nimen mwinge ma doahroar mint, dill, apel cumin, a kamwai johkin peikkoang padahk kajampwal kan in kojonneddo ma doahroar pwung paiai, kalahngan apel mehlel. Ioar mehpwiai ma kamwai uhdahn pirin kapwaiahda apel pwilihkihoar minpwiok.
Sinekpwi kamwai, ipwihpw in sinekpwi kamwai! Kamwai lemleme pwa kamwai kak pisjang kadeik in nehn ehl?
Jesus japoang irai pwa, “Kamwai kanaihoahng kamwai pwadoar armaj kapweipweidi kamwai.
Apel Rongmwehu in Weiho pirin padahk nehn jampah pwon, pwa armaj ohroj en rong; a imwin jampah kapwa leldo.
Messiah likamw apel johkohp likamw pirin pwokda wia manman kapwuriamwei pwa en kapweipweidi, nihn Koahs armaj pilpil kan.
Ngoahi pwehng kamwai in mehlel pwa mehpwiai ohroj pirin wiawi mwohn en armaj ohroj ma mour apkas pirin mehdi.
Ioar mehwa kahrehda kamwai en anahne onnonop anjoau ohroj. Pwa Nihn Armaj pirin indoa anjoau oau ma koawoa joah kajik.
Jerpein pweipwei limmenno johpwa wahda pilen nihrai lahmmok,
Jesus kadoarihla karajraj pase, “Doar onnonop, pwa kamwai jehjoa rehn ke awa ma ngoahi pirin japahldo.”
Koaunno pel pwehng ih, ‘Doadoahk mwehu, papah lelpoak apel mehlel men koawoa, ki oamw koahiok in koadoahkoahda mehkij siksik, ngoahi pirin kioang koawoa mehkij koalik koawoa en appwapwali. Indoa pwili injenmwahuki oai pai.’
Ih pirin kihla armaj pwunngok loap kidal a luhwoahk loap jehjoa.
Ngoahi armajin indoa men, kamwai joah kajamwo ngoahi oang nehn umwamwai kan. Ngoahi joah likkoau, kamwai joah kalikkoauwi ngoahi. Ngoahi johmwehu pel nehn kalpwuhj, kamwai joah indoa ipoai.’
lihmen indoa ipoa wahdo lehnwai wai kajampwal oau ma inenin koalik dupkoa. Liho widekihdi oang pohn moangoan Jesus.
Rehn keiou in kamdipw in pilahwa ma joah doal ihs, sohnpadahkkok indoa idoak oang Jesus, “Ia wija koawoa nimen kamain koaunopdahng koawoa kamdipw in Passover?”
Nehn irai pwen mwingmwinge, Jesus pwoakda pilahwahu, kapkapki, sipwangpijoang, kioang nah sohnpadahkkok, pwehng irai, “Oaloa, kang, me ioar udukoaioa.”
Ohroj sohnpadahkkok pel pwa me.
Doar ih pel pwurlahng sohnpadahkkok pwehng irai, “Kamwai pwen moairroar koamkoammoal? Kapang, awahwa no leldo, Nihn Armaj no pirin pangpangla ipen armaj dipan kan.
A ma ngoahi wia, imdoahr Puk Joarwiho ma sikoa dahkij wiawi apkas en kak pwoaida?”
A Jesus pwen nennenlahr. Doar Jamwrou laplappo pwehng ih, “In oadoan Koahs mourro koawoa en kahukihoang kamai pwa koawoa Messiah wa ma nihn Koahs.”
Peter pel pwuroahng kahmahmkihla, pwa, “Ngoahi kahukihla pwa ngoahi pwanah jehjoa woal menen!”
Doar Judas kerpwihdi mwanihkoa nehn Umw Joarwiho ih inla lohjakla.
A Jesus johpwa pwa mehkij, oang iroahk ma uhwoang ih, ma inenin kapwuriamwei oang koapinahu.
Arai ohroj pel rahukihda, “Kalohpwuhla ih!”
Nehn irai no lok in wia mwahlki ih, irai kihjang rohppo a irai wud kioang pein ah likkoauwok. Doar irai ukla ih en lohpwuhla.
Jamwrou laplappok, apel johnpadahkkok in Kojonneddo, apel epwi joumajjok pwili kapiski Jesus,
Anjoauwohr kahdenngo ma poaroa mwoal joarwiho nehn Umw Joarwiho soahroakpijoang in riau, jang puwoa lel pah. Jampah roarda, sakai kan pwalpijoang,
Mary mihn Magdala apel emen Mary mwindi koaroannoang kapkapang joaujoauwo.
A sohnloanngo pwehng lihok, “Kamwa joah mijik, pwa ngoahi kidal pwa kamwa raprapahki Jesus ma kalohpwuhla.
Jiloapoahk oaloa nihrai mwanihok, irai wiahda doahroar ma jamwrouwok padahkihoang irai. Sikesik pase lohk jili ipen mihn Jew jang rehnno indoa lel rehnnoauwe.
Mine ngilloau ma kin poangpoangpoang nehn japwsoahn:
Ih pel rongda ngilloau indihdo jang nehnloannge pwa, “Koawoa ioar noai jermwein kahpwil wa, ma ngoahi kin malauki.”
Irai inla Capernaum a Sabbath Jesus dilda nehn jinakokehu sapda ah padahk.
Ih ken inla kolda poahn liho jeuwejehda pwa en uhda. Nehn anjoauwohr, karkarro injang ipen liho; ih ken sapda apwali irai.
Doari Jesus ipwilkihda, kailla poah pukkoang woallo, “Ngoahi nimen,” ih pwehng ih, “Ken mwakelkelda!”
“Imdoahr woalmene ah kak wia joangoan sikesik oauwe? Pwa ih lahlahwe Koahs. Inje ma kak lapwadda dihp kan, jaudi Koahs kalahpwuk?”
A nehn en Jesus rongda me, ih pwehng irai, “Jaudi armaj sihkei ioar anahne johnwini, a armaj johmwehu. Ngoahi joah indoahng pangin armaj pwung, a armaj dipan kan.”
Jesus pel pwa, “Sabbath wiawihdahng mihn kamwahupen armaj, a jaudi armaj oang mihn kamwahupen Sabbath.
jang Jerusalem, jang Idumea, jang oaloap Jordan, apel jang kahnihmw in Tyre apel Sidon. Armaj pwiai pokonpene ipen Jesus pwa ihr rongda joang kapwuriamwei kan ma ih kin wihwia.
Andrew, Philip, Bartholomew, Matthew, Thomas, James nihn Alphaeus, Thaddaeus, apel Simon sohn pwihnin Zealot,
“Ngoahi pwehng kamwai in mehlel pwa armaj kan kak oaloa mahkpen diparai kan ohroj, pel dipen lahlahwe.
“Kamwai rong. Armaj men mine ma inlahng kamwroa ah liporrohk.
‘Irai en kapkapang,
A johkin soangdi iparai, ma apwal oau ke kojkoj kin lel irai pwa padahkko, a irai kin pispis in lohdi.
Nehn ah moahir inpwong apel poahd in rehn, Liporrohk kin koap apel koalkoalikla, a ih johpwa woahwoahki doahr mehpwiai kin wihwiawi.
Doahr ken eng koalikda, no koalik jaudahdo pohn pohsso, enkennoar kamweihdi.
Doari, ih kapangdahr Jesus jang wija doh, ih kijoula, kipdi mwohn ih,
Nehn ahr lel wijahu ma Jesus mine, irai liskihla ahr kapangda woalwa ma kin dirin ngen jaus mwouwoa, ne mwindi wijahu meleileidi, mine nehn likkoau mwehu, mwomwen armaj mwehmwehu men. Irai ken mijikda.
Lihmen pel pwili mine wijahu, ma anki johmwehuin insa pwilpwil oaroain johnpar eijek riau.
A nehn ah lallallal, pakair oau lel ipen Jairus, jang in umwahu, ma pwa, “Nihmw jerpeinno ne mehdi; joah kadroapwoahki Johnpadahkken en indoa.”
Nehn ah lel Sabbath, ih ken sapda padahk nehn jinakokehu. Mine min dir mine wijahu pwuriamweikihla nehn ahr rong ah padahk. Arai ken pwahpene nehn pwungarai, “Woalmene oaloahjang ia joangpwiai? Joangoan loalkoang dahioau mine ipoa? Imdoahr ih kak wia joangoan manman pwiai?
A wijahkij ma arai johpwa nimen kajamwo kamwai ke nimen rong kamwai, kamwai diljang wijahu jiped jang pwirejpar in pwoalkoamwai mihn kapoahm oau me oang arai.”
pwa Herod kin mijik John, pwa ih kidal pwa John woal pwung apel joarwi men. Ioar mehwa ih ken kin jiloahjang me nauna apel kin perenki rong ah sikesik kan, mihndahr ma nehn kapehdin kin soausoaula anjoau ohroj nehn ah kin rong.
Nehn nihn John sohnpadahkkok rongda me, arai pwurla oaloa palwoaroa wahla jaripdi nehn joaujoau oau.
Jesus idoak, “Lopwonin pilahwa doapoa mine ipamwai? Kamwai kapang apel wadek.”
Injoausikdi, pohsso ne mine oh nehn pwungen lehu, a Jesus kalkalahpwuk in poahrinjeddo.
Pharisee pwi apel johnpadahk in Kojonnedpwi indoa jang Jerusalem pokonpene ipen Jesus.
Ih pel pwa, “Kamwai kin kerpwihla kojonned in Koahs, a kin injinohkihoar kapwaiahda siahk kadoaudoau in armaj kan.”
Ih ken pwehng irai, “Da, kamwai johpwa loalkoang jang armaj pwian? Kamwai jehjoa pwa joh mehkij mihn likin armaj kin dilda loaloa kajaminihla,
Liho japoang pwehng ih, “Mehlel Maing, a doahk kan kin pel pwili kang in kenen jeri kan pehn sehpil kan!”
Pokon koalik oau pel pwuroahng wiawi ipen Jesus rehnnok, a joh me irai en kang. Ih ken panginpene nah sohnpadahkkok pwehng irai,
ih ken doauda pohn pohs pas pwili nah sohnpadahkkok dauluhllahng nehn wein Dalmanutha.
Irai pwehng ih, “Min eijek riau.”
A irai japoang, pwehng, “Epwi kin pwa koawoa John Johnpoapdaij, epwi pwa koawoa Elijah, a epwi pwa koawoa emen johkohp in mehjjok.”
Joh dauluhl, joh mehkij koawoa kak kihda pwa en japahl oang oamw mour.
Nehn irai indihdohjang pohn dollo, Jesus inoapwihdi irai en, “Johpwa pwehng emen da kamwai kapang, oaroh Nihn Armaj iejda jang mehdi.”
Jesus japoang irai, “Kamwai inenin joah pwojon! Ia woaroai in oai pirin minmine ipamwai? Ia woaroai in oai pirin kanangmahng kamwai? Kamwai wahdohng ngoahi jermweinnen!”
Jesus dilda nehn ummwo kalahpwukla. Nah sohnpadahkkok idoak ipoa, “Amwda kamai ke johkak kahujjang ngen jausso ipen jermweinno?”
John pwehng Jesus, “Maing Johnpadahk, kamai kapang emen ma pwili kahujjang ngen jaus kan in oadoamwen, kamai ken inoapwihdi pwa jaudi kijehmai ih.”
Wijahu irai mwajjok johkin mehdi a oaiho johkin kunla.
Ara no johla wia roahmen a emennoar.
Jesus pwehng ih, “Amwda koawoa ke panginki ngoahi johnpadahk mwehu? Joh emen ma mwehu, Koahs oar doari.
Peter pwehnglahng Jesus, “Maing, kamai ne kihdi joang ohroj pwa kamai en pwilihla koawoa.”
Jesus pwehng ara pwa, “Kamwa jehjoa pwa dahkij kamwa poakpoakien. Kamwa kak nim mwoakin loklokko ma ngoahi pirin nim? Kamwa kak poapdaijkihla poapdaijjo ma ngoahi pirin poapdaijki?”
Nehn ah rongda pwa Jesus mihn Nazareth ioar allaluhla, ih sapda rahrahu pwa, “Maing Jesus, kijehn kadaudok in David, jeuweje ngoahi!”
A ma emen idoak ipamwa, da kamwa wihwiahng mahnnen a kamwa japoang pwa Koaunno ioar anahne, a pirin pispisin kajpalihdo.”
Ih kapangda suhkoa pik pas jang wija doh ma dir soah; ih inla pwa en kapang ma joh wah ih nen kapangda. Nehn ah lel wijahu ih johpwa kapangda wah, pwa soahr doari; pwa jaudi anjoau in roak.
Jesus japoang irai pwa, “Kamwai pwojon Koahs!
A ma kisai pwa sapjang armaj…” (Irai mijik armaj kan, pwa ohroj kin wiahki John johkohp mehlel men.)
Irai koldihoar jermweinno, kojukdi, kejpwihjang nehn mwoasin wainno.”
Doari, nehn ah kidal uhwen ahr mwalaun, Jesus pwehng irai, “Da kamwai indoahng lidipihki ngoahi? Kajalehdohng ngoahi mwani silper en, pwa ngoahi en kapang.”
Doari nehn anjoauwo ma armaj mehdi kan ohroj pirin mourda, nehn rehn in iejda, inje in irai ijimenno ma liho pirin painki?”
Armaj uhdahn pirin ipwilki Koahs nehn kapehdin unjek, ah lamlam ohroj unjek, apel ah sihkei unjek; apel ipwilki mihn impoa doahr ah kin ipwilki pein ih. Kapwaiahda kojonned riau pwiai mwehujang dauluhl asai pirin meiroangkihoang Koahs mahn pohn pei joarwi kan apel wia joangoan meiroang sohrohr kan.”
Nehn ah pel padahk oang irai, ih pwa, “Kamwai kalkehjang kamwai johnpadahk in Kojonned kan ma kin mwehuki allaluhjili nehn likkoau roairoai apel kin mwehuki armaj en rahnmwahui irai nehn pokon kan.
“Maing, pwehng kamai ngehd mehpwiai pirin wiawi, apel kilel da ma pirin kajalehda ma mehpwiai en ken pwoaida.”
“Kamwai pirin kapang ‘Janjal Nauna Kamajpwehkko’ ih uhda nehn wija ma johpwa koanoahng en uhda.” (Emen ma wadwadek en woahwoahki ia woahwoa!) “Doari, irai kan ma mine Judea irai pirin kijou oang pohn dol kan.
“Doari, nehn rehnnok mwerin apwal koalikko, joauwo pirin rosla, johnpwonngo pirin johla maram in,
Ih pirin doahroar armaj men ma kin wia jeiloak roairoai oau ma kihoang nah liduhwok in umwahu pwa irai en apwali apel kioang irai ohroj doadoahk; ih ken pwehng sohn jiloa wanihmmwo en jiloa mwehu apel mwajmwajahn.
Irai ma paijuwed kan kin minminehr ipamwai rehn ohroj; doari anjoau ohroj ma kamwai mwehuki, kamwai kak jeuweje irai; a ngoahi, ngoahi jehpirin pwilpwili kamwai anjoau ohroj.
Injoausikpene, Jesus apel nah sohnpadahk eijek roahmenno inla Jerusalem.
Jesus ken pwehng irai, “Kamwai ohroj pirin kaupijoang apel kerpwihla ngoahi, pwa Puk Joarwi no pwa, ‘Koahs pirin kojukdi jiloapoahu, a jihpw kan pirin kaupijoang.’
Ih ken pwa, “Pahpa, Pahpa, me ohroj kak ipoamw. Koawoa kihwehjang ngoahi dal oauwe. A joah, jaudi injenoai en pwoaida, pwa dahkij koawoa kupwurki ioar en pwoaida.”
Pokonno ken koldi Jesus joalihdi ih soang.
Dirin johnkadehde pwi kinehioang Jesus likampwi, a arai kadehde kan johpwa pwungpene.
Epwi irai ken sapda andipoa, poaroahla mijoa, poki, apel idoak, “Kohpda pwa inje ma poki koawoa?,” Johnpeihok ukla ih poki.
Pilate ken idoakkoang Jesus, “Koawoa ioar nahmwarkihn Mihn Jew?”
Jamwrou laplappok kangoangehki pokonno pwa irai en poaki Pilate en lapwaddohng irai Barabbas.
Mwerin irai kapwroa Jesus, irai kihjang ah rohp pwijehn mwoallo, kajpahlihoang ah likkoauwok. Irai ken ukla ih pwa en kalohpwuhla.
Apkas kerdihjang in lohpwuhen apel doaroahla pein koawoa.”
Koaunin johnpei men, ma uhda oh in mwohn lohpwuhwo kapang mwomwen en Jesus mehdi. Ih pwa “Mehlel pwa woal mene uhdahn nihn Koahs!”
3-4 Nehn irai allaluhlahng in joaujoauwo irai pwahpene nehn pwungarai, “Inje pirin jeuweje kisai kasahpwroahjang sakaiho in oawoan joaujoauwo” (Pwa ausoapoan sakaihoau.) Nehn irai lel wijahu irai kapangda pwa sakaiho no kasahpwroahkjang.
In koarjoahklahu Jesus pwokkoang nah sohnpadahk eijek emenno anjoauwo ma irai mwingmwinge. Jesus kapwunngoang irai doahr arai joah pwojon apel koapsakai in kamehlele irai ok ma no kapang ih mwerin ah iejda.
