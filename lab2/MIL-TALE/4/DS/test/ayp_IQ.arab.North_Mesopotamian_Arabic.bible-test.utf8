كتاِبْ ميلادْ يَسوُع المَسيحْ ابنْ داهودْ ابن ابْراهيمْ:
’وانْتِ يا بَيتْ لَحمْ ياهوذا! موُ قْلَيل انْتِ بَينْ ملوكْ ياهوذا، منْ لَ منْكِ تَ يطْلَعْ مَلكْ راعي لَشَعْبي اسْرائيلْ.‘“
هاك الوَقْتْ جا يَسوُعْ م الجَّليلْ للارْدنْ لَ عَنْدْ يوحَنّا تَ يتْعَمَّذ منّو.
وْلَمَنْ أَرى يَسوُعْ لَمّات النّاِسْ، طَلَعْ للجَّبَلْ. وْلَمَنْ قعدْ، قَرَّبوا لَ عَنْدو تَلاميذو،
”وانْقالْ: ’لَ يطَلّقْ مَرَتو، لازمْ يعْطِيا كْتاِبْ طَلاقْ.‘
وْلا تْدَخّلْنا فَ تَجرِبِة، بَلىِ نَجّينا م الشَّرّيرْ، منْ لَ لكْ واِ الملكْ والقوِّة والتَّسْبِحَة لَ أَبَدْ الآبْدينْ.
والّا أَينا زَلَمِة واِ منْكنْ يطْلبْ منّو ابْنو غْبَيزْ، ويروُح يناِولو حَجَرَة؟
وَقْتْ لَ سمعْ يَسوُعْ، تْعَجَّب، وْقالْ للجّاِيينْ مَعو: ”الحَقْ أَقولْكنْ: وَلا ف اسْرائيلْ أَرَيتُ كَما هَالايمانْ.
بَسّ بْشانْ تعْرفونْ في سلْطَة لابْن الانْسانْ ف الاَرْضْ تَ يغْفر الخَطِيّاتْ.“ قالْ للّمْكَرسَحْ: ”قوم اشْقلْ تَخْتك وْروُحْ لَ بَيتكْ.“
وْلَمَنْ أَرى يَسوُعْ لَمّات النّاِسْ حَنْ قَلْبو عَلَينْ، منْ لَ كانوا تعْبانينْ تلْفانين مْفَلَّتينْ كَما غَنَمْ لَ ما لنْ راعي.
وْلا تْخافونْ منْ هَوذْ لَ يقْتلون الجَّسَدْ، وْموُ يتيِقونْ يقْتلون النَّفْسْ. بَلىِ خافوا منْ هاكْ لَ يتيِقْ يتَوبل الجَّسَدْ والنَّفس اثْنَينتنْ ف جْهَنَّمْ.
فَ أَيشْ أَشَبّه هَالنَّسلْ هاذْ؟ يشْبَهونْ اولادْ لَ يقْعَدونْ ف الطَّريِقْ ويسيِحون عَلى رفَقنْ،
وْزَعَقْ عَلَينْ نَبَّهنْ لا يكْشفوهُ،
وْهوّاِ يَسوُعْ كذاِ قايم يحْكي مَعْ هَوك النّاِسْ الملْتَمّينْ، جَوا أمّو واخوتو، وْقاموا بَرّا وْطَلَبوا تَ يحْكَونْ مَعو.
وْوَقْتْ لَ اخْضَرّ وْسَنْبَلْ، هاك الوَقْت الزّيوانْ زاِ بَيَّنْ.
وْخَواتو كلّتنْ موُ كْوا عنّا ناِ؟ من اَيلو بَقى كلْ هَالشِّي هاذْ؟“
رَدْ بطْرسْ قالْلو: ”سَيّدي! لَ انْتَ واِ، أأمرْني تَ آجي لَ عنْدكْ عَ المَي.“
والّا مَرَة كَنْعانِيِّة منْ هَوك النَّواحي، طَلَعت تْسيِح وتْقول: ”ارْحَمْني يا سَيّدي، يا ابنْ داهودْ! بنْتي بْقَسْوِة يسوُقا شيِطانْ.“
وَقْتْ لَ جا يَسوُعْ لَ ديرة قَيصَريّة فيلبُّس، سَأَل تَلاميذو قالْلنْ: ”أَيش يقولون النّاِسْ عَلَي اَنا ابْن الانْسانْ؟“
وْقالْلو: ”سَيّدي ارْحَمْني! ابْني يقَعْ بالقَمَر، وْحالتو بالوَيلْ: وَقْتاتْ ف النّارْ يقَع وْوَقْتات ف المَي.
الحَقّ اَقولْكنْ كلْ شي لَ ترْبطوهُ ف الاَرْضْ تَ يكونْ مَربوُطْ ف السَّما، وْشي لَ تْحلّوهُ ف الاَرْضْ تَ يكونْ مَحْلولْ ف السَّما.
هاك الوَقْتْ، جابولو اولادْ تَ يحطّ ايدو عَلَينْ ويصَلّي، بَسْ تَلاميذو زَعْوَقوا عَلَينْ.
بَسْ هوّاِ رَدْ قالْ لواِحدْ منّنْ: ’سَديقي، أَنا موُ اظْلمكْ. موُ عَلى دينار اتَّفَقتْ مَعي؟
وطَلْقات النّاِسْ الرّايحينْ قدّامو والجّاِيينْ خَلْفو كانْ يسيِحونْ ويقولونْ: ”أوُشَعْنا لابنْ داهود! مْبارَك الجّاِييِ باسْم الرَّبْ. أوُشَعْنا ف السَّماوات العاِلْيِة.“
ومسْكوا طاِلَعوهُ لَ بَرّات الغَرْز وْقَتَلوهُ.
هاك اليَومْ جَوهُ ناِسْ م الصَّدوقِيِّة ل يقولون: ما في قْياِمةْ مَيتين. وْسَأَلوهُ،
والسَّلامْ ف العَرَصات، وْتَ يقولولن النّاِسْ: ’رابي.‘
”يا قدْسْ يا قدْسْ، أنْتِ لَ قَتَلْتِ الاَنْبِيا وْرَجَمْتِ رسلْ لَ انْبَعَثوا لْكِ! كَمْ كَرَّة ردْتُ أَلمّ اولادْكِ كَما لَ تْلمّ الجّاِجِة زيغانا تَحْت جْناحا، وْما قبلْتنْ؟
وَاينْ لَ تْكون الجّثِّة هَونَكْ تلْتَمّ الّنْسوُرَة.
هاك الوَقْتْ قاموا كلْ هَوكْ البَنات، وْحَضَّروا سْروجتنْ.
هاك الوَقْتْ تَ يقولولو هَوك البارّينْ: ’رَبْنا، أَيمَتْ أَرَيناكْ جوعان وْطَعَّمناكْ، يا عطْشان وْسَقَيناكْ؟
وْهنّاِ ياكْلونْ، قال: ”الحَقّ اَقولْكنْ واِحدْ منْكنْ تَ يسَلّمْني.“
واِحدْ منْ هَوكْ لَ مَعْ يَسوُعْ مَدّ ايدو وْسَحَبْ سَيف زْغَيّر وْضَرَبْ عَبْد گْبير الكَهَنَة وْقَطَع اذْنو.
گْباريّة الكَهَنَة أَخَذوا الفضَّة وْقالوا: ”موُ يسيِر نْحطّا فَ خَزْنة القَرابينْ، منْ لَ حَقْ دَمْ ياِ.“
وقعْدوا يحْرسوهُ هَونَكْ.
وْهنّاِ راحوا أَمَّنوا القَبر، وْخَتَموا هاك الكاف مَع الحرّاسْ.
وَاوَّلْ لَ طَلَعْ م المَي، أَرى انْشَقّتْ السَّما والرّوُحْ ناِزلْ عَلَيو كَما الحَمامِة.
وْجا لَعنْدو اَبْرَص وْوَقَعْ عَلى اجْرَيو، وْكانْ يتْوَسَّللو ويقولْ: ”لَ رَدْت تْتيِق تْطَهّرْني.“
يَسوُعْ قالْلنْ: ”أَبَدْ ما قَرَيتنْ أَيشْ سَوى داهودْ وَقْتْ لَ احْتاز وْجاعْ هوّاِ وْلَ مَعو؟
أحَّدْ موُ يتيِقْ يدْخلْ بَيتْ واِحدْ قَوي وْينْهَب امْوالو لَ موُ قَبلْ كلْ شي يشَدّد القَوي، وْبَعْدا ينْهَبْ بَيتو.
منْ لَ ما في شي مْخَبّا لَ موُ ينْكشف وْلا مَستوُرْ لَ موُ يبَيّن!
وْكانْ في هَونَكْ عنْد الجَّبَلْ، كَرْيةْ خناِزير گْبيرِة ترْعى.
ومسك ف ايد البنْت وْقالْلا: ”طَاليثا قومي.“
وجابْ فَ طَبَق وْعَطى للصَّبيِّة والصَّبيِّة عَطَتْ لامّا.
وَارَوا ناِسْ منْ تَلاميذو ياكْلون غْبَيزْ بَلا خَسّيل ايدَين، وْلاموا.
وجابولو واِحد اَطرَش لْساِنو مَعْقودْ، وتْوَسَّلولو تَ يحطّ ايدو عَلَيو.
وْرجعْ حَطّ ايدَيو عَلى عَينَيو، وتْعَدَّل وْبَقى يرى كلْ شي كَما العادِة.
ورَدْ واِحدْ م اللَمِّة وْقالْ: ”مْعَلّمْ، جبْتُ لك ابْني وْفِيو روُحْ موُ تحْكي،
وْلَ عَثْوَرتكْ عَينك، اقْلَعا. أَحْسَنْ لكْ تدْخلْ مَلَكوت اَلله وْعَينك مَقْلوُعَة منْ لَ يكونْ لك عَينتَين وْتقَعْ ف جْهَنَّم النّارْ،
يَسوُعْ طَلَّعْ فِين وْقالْلنْ: ”عنْد البَشَر، هاي موُ تْسيِر، بَسْ موُ عنْد اَلله، منْ لَ كلْ شي يسيِرْ عنْد اَلله.“
ناِسْ م القايمينْ قالولنْ: ”أَيش تْسَونْ؟ لَيش تْحلّون الجَّحْشْ؟“
وْف الموسمْ بَعَثْ عَبْدو للبقْچَچيِّة بْشانْ ياخذْ منْ ثَمَر الغَرْزْ.
مْعَلّم النّاموسْ هاكْ قالْلو: ”كْوَيّس مْعَلّمْ. بالحَقْ قلْتْ: واِحدْ واِ وْما في أَحَّدْ غَيرو،
صَلَّوا لا يسيِرْ هَرَبْكنْ ف شتاِ؛
وهنّاِ وَقْتْ لَ سمْعوا، كَيَّفوا، وْوَعَدوا تَ يعْطَوهُ فضَّة. وْكانْ يدَوّرلو عَلى فرْصَة شي تَ يسَلّمو.
وْجا ثالثْ كَرَّة وْقالْلنْ: ”ناموا م السَّعْ لَبَعدْ وارْتاحوا. وصلت الآِخْرَة وْجَتّ السّاعَة. كْوا ابْن الانْسانْ تَ يتْسَلَّمْ ف ايدَين الخاطْيينْ.
بَسْ هوّاِ بَدا يتْنَعَّل وْيحْلفْ ويقولْ: ”موُ اعْرفْ هَالزَّلَمِة لَ تْقولونْ عَلَيو.“
والفايتينْ زاِ كانْ يكْفرونْ فِيو، ويهزّونْ روسنْ ويقولونْ ”أَيوَه! أنْتَ هاذْ لَ تَ يخَرّب الهَيكَلْ ويعَمّرو فَ ثَةّ اِيم!
وْبَعْدا ظَهَرْ يَسوُعْ لاثْنَينْ منّنْ غَيرْ شكلْ، لَمَنْ كانوا ماِشيين ورايحين لَضيِعَة،
وْلَمَنْ طَلَعْ زَكَرِيّا ما كان يتيِقْ يحْكي مَعنْ. وافْتَهَموا كَ ارى رويا ف الهَيكَلْ. وْهوّاِ أَشّيرْ كان يأشّرْلن، وْبَقى أَخْرَسْ.
قَلَب الجّبّارينْ م الّعروش، وْرَفَع المتْواضْعينْ.
وهاذْ أَوَّلْ تَسجيل صارْ ف حكمْ كيرينيوسْ عَلى سوريّا.
نور ينَوّر الامَم وْمَجْدْ لَشَعْبك اسْرائيلْ.“
ناِس الملْتَمّينْ سَأَلوهُ قالولو: ”بَقى أَيش نْسَي؟“
أَرْبْعينْ يَومْ، تَ يجَرّبو إبْليس، وْما أَكَل شي فَوك الاِيّاِمْ دي لَمَنْ خلْصوا، وْبَعْدا جاعْ.
وكلّنْ تْعَجَّبوا فَ تَعْليمو، منْ لَ كانْ في لَ كلْمتو سلْطَة.
وْناِس جابوا فَ تَخْتْ زَلَمِة مْكَرسَح، وْرادوا يدَخْلوهُ ويحطّوهُ قدّامو.
يَسوُعْ قالْلنْ: ”تَ اسْأَلْكنْ: أَيشْ واِ لَ يسيِر واِحد يسَي يَوم السَّبْتْ، خَيرْ والّا شَر؟ يخَلّصْ نَفْسْ والّا يتَوبلْ نَفْسْ؟“
وْقالْلنْ مَثَل: ”يتيِقْ أعْمي يمَشّي أعْمي؟ موُ اثْنَينتنْ زاِ ف جورَة يقَعونْ؟
وجَوا لَعنْدْ يَسوُع وْقالولو: ”يوحَنّا المَعْمَذانْ بَعَثْنا لَ عنْدك يقولْ: ’أنْتَ واِ هاكْ لَ تَ يّجي والّا غَيرْ واِحدْ ننْطرْ نحْناِ؟‘“
وْيَسوُعْ قالْ لاك المَرَة: ”إيمانْكِ خَلَّصْكِ. روُحي بْسَلامْ.“
يَسوُعْ سَأَلو: ”أَيش اسْمكْ؟“ قالْ: ”لَجْيونْ!“ يعْنيِ طابورْ عَسْكَرْ، منْ لَ شَياطين كْثيرْ كانْ كدَّخَلْ فِيو،
وَاينا بَيتْ لَ دَخَلْتنْ، هَونَكْ كونوا وْمنّو اطْلَعوا.
وْوَقْتْ لَ قالْ هَالكَلامْ، صارْ غَيمِة وْفَيَّلتْ عَلَين. وْخافوا وَقْتْ لَ ارَوا موسى وايِليّا دَخَلوا ف الغَيمِة.
وْقالْلنْ: ”الّحْصاد كْثيرْ، والحصّاِدين قْلَيلْ ناِ. بَقى تْوَسَّلو لَصاحب الّحْصادْ تَ يطاِلعْ حصّاِدينْ لَحْصادو.
وْكذاِ زاِ لاوي جا وصلْ لاك الموُضَعْ، وَاراهُ وْعَبَرْ.
بَسْ لَ باصْباعة اَلله أَطاِلع الشَّياطينْ، مَعْناتو قَرَّبْ عَلَيكنْ مَلَكوت اَلله.
بْشانْ ينْطْلبْ دَمْ كلّ الاَنْبِيا لَ سَرى منْ خَلْق الدّنْياِ منْ هَالجّيلْ هاذْ،
بَقى لَ ما كان تْتيِقون تْسَون وْلا الّزْغَيرِة، لَيشْ تهْتَمّونْ ف الباقي؟
يا مْنافْقينْ! وچّ الاَرْضْ والسَّما تعْرفون تْفَسْرونْ، هَالزَّمانْ هاذْ أشْوَنْ موُ تْفَسروهُ؟
وْتَ يقولْكنْ: ’موُ اعْرفْكنْ. من اَين أنْتنْ. بَعْدوا منّي يا خدّاِمين الشَّرْ.‘
وْقال العَبْدْ: ’سَيّدي، صارْ كَما لَ أَمَرْت، وْبَعدْ في موُضَعْ.‘
وْلَمَنْ جا لنَفْسو، قال: ’السَّعْ أَشْقَدْ شَغّيلِة في فَ بَيتْ أَبوي يفْضَل الّغْبَيزْ منْ قدّامنْ، وَانا هَونْ أَموتْ م الجّوُعْ.
وْيَسوُعْ قالْلنْ: ”أنْتنْ واِ هَوذْ لَ يوَرَّونْ روُحنْ بارّينْ قدّام النّاِسْ، بَسّ اَلله يعْرفْ قَلْبْكنْ، منْ لَ شي لَوّاِ عاِلي عنْد النّاِسْ نَجاسِة واِ عنْد اَلله.
وَاراهن وْقالْلنْ: ”روُحوا رَوَّوا روُحْكنْ للكَهَنَة.“ وْهنّاِ رايحينْ طهْروا.
أَلله بَقى أشْوَنْ موُ ياخذْ حَقْ مخْتارينو، لَ يدْعَولو بنْهار وْباللَيل، وْهوّاِ يتْمَهَّلْ عَلَينْ؟
قالولو: ”يَسوُع النّاصري فاِيتْ.“
وْلَوك القايمينْ قدّامو قالْ: ’خذوا منّو المَبْلَغْ واعْطَوهُ لاكْ لَعنْدو عَشرْ مَبالغْ.‘
وْلَ قلْنا: ’م البَشَر،‘ الشَّعْبْ كلّو تَ يرْجمْنا، منْ لَ كلّنْ مقْتنْعينْ يوحَنّا نَبي واِ.“
وْلا حتّى يتيِقون يموتونْ بَعدْ، منْ لَ كَما المَلايكِة ناِ واولاد اَلله ناِ، منْ لَ صاروا اولاد الّقْياِمِة.
بْصَبرْكنْ ترْبَحونْ نَفسْكنْ.
وَاينْ لَ دَخَلْ، قولوا لَصاحب البَيت: ’مْعَلّمْنا يقول: أَينا ياِ الأوُدَة موُضَعْ لَ تَ آكل الفصْحْ مَعْ تَلاميذي؟‘
وْراحْ لَبْعيدْ منّنْ رَمْيةْ حَجَر، وْرَكَع يصَلّي،
قالوا: ”أَيش شْهودْ بَعد يريد لْنا؟ كْوا نحْناِ سمَعْنا منْ ثمّو.“
هاك الوَقْتْ، تَ تبْدَون تْقولونْ للّجْباِل: ’انْهَدّي عَلَينا،‘ وللّتْلولْ ’غَطَّينا.‘
وْهنّاِ كذاِ مْحَيَّرينْ منْ هَالشِّي، والّا رجّالَينْ قايمينْ جَنْبن، وْلبْسنْ يلْمَع وْيبْرقْ،
وْكانْ يقولونْ: ”حَق اليَقين قامْ سَيّدْنا، وْظَهَر لَشَمْعونْ.“
لَوذْ لَنّاِ لهُ جا، وْهَوذْ لَنّاِ لهُ ما قبْلوهُ.
هاذْ أَرى ف الاَوَّلْ شَمْعونْ أَخوهُ وْقالْلو: ”أَرَينا المَسيحْ.“
الياهودْ قالولو: ”ف ستِّة وَارْبْعينْ سَنِة تْعَمَّرْ هَالهَيكَلْ هاذْ، وانْتَ فَ ثَةّ اِيم تَ تْعَمّرو؟“
وْكانْ كصّارْ جدالْ بَينْ واِحدْ منْ تَلاميذْ يوحَنّا وْواِحدْ ياهودي عَلى مَسَلة التَّطهيرْ.
قالتْلو هاك المَرَة: ”سَيّدي، يبَيّنْ لي نَبي أنْتَ.
هاك خادم المَلكْ قالْلو: ”سَيّدي، انْزَل قَبلْ لَ يموت الوَلَدْ.“
الحَقّ الحَقّ اَقولْكنْ: جاِيِة ساعَة، والسَّعْ ياِ زاِ، ساعَة لَ تَ يسْمَعونْ فِيا المَيتينْ صَوت ابْن اَلله، وْهَوكْ لَ يسْمَعونْ يحْيَونْ.
قامْ واِحدْ منْ تَلاميذو، أَنْدَراوُسْ أَخو شَمْعونْ بطْرسْ، قالْلو:
منْ لَ نزلْتُ م السَّما موُ بْشانْ أَسَي شي لَ اريدْ، بَلىِ شي لَ يريدْ هاكْ لَ بَعَثْني.
رَدْ شَمْعونْ بطْرس، وْقالْ: ”يا رَبْ، لَعنْدْ من نْروُحْ. كَلامْ حَياة الاَبَديِّة عنْدكْ واِ؟
بَلىِ هاذْ نعْرفْ من اَينْ واِ، والمَسيحْ بَس يجي اَحَّدْ موُ يعْرفْ من اَينْ واِ.“
وْقالولو: ”مْعَلّمْ هَالمَرَة انْمَسَكتْ قدّام العَين فَ نَفْسْ شَغلة الزّنىِ.
يَسوُعْ قالْلنْ: ”الحَقّ الحَقّ اَقولْكنْ كلْ واِحدْ لَ يسَي الخَطيِّة عَبْد للخَطيِّة واِ.
مْقَدْ لَ انا ف الدّنْياِ نور الدّنْياِ اَنا.“
يَسوُعْ سمعْ طاِلَعوهُ لَبَرّا، وَاراهُ وْقالْلو: ”أنْتَ تْآمنْ بابْن اَلله؟“
والتَمّوا حَولو الياهود وْقالولو: ”لَ أَيمَتْ تَ تْخَلّينا مْحَيَّرينْ؟ لَ انْتَ واِ المَسيحْ، قلْنا بْصَراحَة.“
التَّلاميذْ قالولو: ”سَيّدْنا، لَ نامْ، تَ يتْعَدَّلْ.“
وَانا أَعْرفْ دايمْ تسْمَعْ لي، بَلىِ لَخاطرْ هَالنّاِس القايمينْ أَقولْ هَالكَلامْ، لَخاطر يآمْنونْ أنْتَ بَعَثْتْني.“
لا تْخافين بنْتْ صَهْيونْ، كْوا مَلككِ جاِييِ لَ عنْدكِ، راِكب عَلى جَحْش ابنْ آتان.
وَاينا لَ يراني، يرى لَ بَعَثْني.
وْوَقَعْ هاك التَّلْميذْ عَلى سدرْ يَسوُع وْقالْلو: ”سَيّدي، منْ واِ هاذْ؟“
روُح الحَقْ هاكْ لَ موُ تْتيِق الدّنْياِ تقْبَلو، منْ لَ ما ارَتو وْلا عَرَفتو. بَسّ انْتنْ تعْرفوهُ منْ لَ يسْكنْ عنْدْكن، وْفيكنْ واِ.
موُ أنْتن اخْترْتنْني. أَنا اخْترْتوكن وْعَيَّنتوكنْ تَ تْروُحون انْتنْ زاِ تْجيبونْ ثَمَر وْثَمَرْكنْ يبْقى، بْشانْ كلْ شي لَ تطْلبونْ منْ أَبوي باسْمي يعْطيكنْ.
يَسوُعْ عَرَف يريدونْ يسْأَلوهُ، قامْ قالْلنْ: ”عَلى هاي تاخْذون وْتعْطَونْ مَعْ بَعضْكنْ، هاي لَ قلْتُ: ’شْوَيِّة وْموُ ترَوني، وشْوَيِّةْ لخْ تَ تّرَوني‘؟
موُ م الدّنْياِ ناِ، كَما لَ انا موُ م الدّنْياِ.
يَسوُعْ قالْلو: ”أَنا قدّام العَينْ حَكَيتُ مَع النّاِس، وْدايمْ عَلَّمْتُ ف المجاِمع وْف الهَيكَلْ موُضَعْ لَ يجْتمْعون الياهودْ كلّن، وْشي بالخبْيِة ما حَكَيتُ.
بيلاطُسْ قالْلو: ”مَعي أَنا موُ تحْكي؟ موُ تعْرفْ لي سلْطَة أَتيِقْ أَفَلّتكْ وَاتيِقْ أَصْلبكْ؟“
واثْنَيننْ حَمَلوا جَسَدْ يَسوُع، وْلَفّوهُ ف قْماشاتْ كتّان وْبعْطورْ، كَما لَ في عادِة للياهودْ وَقْتْ لَ يقْبرونْ.
ورَدْ توما وْقالْلو: ”رَبّي وْإلهي!“
دي لَ يَومْ لَ ارْتَفَعْ للسَّما، منْ بَعدْ لَ وَصّى الرّسلْ لَ اخْتار بْروُح القدسْ.
وَقْتْ لَ صارْ هاك الصَّوت، الْتَمْ كلّ الشَّعْب وْوَقَعوا ف حيرِة، منْ لَ كلْ واِحدْ منّنْ كانْ يسْمَعنْ يحْكَونْ بلْساِنو.
بَقى خَلّي كلْ بَني اسْرائيلْ يعْرفونْ حَقّ اليَقينْ: رَبّ وْمَسيحْ سَوى اَلله يَسوُعْ هاذْ لَ انْتنْ صَلَبْتنو.“
توبوا بَقى وارْجَعوا بْشانْ ينْمَحَونْ خَطيّاتْكن، وْتجيكن اوقات الرّاحَة منْ قدّامْ وچّ الرَّبْ،
وَقْتْ لَ فَلَّتوونْ، جَوا لَعنْد اخوتن وْحَكَولنْ كلْ شي لَ قالولن الكَهَنَة والّشْيوُخَة.
وْكانْ يجي كْثيرْ لَعنْدنْ منْ غَير بْلادْ حَول القدْس، يجبونْ مَراضىِ وْهَوذْ لَ فِين ارْواحْ نجْسِة، وْكانْ ينْشَفَونْ كلّنْ.
وْنحْناِ نْكونْ دايمْ ف الصَّلاة وْخدْمة الكلْمِة.“
تْآمرْ عَلى جنْسْنا وْذَلّ اَبَّهاتْنا دي لَ أَمَرْ تَ ينْكَبّون اولادن بْشانْ لا يعيشونْ.
’السَّما كرْسيّ والاَرْضْ دَوسِة تَحْت اجْرَي. أَيشْ بَيتْ تَ تْعَمْرولي؟ وَاينا واِ موُضَعْ راحتي؟
وْقالْ: ”أَنا زاِ اعْطَوني هَالسَّلطَة، بْشانْ أَينا لَ حَطَّيتُ إيدي عَلَيو ينالْ روُح القدسْ.“
وْبَقى ثَةّ اِيمْ موُ يرى، وْما أكل وْلا شربْ.
وْقامْ شَمْعونْ راحْ مَعن. وْوَقْتْ لَ جا، طاِلَعوهُ للعلّيِّة والتَمّوا قاموا حَولو كلّ الاَراملْ يبْكَونْ ويوَرَّوهُ قمْصان وْحَويسْ كانْ كلْعَطتنْ ياِ طابيثا وَقْتْ لَ كانتْ طَيبِة.
وْشَمْعونْ قَيَّمو وْقالْلو: ”قوم. أنا زاِ انْسان اَنا.“
وْقلْتُ: ’حاشا يا رَبْ! أَبَدْ ما دَخَلْ ثمّي شي موُ طاهر وْنجسْ.‘
وْقالْلو المَلاكْ: ”شد وسْطكْ واحْزق كْلاشك.“ وْسَوى كذاِ. وْرجعْ قالْلو: ”الْبسْ لبْسك وْتَعا خَلْفي.“
وْراحوا بولس وْبَرْنابا ف البَحرْ منْ پافوُس، وْجَوا لَ پيرجي ف بَمْفيلْيا،
وْبَعدْ لَ خلص اجْتماع المَجْمَع، كْثيرْ م الياهود وْم الغرْبْ لَ يخافونْ من اَلله راحوا مَعن. وْهنّاِ بولس وْبَرْنابا كانْ يحْكَونْ ويقَنْعوونْ تَ يثْبتونْ ف نعْمة اَلله.
وْوَقْتْ لَ كان يبَشْرونْ ناِسْ هاك البَلَدْ، تَلمَذوا كْثير. وْرجْعوا جَوا لَلوسطْرا وْلاَيقونْيا وْلانْطاكْيا،
وْكَتَبوا مَكْتوبْ بيدَينْ قالوا فِيو: ”الرّسلْ والّشْيوُخَة والاخْوِة لَوذْ لَ في فَ انْطاكْيا وسوريّا وكيليكْيا لَنّاِ م الامَمْ. سَلامْ.
وْمنَونَكْ لَفيليپّي، لَيّاِ أَگْبَرْ بَلَدْ ف مَكْدوُنْيّا، وْكانتْ مستَعمَرَة، قَضَينا فِيا كَمّ نْهار.
وْدَخَلْ بولسْ عَلى عادتو لَ عنْدن، وْثَثّ سْبوتْ حَكى مَعنْ م الاسْفارْ،
وَقْتْ لَ سمْعوا عَ الّقْياِمِة منْ بَين المَيتينْ، منّنْ بَقى يتْمَهزَونْ، وْمنّنْ قالولو: ”غَير وَقْتْ تَ نسْمَعْ منّكْ عَلى هاي.“
منْ لَ بْقوِّة كان يجاِدلْ ضدّ الياهودْ قدّام لَمّات النّاِسْ، ويوَرّي م الّكْتاِباتْ يَسوُع المَسيحْ واِ.
وْبولسْ كان يريدْ يدْخلْ للمَسْرَحْ، بَسّ التَّلاميذْ ما خَلَّوهُ.
”وَانا أَخْدم اَلله بْتَواضع كْثيرْ ودْموُع وْتَجاربْ لَ جَتْ عَلَي بْمكر الياهودْ.
وْدَخَلْ لَعنّا وَاخَذْ وسْطْ بولسْ لَ يشدّو عَلى خَصْرو، وْشَدَّدْ فِيو اجْرَينْ روُحو وايدَيو، وْقالْ: ”كذاِ يقولْ روُح القدسْ: ’صاحبْ هَالوسْطْ هاذْ، كذاِ تَ يشَدّدوهُ الياهودْ ف القدْسْ ويسَلْموهُ ف ايدَين الامَمْ.‘“
”يا اخْوِة وْيا أَبَّهات! اسْمَعوا دفاعي قدّامْكنْ.“
وْلَمَنْ طَلَّعْ بولسْ ف ناِسْ مجْلسنْ، قالْ: ”يا رْجاِل يا اخوتي، أَنا بْكلْ ضَميرْ صالحْ عشْتُ قدّام اَلله دي لَ هَاليَومْ هاذْ.“
هاك الوَقْتْ، العَسْكَرْ، كَما لَ انْأَمَروا، وَدَّوا بولسْ باللَيل وْجابوهُ لَمَدينة أنْطيفاطْروسْ.
منْ لَ كانْ لهُ أَمَل ينْعَطى رَشوِة منْ بولسْ، منْ هاي زاِ دايمْ كانْ يبْعَث يجيبو وْيحْكي مَعو.
”عَلى كلْ شي لَ مَتْهوم اَنا فِيو م الياهودْ يا مَلكْ أَگريپا، أَحسبْ نَفْسي مَسْعودْ تَ اقوم اليَومْ أَحاِمي لَروُحي قدّامكْ،
وَاگريپاسْ قالْ لَفيسْطوُسْ: ”كانْ ممْكنْ يتْفَلَّتْ هَالزَّلَمِة يكون ما كانْ كلْتَجا لحْمايةْ قَيصَرْ.“
بَسّ البحّاِرينْ رادوا يهْربونْ م السَّفّينِة، وْنَزَّلوا الزَّورَقْ للبَحر بْحجّة تَ يروُحونْ فِيو ويشدّون السَّفّينِة ف الاَرْضْ.
وْدَخَلْنا لَروُما، وْقايد الميِّة عَطى لَبولسْ أذنْ تَ يسْكن اَينْ لَ يريدْ مَعْ هاك العسْكَري لَ كانْ يحْرسو.
بْشانْ هاي أَتْحَمَّسْ تَ ابَشّركن انْتنْ زاِ هَوذْ لَ انْتنْ ف روُما،
موُ لَ يسْمَعون النّاموسْ ناِ الابْرارْ قدّام اَلله، بَلىِ لَ يعْمَلون بْموجب النّاموسْ يتْبَرَّرونْ.
ثمّنْ متْلي نَعْلِة وْمَرارَة.
بَقى موُ بالنّاموسْ صار الوَعدْ لابْراهيم وْذرّيّتو تَ يكونْ واِرث الدّنْياِ، بَلىِ بْبرْ إيمانو.
بَقى كَما لَ صارْ حكمْ عَلى كلّ النّاِس بْذَنْبْ واِحدْ، كذاِ نَفْس الشِّي بْبرْ واِحد، يسيِرْ نَصرْ للحَياةْ لكلّ النّاِسْ.
والسَّعْ يا اخوتي، أنْتنْ نَفْس الشِّي، متّنْ للنّاموسْ فَ جَسَد المَسيح بْشان تْسيِرونْ لَغَير واِحدْ، لاذْ لَ قامْ منْ بَين المَيتين بْشانْ تعْطَون ثْمارْ لَالله:
بَسْ أنْتنْ موُ بْموجب الجَّسَد انْتنْ، بَلىِ بْموجب الرّوُحْ، لَ حَقا روُح اَلله تسْكنْ فيكنْ. انْسانْ لَ ما فِيو روُح المَسيحْ، هاذْ موُ لهُ واِ.
لا علو وْلا عمْق وْلا خَليقَة غَيرْ هاي تْتيِق تفْرقْنا من مْحَبّة اَلله فَ رَبْنا يَسوُع المَسيحْ.
أَيشْ بَقى نْقول؟ الامَمْ لَ ما عدْيوا خلف البرْ، حَصَّلوا البرْ، برْ لَوّاِ م الايمانْ،
وْمادامْ بالنّعْمِة، مَعْناتو موُ بالاعْمال، والّا واِ النّعْمِة موُ نعْمِة ياِ. ولَ كانْ بالاعْمال، مَعْناتو موُ م النّعْمِة، والّا واِ العَمَلْ موُ عَمَلْ واِ.
الكلْ منّو والكلْ بِيو والكلْ بيدو. لهُ التَّسْبيحْ والتَّمْجيدْ لأَبَد الآبْدينْ آمّينْ.
حتّى هاي لَ قالْ: ”لا تزْني وْلا تقْتلْ، وْلا تشْبط، وْلا تشْتهي، وْلا تشْهَدْ شَهادةْ زوُر،“ وْلَ كانْ في وَصيِّةْ لخ، بْهَالكلْمِة تكْمَلْ: ”حبْ قَرايبكْ كَما نَفْسكْ.“
بَلىِ كلْ واِحدْ منّا لَرَفيِقو لازم يرَضّي باعْمالْ خَيرْ تبْني النَّفْسْ.
وْآجي لَعنْدْكن بْفَرَح بْإرادة اَلله، وَارْتاحْ مَعْكنْ.
لبيعَة اَلله ف كوُرنْثوُس، المدْعيّينْ والقَدّيسين، الّمْقَدَّسين بْيَسوُع المَسيح، وْلكلْ لَ يدْعَون اسمْ رَبْنا يَسوُع المَسيحْ ف كلْ مَكانْ، مَكانن وْمكانْنا.
وَانا يا اخوتي وَقْتْ لَ جيتُ لَعنْدْكنْ، موُ بْكَلامْ فَخم وْلا بحكْمِة بَشَّرتوكن بْسرّ اَلله.
وَاينا لَ عَمَلو يحْترقْ، يخْسَرْ، بَسْ هوّاِ تَ ينْجى كذاِ كَما لَ يكونْ منْ نارْ.
ينْسَمَعْ في بَينْكنْ زنىِ، وْزنىِ كَما هاذْ لَ وَلا بَين الوَثَنيِّة يتْسَمّى، حتّى ياخذ الابنْ مَرْةْ أَبوهُ.
اهْربوا م الزّنىِ، منْ لَ كلْ خَطيِّة يسَيا الانْسانْ بَرّات جَسَدو ياِ، بَسْ لَ يزْني، فَ جَسَدو يخْطي.
وْلَ اخَذْتْ مَرَة، موُ تخْطي. وْلَ صارت البنْتْ لرجّال، موُ تخْطي. بَسْ ذيق ف الجَّسَد يسيِرْ لَوذْ لَنّاِ كذاِ. أَنا أَشْفقْ عَلَيكنْ.
يا موُ يحقّ لْنا أخْتْ زَوجِة تْدوُر مَعْنا، كَما باقي الرّسل وْكَما أَخو الرَّبْ وْكَما بطْرسْ؟
وْلا نزني كَما لَ منّنْ زَنوا، وْوَقَعْ فَ يَومْ واِحدْ ثاثِة وْعشْرينْ أَلْفْ.
وْكلْ مَرَة تْصَلّي يا تتْنَبّا وْراسا مَكْشوف، تْعيبْ راسا، منْ لَ تتْساوى مَعْ هاكْ لَ راسا مَحْلوُقْ.
وْعَ الرّوُحانيّاتْ يا اخوتي، أَريدْ تعْرفونْ،
بَسْ لَ كنْتنْ غَيّورينْ للمَواهب الّمْعَظَّمِة وْما في كَماها ف العَظَمِة، أَنا تَ اوَرّيكن طَريِق اَفْضَلْ.
أنْتَ كْوَيّس تْباِركْ، بَلىِ رَفيِقكْ موُ ينْبني.
وْمنْ بَعدْ هَوذْ ظَهَرْ لَيَعْقوب، وْبَعْدو للرّسلْ كلّتنْ،
وْهاك شي لَ تزْرَعْ، موُ جَسَدْ لَ تَ يسيِرْ واِ، بَلىِ حَبّاية مْشَلَّحَة، حَبّاية حنْطَة يا شْعيِرْ يا غَير بْزوُرْ.
منْ لَ باب گْبير انْفَتَحْ لي متْلي اشْغال، والخصوم كْثيرْ.
وبْهَالثّقَة كان اَريدْ منْ زَمانْ آجي لَعنْدْكن بْشان تْنالونْ نعْمِة طاقْ طاقَينْ.
كذاِ ثقَة لنا ف المَسيحْ عنْد اَلله،
منْ هاي موُ نتْراخى، بَلىِ كلْ يَومْ ننْشَطْ أكْثَرْ منْ لَ قَبْلو حتّى لَ كان انْسانْنا البرّاني يفْسَد، الجّوّاِني يتْجَدَّدْ يَومْ بَعدْ يَومْ
ف كلْمة الحَقْ، ف قوّة اَلله، ف سْلاح البر ف ايد اليَمين وْف ايد الشّمالْ،
منْ لَ اشْهَدْلنْ، عَلى قَدْ قدارتنْ، وَاكْثَرْ منْ قدارتنْ، وبْإرادتنْ،
كَما لَوّاِ مَكْتوبْ: ”بَذَر وْعَطى للفَقارىِ وبرّو يثْبتْ للأَبَدْ.“
حتّى لَ كنْتُ بَسيطْ ف كَلامي، بَلىِ موُ فَ مَعْرفتي، بَلىِ ف كلْ شي انْكَشَفْنا لْكنْ.
وَاعْرفْ هَالانْسانْ – لَ بالجَّسَدْ والّا موُ بالجَّسَدْ، موُ اعْرف. اَلله يعْرفْ –
سَلْموا واِحدْ عَلى واِحد بْبَوسِة مْقَدَّسِة.
وْللاخْوِة الگذّاِبينْ لَ دَخَلوا عَلَينا تَ يتْجَسَّسونْ عَلى حرّيّةْ لَ لنا فَ يَسوُع المَسيح، بْشانْ يسْتَعْبدونا،
بَسّ المَسيح اشْتَرانا منْ نَعْلة النّاموس وْهوّاِ صارْ نَعْلِة مْبَدالْنا منْ لَ مَكْتوبْ: ”مَنْعولْ كلّ مْعَلَّقْ عَلى خَشَبِة.“
وْتَجْرِبةْ جَسَدي ما احْتَقَرتن وْلا قرفْتنْ، بَلىِ كَما لَ اكونْ مَلاكْ من اَلله اسْتَقبَلْتنْني وْكَما لَ اكونْ يَسوُع المَسيحْ.
أنْتنْ للحرّيِّة انْدَعَيتنْ يا اخوتي. بَسْ لا تْسيِرْ حرّيّتْكنْ فرْصَة للجَّسَدْ، بَلىِ بالّمْحَبِّة كونوا خاضْعينْ واِحدْ للاخْ.
م السَّع وْلَبَعد اَحَّدْ لا يكبْ عَلَي تَعَبْ، منْ لَ أَثَر جْروُحاتْ رَبْنا يَسوُعْ أَحْملْ فَ جَسَدي.
وْقَيَّمْنا مَعو وْقاِعَدْنا مَعو ف السَّما بْيَسوُع المَسيحْ.
وَارْكَعْ عَلى ركَبي عنْد اَبو رَبْنا يَسوُع المَسيحْ،
وْتتْجَدَّدون بْروُحْ عَقلْكنْ،
وْكونوا خاضْعينْ واِحدْ للاخْ ف مْحَبّة المَسيحْ.
وْف كلْ صَلاة وْف كلْ دَعا، صَلَّوا دايمْ بالرّوُح. وْف الصَّلاة كونوا ساهْرينْ ف كلْ وَقْتْ، صَلَّوا دايمْ وتْضَرَّعوا لَخاطرْ كلّ القَدّيسينْ،
بَلىِ هاي لَ تَ ابْقى في الجَّسَدْ زاِ تجْبرني لَخاطرْكنْ.
وْلي ثقَة فَ رَبّي أَنا زاِ خَفيفْ تَ آجي لَعنْدْكنْ.
وْمنّكْ زاِ أطْلبْ يا شْريكي المخْلصْ تَ تْساعدنْ، منْ لَ تعْبوا مَعي في الّبْشارَة مَع اقْليميس وْباقي مْعاونيني، هَوكْ لَ اساِميينْ مَكْتوبْين ف كْتاِب الحَياةْ.
بْشانْ تسْلكونْ كَما لَ لازمْ وتْرَضَّون اَلله ف كلْ عَمَلْ صالح، وْتعْطَون ثْمار وْترْبَونْ فَ مَعْرفة اَلله،
وبْواسْطتو تْطَهَّرْتن طْهوُرْ، موُ بالايدَين، بْشَلْحْ لَحم الخَطيّاتْ، بطْهوُر المَسيحْ.
يا نسْوان، اخْضَعوا لازْواجْكنْ كَما لَوّاِ الواجبْ ف المَسيحْ.
منْ لَ بْشارتْنا موُ بْكَلامْ بَسْ كانتْ لكنْ، بَلىِ وبْقوِّة وبْروُح القدسْ وبْيَقينْ حَقيقي. وانْتنْ تعْرفون اَشْوَنْ كنّا بَيناتْكنْ لَخاطرْكنْ.
بْشانْ هاي اَنا زاِ ما تْحَمَّلْتُ لَ ما بَعَثْتُ تَ اعْرفْ إيمانْكن، بْشانْ لا يجَرّبْكن الّمْجَرّبْ ويسيِرْ تَعَبْنا فاضي.
بَسّ انْتنْ يا اخوتي موُ ف العتْمِة انْتنْ، تَ يلْحَقْكنْ هاك اليَومْ كَما الحَرامي.
لَ كانْ عَدلْ قدّام اَلله يجاِزي بالذّيقْ هَوذْ لَ يذايقوكنْ.
منْ لَ انْتن نَفسكن تعْرفونْ أشْوَنْ لازم تقتَدَون فينا، نحْناِ لَ ما سَلَكنا موُ  كْوَيّس بَيناتْكنْ.
بايمان وضَمير صالح، منْ لَ أَينا لَ بَعَّدوا هاذْ ضَمير الصّالح منّنْ، فرغوا م الايمان،
أَكْتبْ لكْ هَوذ، وْلي رَجا خَفيفْ تَ آجي لَ عنْدكْ.
ويقومْ حكمْ عَلَينْ، منْ لَ نَكَروا إيمانن الاَوَّلْ.
زناِگينْ هَالدّنْياِ هاي وَصّيينْ لا يتْگَبَّرونْ بافْكارن، وْلا يتّكلونْ عَ الغنىِ لَ ما في عَلَيو اتّكالْ، بَلىِ عَلى اَلله هاكْ لَ يعْطينا كلْ شي بالكثْرِة تَ نتْهَنّا.
اذْكرْ يَسوُع المَسيحْ لَ قامْ منْ بَين المَيتينْ، هاكْ لَوّاِ منْ نَسلْ داهود بْموجب بْشارتي،
وْكلْ لَ يريدون يعيشونْ فَ خَوف اَلله ينْطهْدونْ فَ يَسوُع المَسيحْ.
وْبَيَّنْ كلْمتو فَ وَقْتْا بْواسْطة كْرازتْنا لَ تْأَمَّنْتُ عَلَيا بْأَمْر اَلله مْخَلَّصْنا.
وْعَلى أحَّدْ لا يقولونْ كَلام شَر، وْلا يتقاتَلون مَع بَعْضنْ، بَلىِ خَلّي يكونونْ متْواضْعينْ، وْف كلْ شي خَلّي يوَرَّون طيبتن عنْد كلّ النّاِسْ.
بَقى لَ كنت لي شريك، اقبَلو كَما لَ تقبَلني.
اسْتَعْبَدْتْ كلْ شي تَحْت اجْرَيو.“ بْهاي لَ كلْ شي اسْتَعْبَدْلو، ما خَلّى شي موُ مسْتَعْبَدْ لهُ. بَسْ دي للسَّعْ ما قايمينْ نرى كلْ شي مسْتَعْبَدْ لهُ.
بَقى خَلّي نْخافْ لَ يروُحْ أحَّدْ منْكنْ يبْقى بَلا لَ يدْخلْ راحتو مَعْ لَ في وَعد بْدخولْ راحتو.
بْشانْ هاي خَلّينا نْعيفْ بداية الكَلامْ عَ المَسيح وْنصلْ للكَمالْ. والّا منْ أَوَّلْ وجْديدْ تَ تْحطّونْ غَيرْ أَساسْ للتَّوبِة من اعْمالْ مَيتِة والّايمانْ بالله،
بَقى يكون الكَمالْ فَ حَبْرِيّة اللاويينْ كانْ، لَ فِيا انْحَطّ النّاموسْ للشَّعبْ، لَيشْ كانْ يلْزَمْ تَ يقومْ غَيرْ حَبرْ عَلى شكلْ مَلْكيِصادق؟ يكون الكَمالْ فَ حَبْريّة اللاويينْ كانْ، كانْ تَ يقولْ: عَلى شكلْ هارونْ تَ يكونْ.
بْهاي لَ قالْ: جديد، الاَوَّلْ عَتَّقو، وَاينا لَ عتق وْشَيَّبْ عَ الفَنا قَرَّبْ.
يكونْ كان يكَمْلونْ، أَكيدْ كانْ تَ يرْتاحونْ منْ قَرابيننْ، منْ لَ ما كانْ تَ يردْ ينْخَزنْ ضَميرنْ بالخَطيّاتْ هَوكْ لَ كَرَّة طهْروا.
تْذَكَّروا بَقى الاِيّاِم الاَوَّليِّة وَقْتْ لَ نلْتن المَعْموذيِّة وْذيقة اوجاع گْبيرِة تْحَمَّلْتنْ،
بالايمانْ أَبو موسى وامّو خَبَّوهُ وَقْتْ لَ ولدْ ثَةّ اشرْ، منْ لَ ارَوا صَبي كْوَيّسْ كان، وْما خافوا منْ أَمر المَلكْ.
وْطرْقْ ساِويِة سَوَوا لاجْرَيكن بْشان الاعْرَجْ لا يتْچَقْلَبْ بَلىِ ينْشفي.
منْ لَ ما لنا هَونْ مَدينِة باقيِة، بَلىِ لاك الّمحَضَّرَة ننطر.
وانْتن اخوتي المَحْبوبينْ! كلّ انْسانْ منْكنْ خَلّي يعَجّلْ للسَّمَع وْيبْطا للحَكي وْيبْطا للغَضَبْ.
أنْتَ ترى إيمانو ساِعد اعْمالو. وْم الاعْمالْ إيمانو كملْ.
وقَرْبوا لَعنْد اَلله، تَ يقَرّب لْكنْ. طَهْروا ايدَيكنْ يا خاطْيينْ. قَدْسوا قْلوبْكن انْتنْ لَ لكنْ نَفْسَينْ.
بطْرسْ رَسولْ يَسوُع المَسيحْ للمخْتارينْ والّمْهاجْرين المَبْذوُرين بْفنْطوُس وْغَلاطْيا وْكَبَدوُكْيا وْآسيّا وْبيتونِيّا.
منْ لَ قال الّكْتاِبْ: ”هاي اَنا أحطْ فَ صَهْيونْ حَجَرْ مَفْحوص وْكَريم فَ راس القرْنيِّة، وْلَ يآمنْ فِيو موُ يطْلَعْ مَخْجولْ.“
يبَعّدْ م الشَّرْ ويسَي خَير، وْيطْلب السَّلام، وْيعْدي خَلْفو.
بَقى لَ يتْأَلَّمونْ كَما لَ يريد اَلله، خَلّي يأمْنون نْفوسنْ للخالق الاَمين باعْمالْ صالْحَة.
منْ لَ موُ خَلْفْ خَرافات مْفَبْرَكِة كنّا رايحينْ وَقْتْ لَ عَرَّفْناكنْ قوّة اَلله وْمجْوةْ رَبْنا يَسوُع المَسيحْ، بَلىِ بْعَينَينا أَرَينا عَظامتو.
وانْتنْ منْ قَبلْ تعْرفونْ تَ يجَونْ ف آِخر الاِيّاِمْ ناِسْ يتْمَهزَون وْهنّاِ خَلْفْ شَهْواتنْ يمْشَونْ،
بَسْ هاكْ لَ يحْفظ كلْمتو، فَ هاذ تْتمْ بالحَقيقَة مْحَبّة اَلله، منْ لَ بْهاي نعْرفْ فِيو نحْناِ.
وْكلْ واِحدْ يثْبتْ فِيو، موُ يخْطي. وْكلْ واِحدْ يخْطي، ما اراهُ وْلا عَرَفو.
أَلله أَبَداً أحَّدْ ما كَ اراهُ. بَسْ لَ كنّا نْحبْ بَعضْنا، أَلله يثْبتْ فينا، ومْحَبّتو تكْمَلْ فينا.
اولادي، احْفظوا نْفوسْكنْ منْ عبادة الاصْنامْ.
يكثَر لْكنْ الرَّحْمِة والسَّلامْ والّمْحَبِّة.
هاي جاِييِ واِ مَع الّغْيوم، وْتَ تّراهُ كلْ عَينْ، حتّى هَوكْ لَ طَعَنوهُ، وْتَ تْنوُحْ عَلَيو كلْ قَبايل الاَرْضْ آمّينْ.
لَ لهُ أَذانْ خَلّي يسْمَعْ أَيش يقول الرّوُحْ للبِيَعْ. أَينا لَ يغْلب تَ اطَعّمو منْ مَنّ الّمْخَبّا، وَاعْطِيو حَجَرَة زْغَيرِة بَيضا مَنْقوشْ عَلَيا إسْم جْديدْ موُ يعْرفو غَيرْ هاكْ لَ ياخذا.
أَنْصَحكْ تشْتري منّي ذَهَب مْصَفّى بالنّار بْشان تْزَنْگن، وْحَويسْ بيض بْشانْ تلْبس وْتسْتر عْيوبك، وْكحلْ دَوا لَعَينَيك بْشانْ ترى.
وَارَيتُ وَقْتْ لَ فَتَح الخاروفْ واِحدْ منْ هَوك السَّبْع اخْتام، وْسمعْتُ صَوت واِحدْ منْ هَوك الاَرْبَع حَيواناتْ، كَما لَ يكونْ صَوتْ قَراقيعْ، كان يقولْ لي: ”تَعا رى“.
قلْتولو: ”سَيّدي، أنْتَ تعْرفْ.“ قالْ لي: ”هَوذْ ناِ لَ كجَّوا منْ ذيقَة الّگْبيرِة وْخَسَّلوا وْبَيَّضوا حَويسن بْدَمّ الخاروفْ.
الصَّوت قالْ لَ سادس مَلاك لَ كانْ مَعو الپوُرَزان: ”فك هَوك الاَرْبَع مَلايكِة الّمشَدَّدين عنْد نَهر الفرات الّگبير.“
وْسمْعوا صَوتْ عاِلي م السَّما يقولْلن: ”اطْلَعوا لَهَون.“ وْطَلَعوا فَ غَيمِة قدّامْ عَينَينْ عَدْواننْ.
وْفَتَح ثمّو عَلى اَلله يكْفر ف اسْمو وْف بَيتو وْفَوكْ لَ مَعو ف السَّما.
وطَلَعْ مَلاكْ لخْ م المَذْبَحْ. هاذْ كانْ لهُ سلْطَة عَ النّار، وْساح بْصَوتْ عاِلى عَلى هاكْ لَ لهُ مَنْجَلْ حاد وْقال: ”ابْعَثْ مَنْجَلكْ هَالحادْ واقْطفْ عَناِقيدْ غَرْز الاَرْضْ: عنب الاَرْض اسْتَوى.“
كلّ الجزرْ هَرَبتْ والّجْباِلْ ما بقالا وجودْ.
تجّار الاَرْضْ تَ يتْحَسَّرونْ عَلَيا، منْ لَ احَّد موُ يشْتري بَضايعنْ.
وَارَيتُ مَلاكْ قايمْ ف الشَّمْسْ. وبْصَوتْ عاِلي كْثيرْ ساحْ عَلى كلّ الّطْيوُرْ لَ تْطيِرْ ف نصّ السَّما وْقالْ: ”تَعوا الْتَمّوا للعَشا العَظيمِة، عَشات اَلله.
بمَجد اَلله، كَما نجْمِة تلْمَع وْتبْرقْ، كَما جَوهَرَة غالِّة كْثيرْ، كَما حَجَر اليَشَبْ لَوّاِ كَما الجامْ.
هَنيّةْ هَوكْ لَ يسَونْ وَصيّاتو، تَ يتْسَلَّطونْ عَلى سجَرة الحَياة، وْم الابْوابْ تَ يدْخلون المَدينِة.
