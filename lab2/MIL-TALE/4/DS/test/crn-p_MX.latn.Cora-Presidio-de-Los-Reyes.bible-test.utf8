Ai mu aɨn pueen ɨ vaujsimua'acɨstyamua'ame'en aɨjna ɨ Jesús, tɨ ajta i'i Cɨriistu'u ɨ tɨ aɨme jetze a'iraanye aɨjna ɨ David tyaacan, ajta aɨjna ɨ Abraham tyaacan. 
Ayan tɨcɨn: Muan mɨ saj Belén a'uchaatɨme, aujna chuejra'a japua tɨ aun auucá'a u Judá, ijii, muan xu xaa saɨn pueen ɨ saj eitze'e cɨle'en cɨn ti'ijta. Ma ajta, majca'i huayee, seij pu a'amua jetze nú'eihuan tɨ va'acan cɨn tyu'utaijta. Aɨ pu antyujmua'aréera a'ame hua'a cɨme'e ɨ nyetyaɨtestyamua'a, aɨme ɨ maj Israel jetze ajtyama'acan. 
Aj pu i Jesús huataseijre. Au pu a'arajraa aujna chuejra'a japua tɨ ayan tyaja'arajtyahuaa tɨcɨn Galileeya tɨ'ij Juan raamuaɨ'ɨhua atya'ana jetze tɨ ayan antyahuaa tɨcɨn Jordán.
Tɨ'ɨj hua'useij ɨ tyaɨte maj eihua mui'icaa, aj pu'i antiraa ɨ Jesús ɨ jɨri japua. An pu a'ujyeijxɨ. Matɨ'ɨj mi aɨme ɨ maj á'ujhua'anya'a jamuan, aɨ mu ajtyáxɨɨraca'a.
’Majta hui mejmi'i meyan ti'ixaxa'ata'a tɨcɨn: “A'atɨ tɨ raxe'eve'e tɨ ru'ɨj ma uuraini, che'e aɨn papee raatapijte'en ɨ ru'ɨj ɨ tɨ cɨn ma ruuraini.”
Pajta, capej peyan titaata'acare'en ti ayan titáacɨ'ɨti ɨ tyaj cɨme'en cai ra'aviicue'i silu pata'aj peyan tajapua huanyuuni tɨ ij cai taatyáamue'itɨn aɨjna tɨ a'ij pua'a een. Ayaa tu ti'imuahuavii a'ini muaa pa tie'ijta nainjapua, muaa paj antiá'amua'aree nain cɨme'e, miche'e naimi'i rɨ'ɨ timuaatatyamua'aviste'en para rusen cɨme'e. 
’¿A'ini tyajamua'amitejte'e muejmi? Tɨ pua'a mua'ayauj ayan ti'imuahuaviira ɨ pan paj raataɨ'ɨte'en, ¿ni amɨ tetej paraatátɨstejsin? Capaj xaa nya'u tetej raatátɨstejsin silu pan paj raataɨ'ɨte'esin.
Tɨ'ɨj Jesús raanamuajri'i, eecan pu huataujtyamua'ave. Aj pu i ayan tihua'uta'ixaa aɨme ɨ maj ra'ajaahuate'e tɨcɨn: ―Ayaa nu tyaja'amue'ixaate'e tzaahuati'ira'a cɨme'e. Hua'a tzajta'a ɨ tyaɨte ayuuna maj a'uchaatɨme tɨj na'a tɨ huatyacá'a iiyu Israel, canu a'anaj seij huatyauu iiyu Israel, a'atɨ tɨ ayan che'eta na'a tya'atzaahuate'e tɨj aijna i tyaata'a.
Aru, ayaa nu hui rɨni sej si raamua'aree ɨ nyaj nyajta ɨ tyaata'a jetze airaanye, nyaa nu xaa nyaɨjna cɨn antinmua'aree iiyan chaanaca japua nyej ni tihua'utauuni'i ɨ maj cɨn autyajturaa ɨ Dioj jemi. Aj pu i ayan tiraata'ixaa ɨ tɨ cɨyaaxara'a tɨcɨn: ―Ajchesi, tipíi mɨ a'utaatzi. Aricu a'ura'a a'u pe e'eche. 
Tɨ'ɨj aɨme huaseij ɨ tyaɨte, eecan pu huataujxaamɨjte hua'a jemi a'ini eihua mu huamue'itɨche maɨjna cɨme'e ɨ mej rajpueijtzica'a. Majta ruxaamɨjte. Ayaa mu éenya'a tɨj canya'axɨ ɨ maj cai a'atɨ huá'acujta'a á'ucha'acanya'a.
Caxu hua'atzɨɨnya'a aɨme ɨ maj ruxa'aj tyaɨte cui'ica a'ini camu raayɨ'ɨtɨ maj a'amuaxaijnyu'uca antipua'arite'en. Ma sajta muan, aɨj xu xaa tzɨɨnya'a aɨjna ɨ Dioj tɨ ayan raayɨ'ɨtɨ tɨ ra'antipua'arite'en mɨ sej seyan che'eta raatyahue'ira'a. Ajta aɨ pu raayɨ'ɨtɨ tɨ ra'antipua'arite'en ɨ a'amuaxaijnyu'uca ɨ saj cɨn sauj ruuricaa ɨ taij jetze tɨ cai a'anaj a'amɨ'ɨni. 
’¿A'ini nyana'a tiraataxaj yee a'ini me'en aɨme ɨ tyaɨte ɨ maj eijna ninye'ira'a jetze yan huachaatɨme ijii? Ayaa mu e'en matɨj ɨ tɨ'ɨrii ɨ maj vejri'i a'ujti a'u maj tyaja'atua. Aɨ mu hua'atéji'ivihua'a ɨ seica.
Ajta ayan tihua'utaij mej mi cai raxajta yee a'atɨ tɨ pɨrɨcɨ.
Auche'e pu ti'ixáatacaa aɨjna ɨ Jesús matɨ'ɨj maun a'ará'a aɨjna ɨ naanajra'an, majta ɨ ihuaamua'ame'en. Aa mu a'utyahuiixɨ pua'aque. Mejxe'eva'aca'a maj tyu'utaxaj jamuan.
Aj pu i ajnyej aɨjna ɨ triigu, ajta aɨjna ɨ ɨxaj. Tɨ'ɨj huavaujse, aj pu i huíjmueiyuxɨ aɨjna ɨ triigu. Aj mu mi raamua'areeri'i tɨ ajta seij huáviviihuaca'a ɨ imue'eri a'ini capu huíjmueiyuxɨ aɨjna ɨ ɨxaj.
¿Ni macai majta ye che ta jamuan, aɨme juutzimua'ame'en ɨ ma juuca? Tɨ pua'a ayan ti'ayajna, ¿a'uni e'ema'acan aɨjna ɨ mua'atziira'ara'an tɨ ya raatyajtuaa amɨjna mɨ Jesús? 
Ajta aɨjna ɨ Pedro, aɨ pu ayan tiraatajee tɨcɨn: ―Tavastara'a, tɨ pua'a muaa paɨn pueen, naataijte'e nyaj nyamaana ure'enyen mueetzi jemi aɨjna ɨ jaj japua. 
Ajta, saɨj pu ave'ere'enye ɨ Jesús jemi. Jɨita'a pu pueen tɨ seij chuejra'a japua e'ema'acan. Ayaa mu hua'atamua'amua tɨcɨn Sirofenicia. Aun tɨ huaca'a pu e'echajca'a aɨjna ɨ jɨita'a. A pu e'eve'eme antijíihua tɨcɨn: ―Nyavastara'a, muaa pej i'i yaujra'an aɨjna ɨ David tyaacan, pata'aj na'ancu'uvajxɨ'ɨn. Eecan pu rajpueijtzi ɨ niyauj tɨ jɨita'a aɨjna cɨme'e tɨ tiyaaru'u tzajta'an seijre'e. 
Tɨ'ɨqui Jesús aun a'ará'a aujna a'ahua'a aun tɨ e'ejtyama'acan tɨ ayan tyaja'arajtyahuaa tɨcɨn Cesarea de Filipo. Aj pu i ayan tihua'utaihua'uri'i aɨme ɨ maj jamuan á'ujhua'anya'a tɨcɨn: ―¿A'iqui meti'ixa ɨ tyaɨte a'atɨ nyaj pueen i nyaj nyajta tyaata'a jetze a'iráanye? 
Ayaa pu tirajhuaviiri'i tɨcɨn: ―Nyavastara'a, pata'aj ra'ancu'uvajxɨ'ɨn ɨ niyauj. Aɨ pu rutɨmue'i. Aɨj pu cɨn tirajpueiitzi huapɨ'ɨ. Mui'itɨ pu anajve taij tzajta'a, ajta a aata'a.
’Ayaa nu tyaja'amue'ixaate'e tzaahuati'ira'a cɨme'e, satɨj sana'a sej tié'ijmɨ iiyan chaanaca japua, Dioj pu ayan che'eta na'a tié'ijmɨ u tajapua. Ajta satɨj sana'a sej huata'aca iiyan chaanaca japua, Dioj pu ayan che'eta na'a huata'aca u tajapua. 
Majta maɨn ɨ seica, tɨ'ɨrii mu a a'ave'evi'itɨ ɨ Jesús jemi tɨ ij aɨn hua'ajtamuare'en, ajta tɨ ij Dioj jemi raatyajhuauni aɨme cɨme'e. Majta maɨn ɨ maj Jesús jamuan á'ujhua'anya'a, aɨ mu a'utyajhuii maj hua'ajtya'axɨ'ɨn aɨme ɨ maj tɨ'ɨrii a'avé'evi'itɨxɨ.
’Ajta aɨn, ayaa pu tiraata'ixaa seij tɨ anacai antyajrupi tɨcɨn: “Casi'i, nya'amiincu. Canu a'ij pua'a muaruure. ¿Ni qui pacai peyan tyu'uta'a mua'anyuuca cɨme'e pej peyan tyu'umuare'en sei tumin cɨme'e?
Majta maɨn ɨ maj anáatyá'a huaju'uncaa, majta maɨn ɨ maj cujta'an huaju'uncaa, aɨ mu huatajijhuaxɨ tɨcɨn: ―Ayaa tu hui ti'imuahuavii paj tu'irajtuaani mɨ paj i'i huaacɨxa'ara'an aɨjna ɨ rey, ɨ David tyaacan. Dioj pu rɨ'ɨ tiraatyajtuaa tyamua'a naa aijna tɨ ye ve'eme nyuucajtze'en ɨ tavastara'a. Che'e aɨn tu'irajtuaani aɨjna tɨ aun e'eseijre'e u tajapua. 
Aj mu nu'u mi rajví'i maɨjna ɨ yaujra'an. Matɨ'ɨj mi ru'irajrai a pua'aque. Majta raaje'ica. 
Ajna xɨcajra'a jetze, aɨ mu majta a e'ire'enye aɨme ɨ saduceos. Ayaa mu ti'ixaxa'a aɨme tɨ cɨme'en yee camu che'e huatarujsin ɨ mej huacuii. Matɨ'ɨj mi meyan tiraataihua'uri'i maɨjna ɨ Jesús tɨcɨn: 
Eecan pu hua'araanajchi mej maɨn tyaɨte hua'utataujte'en ajna a'u maj tí'itu'araca. Ajta, ayaa pu hua'araanajchi mej tyaɨte meyan tihua'ajeeva tɨcɨn nyavastara'a. 
’Sajta muan, mɨ saj Jerusalén huachaatɨme, naijmi'i muan mɨ saj Jerusalén jetze ajtyama'acan, eecan nu huatánxaamɨjte'e muejmi jemi, a'ini ayaa xu hua'acui'ica aɨme ɨ maj Dioj jetze ma'acan ti'ixaxa'a. Sajta muan, seyan hua'utyatu'asixɨ aɨme ɨ maj Dioj jetze ma'acan tyaja'amue'ijte'e muejmi. Mui'i nu neyan ti'ijxe'eva'acaa nyej neyan rɨ'ɨ tyajamuaachaɨn, nyej ni amue'irajtuaani. Nyejxe'eva'acaa nyej neyan amuaaruuren tɨj tyacuaara'i tɨ hua'antyasaɨre'e ɨ chɨɨpili'ise tɨ hua'ava'ana ɨ ru'ana cɨme'e. Ma sajta muan, caxu seyan ti'ijxe'eva'acaa.
Ajta ayaa pu che'eta na'a te'eme tɨj ti'itɨ tɨ huamɨ'ɨ. Tɨ'ɨj ti'itɨ huamɨ'ɨni, aj mu curá'acɨjxɨ'ɨsin aɨme ɨ mua'ara'ica.
Matɨ'ɨj mi huajɨjxɨca'a aɨme ɨ tyaamua. E'eyan mu rɨ'ɨ tyu'uruu ɨ tyú'u'aparaatu. 
’Majta maɨn ɨ maj rɨ'ɨ ti'ityetyaɨte, ayaa mu tinaata'ixaate'esin tɨcɨn: “Tavastara'a, ¿a'anajni teyan timuaami tyatɨ'ɨj muaaseij ɨ paj i'icuataca'a? ¿A'anajni teyan jaj timuaata'a tyatɨ'ɨj muaaseij paj i'imɨ'ɨcaa?
Mu'uri ti'icua'acaa, tɨ'ɨj ayan tihua'uta'ixaa tɨcɨn: ―Ayej xaa nya'u ti'ayajna, saɨj tɨ a'amua jetze ajtyama'acan, aɨ pu nyacɨme'en tyu'utatuiire'esin hua'a jemi ɨ mej ti'ijta teyujta'a. 
Matɨ'ɨj raatyeevi'i, aj pu i saɨj tɨ Jesús jamuan á'ucha'acanya'a, aɨ pu ruijcupi ɨ runahuaa tɨ ruxa'ajta'a ajcámɨɨmɨjmee. Aj pu i ru'ityejtze aɨjna ɨ tɨ ravaɨre'e aɨjna tɨ tihue'ijte'e u teyujta'a. Tɨ'ɨqui ra'ajtavéijchaca'a ɨ naxaira'an.
Majta maɨn ɨ mej ti'ijta teyujta'a, aɨ mu raara'aje'ipɨ maɨjna ɨ tumin. Majta meyan tyu'utaxajtaca'a tɨcɨn: ―Capu a'ij tyu'uta'aca tyej yáuutuaani aɨjna ɨ tumin a'u tɨ a'usaɨre'e ɨ tumin teyujta'a tɨ ma'acan, a'ini ai pu aɨn pueen ɨ tyaj cɨn tyu'unajchitaca'a tyej ti ya'uraini ɨ xuure'e. 
Majta a'ujrá'asaca'a mej mi ráachaɨn.
Matɨ'ɨj mi a'ucɨj. Majta rɨ'ɨ raaruu xarij cɨme'e, majta úmi'inari cɨme'e tɨ ij cai a'atɨ ra'antacuuna. Majta u hua'utyahuii aɨme ɨ mej tí'icha'ɨ. 
Cɨme'en pu'u Jesús e'itaraa a jaata'a, aj pu i raaseij tɨ antácuunyaraca'a ɨ tajapua tɨ a'utyájmuaa. Ajta e'eyan xaijnyu'ucara'ara'an huaseij ɨ Dioj tɨ e'icáma'acaa. Yaa pu seijra'acaa tɨj cucui'i. Aj pu'i múutze'en japua a'ujyeijxɨ.
Tɨ'ɨqui saɨj ajtyáxɨɨraca'a ɨ Jesús jemi. Ti'icui'ica'a aɨjna ɨ a'atɨ. Xana'avi'ire'e aɨjna cɨme'e tɨ tinyajxɨ ɨ hue'ira'ara'an jetze. Ayaa mu ratamua'amua tɨcɨn leepra. Tɨ'ɨj i aɨn titunutaca'a. Rajhuaviiri'i ɨ Jesús tɨ tiraahuaate'en. Ayaa pu tiraata'ixaa tɨcɨn: ―Tɨ pua'a mua'araanajchi, paj tinaahuaate'en. ―Yaa pu tyu'utaxajtaca'a ɨ a'atɨ tɨ titunutaca'a. 
Aj pu'i hua'uta'ixaa ɨ Jesús. Ayan tɨcɨn: ―Niche'e a'atzu tyajamue'ixaate'en. ¿Ni sacai muan a'anaj ra'ujijve ɨ yu'uxari jetze a'ij tɨ ye'i huarɨj ɨ David tyaacan tɨ'ɨj huata'icuataca'a, majta ɨ maj jamuan á'ujhua'anya'a?
’Seij nu nyajtahua'a huataxajta ɨ nyuucari. Tɨ pua'a a'atɨ raxe'eva'a tɨ tiraanahue'i ti'ara'an a tɨ e'eche ɨ tɨ ruca'anye, anacai pu ruxe'eve'e tɨ raatyajɨ'ɨque'en ɨ tɨ ruca'anye. Aj pu xaa rɨ'ɨri tɨ utyarute a'u tɨ e'eche tɨ'ij tiraanahue'i. 
Ti'itɨ tɨ a'ij tyi'aviitzi'i, capu ayan eenye'en a'ame tɨj na'a rusen cɨme'e, silu huataujseijrata a eijre'e. Na'ari ti'itɨ tɨ a'ij aviitzi'i cɨn ti'imuari'ihua, aj pu'i mua'areeri'ihuan.
Meenti maɨn tuiixu, vejli'i tya'antácua'atɨ́ye'icá jɨri jetze. Maj mui'icaa ɨ tuiixu a'achu cumu hua'apua vi'ira'a.
Aj pu'i rajví'i muajca'ara'ara'an jetze. Ayaa pu tiraatajee runyuuca cɨme'e tɨcɨn: ―Taliita, cuumi. ―Taliita, cuumi, ayaa pu huataujmua'a tɨcɨn: Tyamueij, ayaa nu ti'imue'ixaate'e, ájchesi. 
Ajta á'uraa ɨ xantaaru'u. Tɨ'ɨqui aun a'ará'a aa tɨ e'ityanami'ihuaca'a aɨjna ɨ Juan. Aj pu'i ru'ijvéijchaca'a ɨ muura'an ɨ Juan. Tɨ'ɨqui ya'araɨ'ɨte ɨ tuxa'a jetze. Ajta aɨn ɨ tajtuhuan, aɨ pu raataɨ'ɨte aɨjna ɨ yaujra'an ɨ Herodías. Tɨ'ɨjta'i aɨn raataɨ'ɨte ɨ runaana. 
Matɨ'ɨj mi hua'useij aɨme ɨ maj Jesús jamuan á'ujhua'anya'a maj cai anaujmueitya'axɨ mej tyu'ucuaa a'ij mej ti'ijrɨ'ɨrajcaa ɨ mej Israel jetze ajtyama'acan. 
Aj mu mi seij a'arajtɨɨ tɨ ti'icu'i. Capu huityajnamua aɨjna ɨ a'atɨ. Ajta capu tyá'anrɨ'ɨre. Aj mu mi rájhuaviiri'i aɨjna ɨ Jesús, tɨ ra'ajtamuare'en ɨ tɨ ti'icu'i tɨ'ij tiraahuaate'en.
Ajta aɨn Jesús, ajtahua'a pu ra'araamuare a jɨ'ɨsaara'an jetze ɨ tɨ aracun. Ajtahua'a pu rɨ'ɨ metyaunyeeraca'a. Pu'uri xaa ajna icu huaruj. Naijmi'i pu ti'iseijra'aca'a tyamua'a naa.
Aj pu i saɨj tɨ a'utyavaaca'a hua'a tzajta'a, aɨ pu ayan tyu'utaxajtaca'a tɨcɨn: ―Maeestru, yaa nu rave'evi'itɨ ɨ niyauj, tiyaaru'u tɨ tzajta'an seijre'e. Aɨjna ɨ tiyaaru'u, aɨ pu cai rata'aca tɨ huatanyuuni,
(47-48) ’Na'ari tɨ pua'a muaa a jetze paru'ujpua'ajte'en mua'a jɨ'ɨ paɨjna cɨme'e ɨ paj cɨn autyajturaa ɨ Dioj jemi, aitátɨchi. Eecan pu timuaatyava'ɨri pej pi peyan a'utyarute seij cɨme'e mua'a jɨ'ɨ ajna chajta'a a'u tɨ tie'ijta ɨ Dioj. Ma ajta, capu ti'itɨj a'ij timuaatyava'ɨri paj hua'apuaca ájɨ'ɨsijmá'a paun a'utyarute tɨ pua'a peyan eenye'en au pu muajá'ujɨsin aujna tɨ a'ataa, a'u maj cai a'anaj a'acui'ini ɨ chu'inute maj muaatyacɨ'ɨsin, ajta capu a'anaj á'amɨ'ɨve ɨ taij. 
Ajtahua'a Jesús hua'useij. Ayan tihua'uta'ixaa tɨcɨn: ―Aɨme jemi ɨ tetyaca, capu xaa a'ij ti'irɨ'ɨri. Ma ajta, aɨ pu raayɨ'ɨtɨ ɨ Dioj. Nain cɨme'e pu jemin ti'irɨ'ɨri. 
Seica mu maun a'utyáuuca'a aujna. Aɨ mu tihua'utaihua'uri'i tɨcɨn: ―¿Ti'itajni a'ij saruure? ¿A'ini een cɨn sara'ixɨjta mɨ puuru'u? 
Tɨ'ɨj nu'u ajna tyaja'ure'enye a'anaj maj pua'a raju'uraca aɨjna ɨ uuva, seij pu huataitaca'a tɨ i hua'utahuavii a'achu tɨ racɨ'ɨcɨpua aɨjna ɨ a'atɨ.
Aj pu i aɨn ɨ tɨ te'eyu'uxaca ayan tiraata'ixaa tɨcɨn: ―Maeestru, tyamua'a paj naa xa'apɨ'ɨn tiraataxajtaca'a. Ayej xaa nya'u ti'ayajna patɨj pauchan tiraataxajtaca'a. Saɨj pu'u ɨ Dioj. Camu maa mui'i.
Muan xu seyan ti'ihuaviira ɨ Dioj tɨ'ij cai ayan ajna tyaja'ure'enyen tɨ'ɨj huáseevi'in. 
Matɨ'ɨj maɨn huanamuajri'i, eecan pu rɨ'ɨ hua'uta'a. Aj mu mi tya'atyaujratziiri'i mej mi tiraanajchite'en aɨjna ɨ Judás. Tɨ'ɨqui á'uraa. Tɨ'ɨj ii raachú'eve a'anaj tɨ í'irɨni tɨ'ij hua'utatuire'en aɨjna ɨ Jesús.
Hueicacajretze, ajtahua'a pu á'umej. Ajta mu pu a'ure'eve tɨ pua'a meri'ijtahua'a i'icu'utzu. Aj pu i ayan tihua'uta'ixaa tɨcɨn: ―¿Ni sauj i'icu'utzu? ¿Ni saujsa'upe'e? Pu'uri auche'e. Pu'uri ajna tyaja'ure'enye mej meri nyacɨme'en tyu'utatuiire'esin, i nyej nyajta ɨ tyaata'a jetze airaanye, aɨme jemi ɨ mej a'ij pua'a ti'ityetyaɨte.
Aj pu i Pedro autyejche tɨ nyuucajtze'en ayan tihue'ixaate'en ɨ Dioj tɨcɨn capu ramua'ate. Ajta, tɨ pua'a nu'u cai ayan ti'ayajnaca'a, che'e nu'u Dioj raata'an ɨ pueijtzi. Ayaa pu tihua'uta'ixaa tɨcɨn: ―Canu a'atzu ramua'ate aɨjna ɨ a'atɨ saj raxa. ―Ayaa pu tihua'uta'ixaa. 
Majta maɨn ɨ maj a a'atáninyeica'a, matɨ'ɨj raaseij, aɨ mu aicamu'uvajra maj cai ra'ajcu'uvajca'a. Ayaa mu a'ij pua'a tí'ixajtacaa tɨcɨn: ―¿Ni cai icu muaa pa aɨn pueen ɨ paj nu'u raatyáuuna ɨ teyuu, pajta nu'u hueica xɨcaj jetze ra'ajtaahua?
Tɨ'ɨqui Jesús ajtahua'a huataseijre hua'apuaca jemi matɨ'ɨj maun auju'ucaa ajna a'ahua'a a'u tɨ cai a'uchajta'a. Capu che'e aɨ púeenya'a ɨ maj anacai ramua'ajcaa. Ma ajta, ai pu púeenya'a.
Tɨ'ɨqui xaa huiirajraa. Tɨ'ɨj huiirajraa, capu che'e rɨ'ɨristacaa tɨ tyu'utaxaj. Ayaa pu'u rumuajca'a cɨn tihue'ixaatya'acaa a'ini capu che'e rɨ'ɨristacaa tɨ huatanyuuni. Aɨj mu cɨn raamua'areeri'i tɨ ti'itɨ huataseijre ɨ jemin u teyujta'a. 
Ajta aɨme ɨ mej tie'ijta, aɨ pu hua'ari'iri'i ɨ maj cɨn títyatatyá'acaa. Ma majta aɨme ɨ maj cai a'ij ti'ijviicue'i, aɨ pu tihua'antyaarujte va'acan cɨme'e.
Ayaa pu tyu'urɨj tɨ'ɨj auj Cirenio ti'ityavaaca'a tajtuhuan cɨme'e ajna Siria. Aɨ pu aɨn púeenya'a tɨ hua'utaityaca'a ɨ maj anacai hua'ute'itee.
Aɨ pu hua'atatzavi'ira a'ame tyamua'a naa aɨme ɨ maj cai Israel jetze ajtyama'acan mej mi cai che'e meyan e'enye'en matɨj aɨme ɨ maj huachaatɨme tɨca'amiste'e. Ajta aɨ pu hui va'acan cɨn tihua'utaijte'esin ɨ mua'atyaɨtestyamua'a, aɨme ɨ mej Israel jetze ajtyama'acan. ―Ayaa pu tyu'utaxajtaca'a aɨjna ɨ Simeón. 
Matɨ'ɨj maɨn tyaɨte meyan tiraataihua'uri'i tɨcɨn: ―¿A'ini tyana'aqui rɨni? 
Au pu e'etee a'achu cumu hua'apuate xɨcaj. Ajta aɨn tiyaaru'u, aɨ pu i tyú'ujtyesi'ira'acaa tɨ raamue'itɨn tɨ'ij autya'ɨtzen ɨ Dioj jemi. Ajta aɨn Jesús, capu ti'icua'acaa tɨj na'a tɨ aun e'etee. Tɨ'ɨj tya'ara'astéesima'aca ɨ hua'apuate xɨcaj, tyamua'a pu eihua tyu'utá'icuataca'a. 
Eihua pu hua'a jetze raavatzɨ ɨ nyuucari a'ini tɨj ayan tihua'uta'ixaa, yaa pu tihua'utamitejte'e tɨcɨn: ―Xuee tɨ cu va'acan cɨn ti'itejvee. 
Majta seica aun e'ire'enye. Tevi mu huáchuisima'a, itari japua mara'ujtáca. Nainjapua pu cɨyaaxara'a ɨ ru jetze aɨjna ɨ a'atɨ. Aɨ mu huataujtese maj ru'utyajtuaani u chi'ita mej mi yanu'uhuaré'eten ɨ Jesús jemi.
Tɨ'ɨqui Jesús ayan tihua'uta'ixaa tɨcɨn: ―Ayaa nu tyajamuaataihua'ura ti'itɨ tɨ í'irɨni aijna xɨcajra'a tyej jetzen tasa'upi. ¿Ni qui í'irɨni tɨ a'atɨ ayan raaruuren ɨ tɨ i'ixa'apɨ'ɨn na'ari ɨ tɨ a'ij pua'a een? ¿Ni qui ajta í'irɨni tɨ seij huiirajtuaa tɨ ij aɨn cai huamɨ'ɨni na'ari hui tɨ raaje'ica? 
Ajtahua'a seij nyuucari pu cɨn tihue'itiiri'i. Ayan tɨcɨn: ―A'ini tyajamua'amitejte'e muejmi aɨjna cɨme'en ɨ tɨ aracun. ¿Ni rɨ'ɨri tɨ aɨn tɨ aracun ra'anvi'itɨn ɨ juye jetze seij tɨ ajta aracun? Ayaa nu tyaja'amue'ixaate'e. Capu a'atzu rɨ'ɨri, tɨ aɨn ra'anvi'itɨn, a'ini tɨ pua'a aɨn ra'anvi'itɨn, naimi'i mu hui atyávatzɨjsin a'u tɨ a'atyacun. 
Matɨ'ɨj mi aun e'ire'enye a'u tɨ a'utyavaaca'a aɨjna ɨ Jesús. Matɨ'ɨj mi meyan tiraata'ixaa tɨcɨn: ―Aɨjna ɨ Juan tɨ hua'amuaɨ'ɨhuaca, aɨ pu hui tyaja'utaityaca'a tyej ti teyan timuaataihua'u yee: “¿Ni qui muaa paɨn pueen aɨjna tɨ me'e ve'eme na'ari tyauj seij chu'eva'a?” ―Ayaa mu tiraata'ixaa. 
Ajta Jesús ayan tiraata'ixaa aɨjna ɨ jɨita'a tɨcɨn: ―Pu'uri Dioj mue'irajtuaa a'ini petya'atzaahuate'e muaa. Aricu hui a'ura'a axaahua. ―Ayaa pu tiraata'ixaa. 
Tɨ'ɨqui Jesús ayan tiraataihua'uri'i tɨcɨn: ―¿A'ini pua'antyahuaa muaa? Ayaa pu tyu'utanyúu aɨjna ɨ a'atɨ tɨcɨn: ―I tyej sei vi'ira'a ara'ase. Ayaa pu tiraata'ixaa aɨjna cɨme'e ɨ maj mui'itɨ tzajta'an seijre'e ɨ tiyaaru'use.
’A'u tɨ na'a saj a'aráiixa ajna a'u tɨ chi'i a'utyejvee, au xu u a'ateere asta sana'a cai á'ucɨɨnye aujna u chajta'a.
Tɨ'ɨj auj ti'ixáatacaa, aj pu i aitɨri huataseijre. Aj pu i hua'a jetze rájrupi. Tɨ'ɨj hua'a jetze rájrupi, matɨ'ɨj mi tyu'utatzɨn aɨme ɨ maj Jesús jamuan á'ujhua'anya'a.
Ayaa pu tihua'uta'ixaa tɨcɨn: ―Mui'itɨ mu'uri tɨn á'ujca'ane tɨ Dioj tihua'utaijte'en, aru camu mui'i aɨme ɨ maj aɨjna cɨn ti'ivaɨre'e mej tihua'uta'ixaate'en ɨ nyuucari tɨ cɨn Dioj hue'irajtuaani. Aɨj xu hui cɨn seyan tiraatahuavii ɨ tavastara'a tɨ jemin tyu'utatuire'esin naijmi'ica cɨme'e ɨ mej tya'atzaahuate'e, tɨ aɨn tyajamuaataijte'en saj a'ucɨ́jxɨ'ɨn nainjapua a'u mej e'eseijre'e. 
’Ajtahua'a pu nu'u saɨj anna a'ucama'aca. Aɨ pu nu'u aɨn pueen saɨj tɨ Leví tyaacan jetze ajtyama'acan. Aɨ pu ajta ti'ivaɨra'acaa hua'ateyujta'a. Tɨ'ɨj aun a'ucáanye a'u tɨ aucá'a ɨ tɨ á'ame'erajcaa, aɨ pu ajta nu'u hui raaseij. Ayaa pu che'eta na'a huarɨj. Aa pu nu'u ɨmɨ tanyaa. Ajta nu'u mu á'umej. 
’Na'ari cai, tɨ pua'a inyaa xaijnyu'ucara'ara'an jetze nya'aranca'anye ɨ Dioj, ayaa pu huataujmua'a tɨ ari hui xaa ajna tyaja'ure'enye muejmi jemi tɨ aɨn Dioj nainjapua tyu'utaijta iiyan chaanaca japua. 
(50-51) ’Aɨj pu cɨn, ayaa pu hui tira'amitejte'e ɨ Dioj jemi, aɨ mu pú'eenya'a aɨme ijii maj huátyaamua maɨjna cɨme'e matɨj mana'a pua'amua huacuii aɨme ɨ maj Dioj jetze ma'acan ti'ixaxa'ata'a, naijmi'i matɨj pua'amua huacuii tɨj na'a tyu'uséijre ɨ chaanaca, naijmi'i tɨj na'a Abel tɨ huamɨ'ɨ asta aɨjna ɨ Zacarías, aɨjna maj ra'upua'ari e'ita'a a'u tɨ a'utyejvee aɨjna ɨ maj japuan ti'imuaɨ'ɨvajtaca, a'u tɨ teyuu a'ijnee. Jee xaa nya'u, ayaa nu tyaja'amue'ixaate'e xaa nya'u. Ayaa pu hui tira'amitejte'e ɨ Dioj jemi, aɨ mu pú'eenya'a nain cɨme'e aɨme ijii maj huátyaamua. 
Tɨ pua'a sacai raayɨ'ɨtɨhua'an sej si seyan huarɨni saɨjna cɨme'e tɨ cai muare'eri, ¿a'ini hui een cɨn seyan ti'imuajcaa saɨjna cɨme'e ɨ tɨ tí'ijturaa? 
’Muan, mɨ saj cai má umúumua'are, muan xu seyan raayɨ'ɨtɨ a'ij sej ye'i tyu'utaxaj a'ij tɨ ti'itɨ rɨni ɨ ute'e nusu iiyan chaanaca japua. Ma sajta muan, caxu hui a'atzu raayɨ'ɨtɨ a'ij sej ye'i tyu'utaxaj aɨjna cɨme'e a'ij tɨ ti'itɨ rɨni itejmi jemi eijna xɨcajra'a jetze nyaj ya huatyejvee inyaa muejmi jemi.
Ajta aɨn, ayaa pu tyajamuaata'ixaate'esin tɨcɨn: “Canu hui ramua'aree inyaa a'u sej e'ema'acan. Sericu muan, mɨ sej a'ij pua'a ti'ityetyaɨte.” 
’Ajta aɨn tɨ ti'ivaɨre'e, ayaa pu nu'u tiraata'ixaa tɨcɨn: “Nyavastara'a, nu'uri neyan huarɨj a'ij pej tinaataij. Aru mauche'e mu ú'uve mej seica mu a'uva'aju'un.” 
’Aj pu nu'u i u huaujmua'atzɨ. Ayaa pu nu'u tyu'umuá'a tɨcɨn: “Majta aɨme yeehui ɨ maj ravaɨre'e ɨ nitaata, matɨj mana'a pua'amua ruxaahua mu ti'icua'a. Ajta tya'ava'aturaave hua'a jemi. Me nyajta inyaa, iiya nu huatyejvee nye'icuata. Ayej nya'ase nyamɨ'ɨni tujri cɨme'e.
Ayaa pu tihua'uta'ixaa tɨcɨn: ―Muan xu aɨn pɨrɨcɨ ɨ sej seyan tyu'ujseijrata sej si rɨ'ɨ títyetyáturaave ɨ tyaɨte jemi. Ma ajta Dioj, aɨ pu ru'umua'aree a'ij sej een mu ru tzajta'a. Aɨjna tɨ nu'u ayan naa seijre'e ɨ tyaɨte jemi, aɨ pu hui a'ij pua'a seijre'e ɨ Dioj jemi.
Tɨ'ɨj Jesús hua'useij, ayaa pu tihua'uta'ixaa tɨcɨn: ―Sata'aj u a'uju'un hua'a jemi ɨ mej ti'ivaɨre'e u teyujta'a sej si huataujseijrata maj maɨn raamua'aree tɨcɨn xu'uri huaruj. Matɨ'ɨj mi u a'uju'un. Mu'uri a a'uju'uca, aj mu mi huaruj.
Ajta aɨn ɨ Dioj ɨ saj rajya'upua, ¿a'ini tyajamua'amitejte'e a'ij tɨ huarɨni muejmi cɨme'e ɨ tɨ amua'antihuau? ¿Ni cai amuá'axɨjte'en aɨjna cɨme'e ɨ maj amuájchaɨre'e ɨ a'amua xa'aj tyaɨte, ɨ tɨ Dioj amua'antihuau? Ai nya'u cai. Nain xɨcaj tzajta'a, ajta nain tɨca'ari tzajta'a, muan xu rahuavii tɨ ayan huarɨni. ¿Ni qui a'ateere tɨ á'amue'ijmɨ́ɨra a'ame? Capu xaa nya'u a'atzu. 
Matɨ'ɨj mi meyan tiraata'ixaa tɨcɨn: ―Ya pu e'icaave'eme aɨjna ɨ Jesús, Nazaret tɨ e'ema'acan. 
’Aj pu i ayan tihua'uta'ixaa aɨme ɨ maj a vejli'i a'utyáuuca'a tɨcɨn: “Sata'aj yeehui ra'ari'i ɨ tumin tɨ ru'ityá'a, sej si raata'an saɨjna tɨ tamuaamuata'a ru'ityá'a.” 
Na'ari, tɨ pua'a hui teyan raataxaj yee tyetyaca mu tiraijca, aj mu mi tyaɨte taatyatu'asixɨ'ɨsin tetej cɨme'e, a'ini ayaa pu tihua'amityejte'e tɨ Juan aɨn púeenya'a saɨj tɨ ti'ixaxa'ata'a ɨ Dioj jetze ma'acan. 
Camu majta che'e cui'ini, a'ini ayaa mu e'en matɨj aɨme ɨ maj tajapua ti'ivaɨre'e. Aɨ mu yaujmua'ame'en pueen ɨ Dioj a'ini mu'uri huanyej hua'a tzajta'a ɨ mɨ'ɨchite. 
Sata'aj hui huatyaujca'anyen ɨ rutzajta'a sej si tya'utaviicue'i. Tɨ pua'a seyan huarɨni, muan xu ramue'itɨn sej si ruuri huatyatura'ani ɨ Dioj jemi. 
’Sata'aj seyan tiraata'ixaate'en aɨjna tɨ anna e'eche yee: “Ayaa pu ti'ixa ɨ maeestru, yee: ¿A'uni jetzera'a a'arɨ'ɨri tɨ tzajta'an tyu'ucua'ani ɨ tɨ cɨn ra'utamua'aree tɨ Dioj tihua'utauuni'iri'i ɨ hua'ayaujmua'a ɨ maj anáatyá'a muanúnu'eihuaca'a? Aɨj pu yee ti'icua'ani aɨme jamuan ɨ tɨ hua'antihuau.” 
Tɨ'ɨj i aun huaja'utyajtuaa, a'atzu pu ɨmɨ a a'ure'enyáa a'achu cumu a'atzu ɨmɨ pu a'araava'ɨtzɨ ɨ tetej tɨ pua'a a'atɨ raataraini. Au pu titunutaca'a. Tɨ'ɨj i raatyahuau ɨ Dioj jemi.
Matɨ'ɨj mi meyan tyu'utaurixaa tɨcɨn: ―¿Ti'itaani maa a'ij tyeti'ixe'eve'e ɨ tyaj cɨn jetzen tya'ujpuá'ajte'en ti'itɨj cɨme'e? Tu'uri nya'u hui raanamuajri'i a'ij tɨ amɨn tyu'utaxajtaca'a. 
’Ajna xɨcajra'an jetze, ayaa mu hui rɨni ɨ tyaɨte. Aɨ mu tiraata'ixaate'esin ɨ jɨri tɨcɨn: “Pata'aj tejmi japua rajveti.” Majta meyan che'eta mana'a tiraata'ixaate'esin aɨjna ɨ jɨri aa tɨ huacaitɨme tɨcɨn: “Pata'aj taatyá'avaa.” 
Meenti mauj maɨjna cɨn ti'imuajcaa a'ij tɨ ti'itɨ huarɨj aɨjna cɨme'e ɨ mɨ'ɨchi, iye'itzi cɨn mu hua'apua huataseijre ɨ tyetyaca aɨme jemi ɨ juuca. Ayaa mu cueinavi'in ti'ityecháatɨma'acaa. Ayaa pu ti'ityamastajye'icaa cumu mej tyámaxcɨva'ara'an.
Majta maɨjna ɨ maj maun a'utyáuuca'a u Jerusalén, ayaa mu tihua'uta'ixaa ɨ maj hua'apua tɨcɨn: ―Ayej xaa nya'u ti'ayajna. Tavastara'a pu ajtahua'a a'itáraa hua'a tzajta'a ɨ mɨ'ɨchite. Ajta huataseijre jemin aɨjna ɨ Simón. 
Aɨ pu mu a'uvé'ema'acaa, ajta aɨme jemi ɨ rutyaɨtestyamua'a huatyajturaa. Majta aɨme, camu ra'ancure'evi'itɨ.
Aj pu'i aɨn Andrés anacai ra'antinajchaca'a aɨjna ɨ ruja'a, ɨ Simón. Aj pu'i ayan tiraata'ixaa tɨcɨn: ―Tu'uri ráatyau tyaɨjna ɨ Mesías. (Mesías, ayaa pu huataujmua'a aɨjna ɨ nyuucari tɨcɨn Cɨriistu'u tɨ Dioj Ra'antihuau.) 
Ajta aɨme ɨ Israel maj jetze ajtyama'acan, ayaa mu tityaatanyúu tɨcɨn: ―Ayaa pu hui a'atee a'achu cumu hua'apuate ninye'ira'a japuan arájsevi maj rá'ajtaahuaca'a. ¿Ni qui muaa peyan hueica xɨcaj tzajta'a pajtahua'a ra'ajtaahua? ―Ayaa mu tiraataihua'uri'i. 
Matɨ'ɨj mi autyajhuii aɨme ɨ maj Juan jamuan á'ujhua'anya'a mej tyújtya'axɨn aɨme jamuan ɨ seica ɨ maj Israel jetze ajtyama'acan maɨjna cɨme'e ɨ hua'aye'ira, ɨ tɨ nu'u ayan ruxe'eve'e maj nu'u e'etyɨ'ɨhuaxɨn.
Aj pu'i ayan tiraata'ixaa aɨjna ɨ jɨita'a tɨcɨn: ―Nyavastara'a, ayaa pu hui tina'amitejte'e pej peyan Dioj jetze ma'acan ti'ixaxa'a.
Ajta aɨn tɨ ti'itɨj cɨn ti'ityavaaca'a ɨ rey jemi, ayaa pu tiraata'ixaa tɨcɨn: ―Nyavastara'a, pata'aj peyan u á'ume'en nyeetzi jamuan, na'ari cai, aɨ pu hui mɨ'ɨni ɨ niyauj. 
’Ayaa nu tzaahuati'ira'a cɨn tyaja'amue'ixaate'e. Ayaa pu tyaja'ure'enyejsin, ee xaa nya'u. Ayaa pu ari tyaja'ure'enye ajna xɨcajra'an tɨ jetzen ayan tihua'acɨ'ɨti aɨme ɨ mej meri huacuii mej mi meyan raanamua a'ij nyej ti'ixa inyaa, i nyaj yaujra'an pueen ɨ Dioj. Majta aɨme ɨ mej meyan ra'ancura'asin a'ij mej ti'ijnamuajran, aɨ mu rusen cɨme'e ruuri mua'aju'un.
(8-9) Aj pu'i seij tɨ jamuan á'ucha'acanya'a, aɨjna ɨ Andrés tɨ juutzajra'an pueen ɨ Simón, aɨ pu ayan tyu'utaxajtaca'a tɨcɨn: ―Yaa pu pa'arɨ'ɨ huatyejvee. Anxɨvica pu hui pan ticha'ɨ, ajta hua'apuaca ɨ hue'ité. Ma ajta, capu a'atzu cɨ'ɨpe mej mi naimi'i tyu'ucua'ani. 
’Canu nyaɨjna cɨn mu a'uve'eme nyej ni neyan huarɨni a'ij nyaj nyasaɨj nyana'a ti'ijxe'eve'e silu nyej ni neyan huarɨni a'ij tɨ ti'ijxe'eve'e aɨjna tɨ yan nyaja'utaityaca'a.
Ajta aɨn ɨ Simón, tɨ ajta i'i Pedro, ayaa pu tiraata'ixaa tɨcɨn: ―Nyavastara'a, ¿a'atajni maa jemin tyá'uju'un? Mueetzi pu'u jemi seijre'e ɨ nyuucari ɨ tyaj cɨn ruuri ta'ara'ani, tɨj na'a rusen cɨme'e.
Me tyajta ityan, tyan tu hui ramua'aree a'u tɨ e'ema'acan tyaɨjta ɨ a'atɨ. Ma ajta aɨn ɨ Cɨriistu'u, tɨ'ɨj aɨn ya uvé'enyen, capu a'atɨ ramua'areeran a'u tɨ e'ema'acan aɨjna. ―Ayaa mu tí'ixajtacaa. 
Matɨ'ɨj mi meyan tiraata'ixaa maɨjna ɨ Jesús tɨcɨn: ―Maeestru, ayaa mu yeehui raatyeevi'i amɨjna mɨ jɨita'a tɨ'ɨj auj huaujxana'acɨra'acaa.
Jesús pu ayan tihua'uta'ixaa tɨcɨn: ―Ayaa nu yeehui tyaja'amue'ixaate'e tzaahuati'ira'a cɨme'e tɨ a'atɨ tɨ na'a tɨ ayan autya'ɨtza'ara'an ɨ Dioj jemi, aɨ pu ca'anyejri cɨn ti'imuare'e aɨjna jemi tɨ a'ij pua'a een.
Ijii, nyatɨ'ɨj nyauj neyan huaca iiyan chaanaca japua, ayaa nu ti'ivaɨre'e hua'a tzajta'a ɨ tyaɨte tɨj tatzari tɨ cɨn hua'a japua huanyeeri'i mej mi meyan ti'itɨj huaseij matɨj mana'a pua'amua ɨ maj yan japuan huachaatɨme ɨ chaanaca japua. ―Ayaa pu tihua'uta'ixaa. 
Ajta aɨn Jesús, ayej raamua'areeri'i mej meyan ru'ire'ityaca'a. Tɨ'ɨj ayan yá'utyau aɨjna ɨ a'atɨ, ayaa pu tiraata'ixaa tɨcɨn: ―¿Ni peyan ra'atzaahuate'e paɨjna tɨ tyaata'a jetze e'iraujnyejte? 
Majta meyan ajtyáxɨɨraca'a ɨ jemin aɨme ɨ mej maun ti'ijta teyujta'a. Matɨ'ɨj mi meyan tiraata'ixaa tɨcɨn: ―Capaj yeehui peyan ta'aviitza'a. Pata'aj peyan tzaahuati'ira'a cɨn taata'ixaate'en tɨ pua'a paɨn pueen ɨ Cɨriistu'u nusu pacai. 
Matɨ'ɨj mi meyan tiraata'ixaa aɨme ɨ maj jamuan á'ujhua'anya'a tɨcɨn: ―Tavastara'a, tɨ pua'a yeehui ayan cutzu, aɨ pu rɨ'ɨ rujni. 
Nyaa nu yeehui ramua'aree pej peyan a'anaj tɨ na'a nyanamua. Me nyajta neyan tyu'utaxajtaca'a nyaɨjna cɨme'e mej eihua yej re'evee ɨ tyaɨte mej mi meyan rá'antzaahuate'en paj hui yan nyaja'utaityaca'a. 
Caxu yeehui ti'itzɨɨnya'a mɨ sej saun huachaatɨme u Sión. Casi'i yeehui muan, aɨ pu me'eve'emej ɨ tɨ tyajamuaataijte'esin. Aɨ pu ajta yeehui ava'aca yaujra'an japua ɨ puuru'u. 
Tɨ'ɨj aɨn ayan nyeseij inyeetzi, aɨ pu ajta raseij aɨjna tɨ yan nyaja'utaityaca'a.
Ajtahua'a pu ayan aicaujtutzi ɨ Jesús jemi. Aj pu'i ayan tiraataihua'uri'i tɨcɨn: ―Nyavastara'a, ¿a'ataani aɨn pueen? 
Ai pu aɨn pueen ɨ xaijnyu'ucari tɨ jetzen e'iraninyei tɨj na'a tɨ ayan ti'ayajna. Capu rɨ'ɨri mej meyan ra'ancura'an aɨme ɨ mej yan japuan huachaatɨme ɨ chaanaca japua, a'ini capu a'ij hua'amityejte'e a'ij tɨ rɨcɨ aɨjna ɨ xaijnyu'ucari. Camu yeehui majta ramua'ate. Ma sajta muan, ayaa xu een cɨn ramua'ate a'ini aɨ pu a'amua jemi seijre'e, ajta pu muejmi jemi huatyaturaasin.
’Caxu muan seyan na'ava'ahuau inyeetzi, silu ayaa nu yeehui neyan amua'antihuau, nyajta nu neyan nyaɨjna cɨn tyajamueijca sej si u a'uju'un sej si seyan ti'itɨ huamué'itɨn ɨ saj tyu'utatuiire'en ɨ Dioj jemi. Nyajta neyan raxe'eve'e tɨ i ayan rusen cɨn huatyaturan ɨ saj raamue'itɨ. Aj pu xaa, aɨn niya'upua ayan amuaata'asin ti'itɨj saj raatahuaviira inyeetzi jetze ma'acan.
Tɨ'ɨqui Jesús ayan raamua'areeri'i mej meyan raxe'eva'acaa mej maɨjna cɨn meyan tiraataihua'u. Aj pu'i ayan tihua'uta'ixaa tɨcɨn: ―¿Ni seyan saɨjna cɨn tyu'urihua'u a'ij tɨ huataujmua'a aɨjna ɨ nyej neyan tyu'utaxajtaca'a yee tɨ nu'u cai a'achu a'ateeri saj cai che'e me'e nyeje'eseijran, ajta tɨ cai nu'u ajta a'achu a'ateeri saj rujajcuatze'en sajtahua'a nyeseijran? 
Camu hua'a jetze ajtyama'acan ɨ mej yan huachaatɨme iiyan chaanaca japua. Nyajta inyaa, ayaa nu che'eta nyana'a cai hua'a jetze ajtyama'acan.
Jesús pu ayan tiraata'ixaa tɨcɨn: ―Nyaa nu hui eijre'e tihua'uta'ixaa ɨ tyaɨte ɨ mej yan seijre'e iiyan chaanaca japua. Tɨ'ɨj pɨ na'a nu tihuá'amua'atyajcaa hua'a teyujta'a, nyajta nyaujna teyujta'a a'u maj e'etyujsa'ɨri aɨme ɨ mej Israel jetze ajtyama'acan. Canu hui ti'itɨ aviitzi cɨn tyu'utaxajtaca'a.
Aj pu'i Pilaatu ayan tiraata'ixaa tɨcɨn: ―¿Ni tzaa pacai peyan ahua'aca'anyej pej yeehui tinaata'ixaate'en? ¿Ni cai ayan timua'amitejte'e nyaj nyaɨjna cɨn antinmua'aree nyej ni mue'irajtuaani, nusu nyej ni nyajta ma'utatan ɨ curuu jetze? 
Matɨ'ɨj mi yá'uchui ɨ tevijra'an ɨ Jesús. Matɨ'ɨj mi racáhuaa maɨjna cɨme'e tɨ náa tyáará'i. Majta raca'ijcataca'a cɨɨxuri cɨme'e tɨ mestí. Ayaa mu maɨjna cɨn huarɨj a'ij mej tirájye'irajca'a maj hua'ava'anan ɨ mɨ'ɨchite aɨme ɨ mej Israel jetze ajtyama'acan. 
Aj pu'i Tomás ayan tyu'utanyúu tɨcɨn: ―Muaa paj paɨn pueen ɨ nyavastara'a, pajta ɨ nyeDioj. 
Ajta, aɨn ɨ Jesús, hua'ajtavi'itɨ aɨme ɨ maj tamuaamuata'a japuan saɨj maj ara'ase. Tɨ'ɨj tihua'utáijte'esima'a nain cɨme'e, aɨjna ɨ xaijnyu'ucara'ara'an ɨ Dioj, aɨ pu raata'a tɨ Jesús tihua'utaijte'en a'ij mej ti'itɨ huáruuren tɨj na'a tɨ yu auca'itɨ a'ame. Tɨ'ɨqui xaa á'uvi'itɨchi'ihuaca'a aɨjna ɨ Jesús u tajapua. 
Matɨ'ɨj raanamuajri'i tɨ huatajujhua'anaca'a, naijmi'i ɨ maj tyujsaɨj, capu a'ij hua'amitejtya'acaa ɨ hua'a tzajta'a. Eecan mu a'ij pua'a tya'utaseij a'ini mahua'anamuajraca'a mej tí'ixajtacaa aɨjna cɨme'e ɨ hua'anyuuca saɨj ajta saɨj.
’Aɨj mu cɨn, mata'aj seica naijmi'i ɨ maj iiyan huachaatɨme Israel, mata'aj raamua'aree tɨ ayan ti'ayajna aijna i nyuucari aɨjna ɨ Jesús saj rá'utatai, ai pu aɨn pueen ɨ tɨ Dioj ayan raatamuá'a tɨcɨn Tavastara'a, ajta Cɨriistu'u. ―Ayaa pu tihua'uta'ixaa aɨjna ɨ Pedro.
’Sata'aj saɨque tyu'umua'ati ɨ Dioj jemi. Sajta huataujtuiire'en ɨ Dioj jemi tɨ ij aɨn tyajamuaataijte'en, tɨ ij ajta aɨn tyajamuaatauuni'i ɨ saj cɨn autyajturaa ɨ jemin. Aj pu hui tyaja'ure'enyejsin aɨjna xɨcajra'a jetze tɨ'ɨj jetzen tavastara'a tajapua nyuuni.
Matɨ'ɨj mi hua'utatuaa maɨjna ɨ Pedro, majta maɨjna ɨ Juan. Aj mu mi a'ucɨj aɨme ɨ maj huanami'ihuaca'a. Matɨ'ɨj mi aun a'ará'a a'u maj a'utyáuuca'a aɨme ɨ hua'acumpanyeerustyamua'a. Aj mu mi hua'uta'ixaa nain a'ij mej ye'i tyu'utaxajtaca'a aɨme ɨ maj va'acan cɨn títyatatí, majta ɨ hua'avaujsi.
Eihua mu majta cura'acɨjxɨ ɨ tyaɨte maj a'ɨmɨ antachaatɨme. Aɨme mu u a'araavi'itɨ ɨ mej ti'icucui'i, majta ɨ maj hua'a tzajta'a seijre'e ɨ tiyaaru'u. Naijmi'i mu huaruj.
’Tyajta ityan, tauche'e tu teyan rɨ'ɨ tityaaju'u ta'aju'un tyaɨjna cɨme'e tyej raatahuavii ɨ Dioj, tyajta tihua'utá'ixaate'esin ɨ tyaɨte ɨ nyuucari cɨme'e.―Ayaa mu tihua'uta'ixaa. 
Ajta e'eyan a'ij pua'a tihua'ajchaɨca'a ɨ tyaɨte ɨ tyaj hua'a jetze airaanye ityan. Aɨ pu a'ij pua'a hua'uruu ɨ tavaujsimua'acɨ'ɨ. Ayaa pu hui tyu'utaijtaca'a aɨjna ɨ rey maj hue'irahua'axɨn aɨme ɨ hua'ayaujmua'a ɨ maj mauj unyaaca'i mej mi huacui'ini. 
Ayaa pu ti'ixa ɨ tavastara'a. Ayan tɨcɨn: Nyaa nu antiyeijxɨ'ɨsin ɨ nya'ɨpua japua u tajapua, nyajta nu'u a'arachyapuarita ɨ chaanaca japua. ¿Ti'itajni chi'ira'a sanaatyataaven inyeetzi? ¿Ca'ɨn a'uni jetze a'arɨ'ɨri nyaj nu'u huánsa'upe'en?
Ayaa pu tihua'uta'ixaa aɨjna ɨ Simón tɨcɨn: ―Sata'aj naata'an nyej neyan huarɨni, nyej seij avá'amuare'en, tɨ'ɨj ya va'acáanyen aɨjna ɨ xaijnyu'ucara'ara'an ɨ Dioj tɨ'ij aɨn huatyaturan aɨjna tzajta'a ɨ a'atɨ. 
Ayaa pu a'atee a'achu cumu hueica xɨcaj tɨ arácuuni'i, ajta tɨ cai ti'itɨ huacuaa; ayaa pu che'eta na'a a'atee hueica xɨcaj tɨ cai ya'acara'a.
Tɨ'ɨqui Pedro á'uraa hua'a jamuan. Tɨ'ɨj aun a'ará'a, aɨ mu ya'uvi'itɨ anna tɨ aucá'a ɨ mɨ'ɨchi ɨ cuaartu tzajta'a. Majta maɨn ma juuca ɨ maj mua'antyújjɨɨmuajtaraca'a aɨjna cɨme'e maj huacuii ɨ hua'acɨna'ajmua'a, aɨ mu jemin a'ataváatɨma'acaa. Maujyeinyaca'a. Matɨ'ɨj mi tiraataseijra ti'itɨ cɨɨxuri, majta siicu'uri, ti'itɨ tɨ ti'itaahuacara'a aɨjna ɨ Doorca tɨ che'e ruuricaa.
Aj pui'i aɨn Pedro pu ra'ajjáj. Ayaa pu tiraata'ixaa tɨcɨn: ―Huatyechaxɨ, tevi nu'u pueen inyaa. 
Ayaa nu hui tyu'utanyúu tɨcɨn: “Nyavastara'a, canu xaa nya'u, a'ini canu a'anaj raacuaa ti'itɨ tɨ cai tata'aca ɨ taye'irá nusu ti'itɨ tɨ xana'avi'ire'e.” 
Aj pui'i ayan tiraata'ixaa tɨcɨn: ―Uca'achejte'e mua'asiicu'u, ajta ajtá'aca'acaite'e. Aj pu'i ayan huarɨj aɨjna ɨ Pedro. Ajtahua'a ayan tiraata'ixaa aɨjna ɨ tɨ ti'ivaɨre'e u tajapua tɨcɨn: ―Uca'achejte'e mɨ seij mua'acɨɨxu. Pata'aj naatavaj inyeetzi. 
Aj mu mi a'ucɨj, aɨjna ɨ Pablo, majta maɨjna ɨ maj jamuan á'ujhua'anya'a. Au mu atyaacɨ ɨ baarcu jetze. Matɨ'ɨj mi maun a'ure'enyáa ajna a'ahua'a seij chuejra'a japua tɨ ayan tyaja'arajtyahuaa tɨcɨn Panfilia. Au mu a'ará'a ajna chajta'ana japua tɨ ayan tyaja'arajtyahuaa tɨcɨn Perge. Tɨ'ɨqui aɨjna ɨ Juan, au pu huaja'utyatuaaxɨ. Ajta aun a'iraanye u Jerusalén. 
Tɨ'ɨj antipua'araca'a ɨ mej raanamuajri'i ɨ nyuucari, matɨ'ɨj mi eihua tyaɨte a'ucɨj jamuan aɨjna ɨ Pablo, majta aɨjna ɨ Bernabé. Seica mu aɨn puéenya'a ɨ maj Israel jetze ajtyama'acan, majta seica ɨ maj raataxe'eve ɨ hua'aye'ira, aɨ mu pueen ɨ maj Israel e'ema'acan. Aɨjna ɨ Pablo, ajta aɨjna ɨ Bernabé, eihua mu tihue'ixaatya'acaa. Mahueijcate maj nu'u raahuauni ɨ tɨ nu'u Dioj ayan tiraatyatuaasin. 
Au mu tihue'ixaa ɨ nyuucari cɨme'e tɨ cɨn Dioj hue'iratuaasin. Eihua mu hua'utyaamue'itɨ ɨ tyaɨte aujna Derbe, mej mi maɨn tya'antzaahuate'en. Aj mu mi huara'acɨ maujna u Listra, majta maujna u Iconio, majta u Antioquía.
Aɨme mu jemin raataityaca'a ɨ yu'uxari tɨ ayan aɨjna cɨn tira'axa: “Ityan, i tyaj tamuaamuata'a japuan hua'apua ara'ase, tyajta i tyej i'i vaujsi i tyaj titasa'ɨri u teyujta'a, yaa tu á'amuataujte'e mɨ sej tya'atzaahuate'e, mɨ sej seij chuejra'a japua a'uchaatɨme saujna Antioquía, sajta aman tɨ huatacá'a aujna a'ahua'a Siria, ajta saujna a'ahua'a u Cilicia. 
Tyatɨ'ɨj huiiraacɨ tyaujna, aj tu ti taun a'ará'a seij jetze ɨ chajta'ana tɨ ayan tyaja'arajtyahuaa tɨcɨn Filipos. Au mu mejmi'i a'achajcaa aɨme ɨ maj Roma jetze ajtyama'acan. Ajta, aujna Filipos, ai pu aɨn pueen ɨ chajta'a tɨ eitze'e ruxe'eve'e tɨj na'a aun tɨ huatacá'a u Macedonia. Au tu a'atzu a'atee tyej tyaun a'utyáuu. 
Tɨj na'a ti'ijrɨ'ɨrajcaa aɨjna ɨ Pablo. Au pu a'utyajrupi hua'ateyujta'a a'anaj tɨ ayan tyaja'ure'enye aɨjna xɨcajra'a jetze matɨ'ɨj pua'a rusa'upi. Hueica iteeri tzajta'a pu tihua'uta'ixaa ɨ yu'uxari jetze. 
Matɨ'ɨj raanamuajri'i tɨ Dioj ra'ajjáj ɨ mɨ'ɨchite tzajta'a aɨjna ɨ Jesús, seica mu ra'axaahuari'iracaa. Majta seica meyan tɨcɨn: ―Ayaa tu ti'ijxe'eve'e paj pajtahua'a tita'ixaate'en paɨjna cɨme'e. 
A'ujca'anyaacan cɨme'e pu hua'utyaAmue'itɨ ɨ tyaɨte aɨme tzajta'a ɨ mej Israel jetze ajtyama'acan. Aɨjna yu'uxari jetze pu tihua'utaseijrate tɨ Jesús aɨn pueen ɨ tɨ nu'u Dioj an yá'ujra ɨ ɨpuari japua. 
Ajta aɨn ɨ Pablo, aɨ pu ayan ti'ijxe'eva'acaa tɨ ajta aɨn aun a'utyarute. Majta maɨn ɨ mej tya'atzaahuate'e camu tyu'uta'a tɨ utyarute.
Ayaa nu hui ti'ijvaɨɨre'e ɨ tavastara'a tzaahuati'ira'a cɨme'e. Canu a'antzaahuate'e nyeijna cɨme'e silu nyahuanyeinixɨ nyaɨjna cɨme'e nyajá'amuacha'ɨj. Nyajta, eihua nu tyu'utése nyaɨjna cɨme'e mej a'ij pua'a tinaatajée. 
U pu a'uve'eme tɨ ij támua'aree. Aj pu i ra'ava'axɨjtaca'a ɨ Pablo ɨ puaasajra'ara'an. Tɨ'ɨqui aɨjna cɨn ra'anaajɨ'ɨque ɨ ɨɨcajra'an jetze, ajta ɨ muajca'ara'ara'an jetze. Ayaa pu tyu'utaxajtaca'a tɨcɨn: ―Ayaa pu hui ti'ixa ɨ xaijnyu'ucara'ara'an ɨ Dioj aɨjna tɨ cɨme'en yee, maj nu'u ra'anaajɨ'ɨque'esin aɨjna cɨme'e ɨ puaasajra'ara'an aɨme ɨ mej Israel jetze ajtyama'acan aujna Jerusalén. Majta nu'u hua'utatuiire'esin aɨme ɨ mej seij chuejra'a japua e'ema'acan. 
―Ne'ihuaamua'a, sajta nyavaujsimua'a, xaanamuajri'i a'ij nyaj tyajamuaata'ixaate'esin inyaa cɨme'en. 
Tɨ'ɨj i hua'useij ɨ Pablo aɨme ɨ hua'a jueesi ɨ maj e'etyujsaɨra'acaa. Tɨ'ɨj i ayan tihua'uta'ixaa tɨcɨn: ―Ne'ihuaamua'a, tɨj na'a nyej che'e tyamueista, tɨj na'a tɨ yu e'ire'ene nain nu cɨn tya'ara'aste. Canu hui ti'itɨj cɨn autyajturaa ɨ Dioj jemi. 
Majta maɨn xantaaru'u, ayaa mu raaruu a'ij tɨ tihua'uta'ixaa ɨ xantaaru'u ta'anajca. Tɨca'a mu ya'uvi'itɨ maɨjna ɨ Pablo. Matɨ'ɨj mi maun ya'ure'enyejte aujna chajta'a tɨ ayan tyaja'arajtyahuaa tɨcɨn Antípatris. 
Ma ajta aɨn Félix ayaa pu ti'ijxe'eva'acaa tɨ Pablo tumin raata'an aɨjna cɨme'e tɨ raatatuaani. Aj pu cɨn eihua pu raataijtaca'a tɨ tyu'uxáj jamuan.
Ayan tɨcɨn: ―Agripa muaa paj i'i rey, yaa pu hui tina'amitejte'e tɨ tyamua'a naa tinatyava'ɨri nyej ya huatyejvee mueetzi jemi nyej ni huatyannan ijii i maj cɨn ti'inyaxajtzi'i ɨ mej Israel jetze ajtyama'acan.
Ajta aɨn Agripa, aɨ pu ayan tiraata'ixaa aɨjna ɨ Festo tɨcɨn: ―Tɨ pua'a aɨn cai ayan ti'ijhuauca tɨ aɨn raaxa'apɨ'ɨntare'en ɨ tɨ ti'itaijte'e, rɨ'ɨriistaca pu tyaj ra'uxɨjte'enche'e ityan. 
Seica mu meyan ti'ijxe'eva'acaa maj huiracɨɨnye ɨ baarcu jetze. Aɨ mu meyan ruseijrataca'a maj ra'atyahua'axɨn ɨ tyapuusti'i tɨ acaujtuáavijmee. Ma majta cai ayan huarɨj. Maraacajtuaa mu'u ɨ baarcu ɨ tɨ calen mej mi maɨjna jetze huataujvaɨre'en.
Tyatɨ'ɨj tyaun a'ará'a tyaujna u Roma, aɨ mu raata'a tɨ Pablo rusaɨj nami'ihua. Seij pu'u rachaɨca'a ɨ xantaaru'u.
Aɨj nu cɨn eihua nu a'anca'anyaacan cɨn neyan raxe'eve'e nyaj nyajta tyajamuaata'ixaate'en ɨ nyuucari cɨme'e tɨ cɨn Dioj a'amuajapua huanyuuni, muan, mɨ sej Roma e'eche.
Ayaa pu'u, a'ini aɨme ɨ mej urare'enya'acan cɨn huatyaturaasin ɨ Dioj jemi, camu meyan huatyaturaasin maɨjna cɨme'e maj ranamua maɨjna ɨ nyuucari ɨ maj cɨn ti'ijta. Camu xaa nya'u, silu ayaa mu xaa urare'enya'acan cɨn huatyaturaasin ɨ Dioj jemi tɨ pua'a meyan ra'ara'astijre'en a'ij tɨ tira'axa aɨjna ɨ nyuucari. 
Eihua mu a'ij pua'a tyu'ujepe'e, majta huapɨ'ɨ eihua hua'ajaaxaijte'e ɨ ruxa'a tyaɨte.
Ajta pu Dioj ayan tya'ataujratziiri'i aɨjna jemi ɨ Abraham, ajta aɨme jemi ɨ mej jetzen a'iraanye tɨ nu'u ayan tiraacɨ'ɨti nain tɨ seijre'e iiyan chaanaca japua. Capu Dioj ayan tya'ataujratziiri'i, aɨjna cɨme'e tɨ aɨn Abraham ayan ra'astijra'acaa aɨjna ɨ nyuucari ɨ maj cɨn ti'ijta. Capu xaa nya'u, silu ayaa pu een cɨn Dioj tya'ataujratziiri'i aɨjna cɨme'e tɨ aɨn Abraham tyaacan ayan urare'enya'acan cɨn huatyaturan ɨ Dioj jemi aɨjna cɨme'e tɨ tya'atzaahuatya'acaa.
Ayaa pu xaa nya'u tyaja'ure'enye, a'ini seij pu'u ayan autyajturaa ɨ Dioj jemi, Dioj pu naijmi'ica auxɨ́jte tɨ ij pueijtzi hua'uta'an. Ayaa pu ajta te'irajraa mej mi naijmi'i meyan urare'enya'acan cɨn huatyaturan, mej mi ruuri mua'ara'ani tɨj na'a rusen cɨme'e.
Sajta muan, nye'ihuaamua'a, a'ini Cɨriistu'u pu ayan rajpueijtzi ja'araa ɨ rutevi cɨme'e muejmi jetze ma'acan aɨjna cɨme'e tɨ huamɨ'ɨ ɨ curuu jetze, capu che'e tyajamueitya'a a'ame aɨjna ɨ nyuucari ɨ maj cɨn ti'ijta. Aɨj xu cɨn, muan seij jetze xu ajtyama'acan. Ai pu aɨn pueen aɨjna tɨ Dioj ayan ra'ajjáj hua'a tzajta'a ɨ mɨ'ɨchite sej si seyan raatatuiire'en ɨ Dioj jemi satɨj sana'a saj saɨjna cɨn huarɨj tɨ i'ixa'apɨ'ɨn.
Ma sajta muan, caxu seyan tityataura'acare'en tɨ aɨn ɨ tɨ a'ij pua'a een ayan tyaja'amueitya'a ja'ara'ani, a'ini aɨj pu ari huatyajturaa muejmi jemi aɨjna ɨ xaijnyu'ucara'ara'an ɨ Dioj. Aɨj pu cɨn, aɨ pu tyaja'amueitya'a a'ame. Ajta, tɨ pua'a cai ayan seij jemi huatyajturaa aɨjna ɨ xaijnyu'ucara'ara'an ɨ Cɨriistu'u, aɨjna ɨ a'atɨ capu Cɨriistu'u jetze ajtyama'acan.
(-) 
Aɨj pu cɨn, ¿a'ini ti'itɨ tetyu'utaxajta? Ayaa pu'u xaa nya'u. Aɨme ɨ maj seij chuejra'a japua e'ema'acan, camu meyan rahuauca'a mej mi meyan urare'enya'acan cɨn huatyaturan ɨ Dioj jemi. Capu amɨn a'ij. Ayaa pu ajta tihua'ucɨ'ɨ maj meyan urare'enya'acan cɨn huatyajturaa ɨ Dioj jemi maɨjna cɨme'e mej tya'antzaahua. 
Ajta tɨ pua'a Dioj ayan hua'antihuau ruxé'evi'ira'a cɨme'e, capu che'e rɨ'ɨri mej meyan ti'itɨ cɨn te'entyarute ɨ jemin aɨjna cɨme'e mej meyan ti'itɨj cɨn ra'ara'astijren. Na'ari cai, capu ti'itɨ a'ij ti'ityava'ɨri tɨ Dioj ayan hua'antihuau ɨ ruxé'evi'ira'a cɨme'e. 
Ayaa pu'u, a'ini naijmi'i pu jemin ma'acan. Aɨ pu nain tyu'utaahuaca'a. Nain pu aɨjna cɨn ayan ti'iseijre'e tɨ ij ayan rɨ'ɨ tiraata'an. Tyajta ityan, tiche'e tyajta rɨ'ɨ tiraata'an tɨj na'a rusen cɨme'e. Che'e ayan tyaja'ure'enyen. 
Ayaa pu tihua'utaij tɨcɨn: “Capej ti'ixana'acɨra'a.” Ajta ayan tɨcɨn: “Capej ti'ityacui'ica.” Ajta i'i tɨ ayan tɨcɨn: “Capej ti'inahua'a.” Ajta i'i tɨ ayan tɨcɨn: “Capej ti'inyacua'atza.” Naijmi'i ɨ nyuucari tɨ ayan een, ajta ti'itɨ tɨ a'ij tɨ ra'itya'asi, naijmi'i tɨj na'a tɨ ayan, aɨ pu ara'ase aɨjna jetze ɨ nyuucari tɨ ayan te'eyu'usi'i tɨcɨn: “Pata'aj peyan raxe'eva'a ɨ axa'aj tevi patɨj asaɨj ti'axe'eve'e.”
Ayaa pu titaavijte'e ityejmi, a'achu tyaj pua'amua, tyej ti rɨ'ɨ tiraatyavaɨre'en ɨ ta'ihuaara'a tɨ ij aɨn eitze'e raayɨ'ɨtɨhua'an a'ij tɨ ti'ijxe'eve'e ɨ Dioj.
Ayaa xu huarɨni nyej ni nyaun a'umé'en muejmi jemi tɨ pua'a Dioj ayan naata'acare'en, tyej ti tajɨɨmua'a huatatatyamua'ave'en, tyej ti tyajta ca'anijra'a huatáta'an seij tyajta seij.
Yaa nu tyaja'amuayu'use'e muan mɨ saj saun e'etyujsa'ɨri saujna Corinto sej si raatyaanajche ɨ Dioj, mɨ saj rɨ'ɨ ti'ityeseijre'e saɨjna cɨme'e tɨ aɨn Cɨriistu'u, tɨ ajta Jesús pueen, muejmi huataura'ate, ajta muejmi huatajée sej si jemin seijra'a. Muan xu sajta hua'a jemi seijre'e matɨj mana'a pua'amua mej yen seijre'e tɨj na'a ve'e ɨ chaanaca ɨ maj majta meyan ti'ixa tɨ yee Jesús pu hua'avastara'a pueen. Ee xaa nya'u, aɨ pu aɨn pueen ɨ hua'avastara'a, ajta ayan che'eta na'a tavastara'a pueen itejmi.
Nyajta inyaa, nye'ihuaamua'a, nyatɨ'ɨj anacai a muja'uva'amuaaraca'a nyej ni tyajamuaata'ixaate'en ɨ nyuucari tɨ cɨn Dioj tya'ataujratziiri'i, canu cui'i neyan nyaɨjna cɨn tyajamue'ixaa nyaɨjna cɨme'e ɨ nyuucari tɨ huapɨ'ɨ cɨn naa namuajre'e, canu nyajta nyaɨjna cɨme'e ɨ hua'amua'atziira'a ɨ tyetyaca silu
Na'ari cai, tɨ pua'a huatyajtaani ɨ tɨ cɨn tyu'umuarej ɨ a'atɨ, nain pu á'ujɨsin. Ajta aɨn ɨ a'atɨ, Dioj pu xaa ru'iratuaasin aru ayaa pu eenya'a a'ame tɨj a'atɨ tɨ xa'ichu'i aun ráavaɨ ɨ taij tzajta'a. 
Ayaa nu tyu'unamuajri'i tɨ ayan ti'ayajna tɨ saɨj tɨ muejmi jemi ajtyama'acan ti'ixana'acɨre'e aɨjna cɨme'e tɨ jamuan hui'ica aɨjna tɨ ratyevi'itɨn ɨ ya'upuaara'an. Eecan pu a'ij pua'a seijre'e aɨjna. Majta aɨme ɨ mej seij chuejra'a japua e'ema'acan, camu meyan rɨcɨ.
Sata'aj nain cɨn raatapua'ajta sej seyan ti'ixana'acɨre'e. Ajta seica cɨme'e ɨ maj cɨn atyaturaave ɨ Dioj jemi, naimi'i pu ayan cai rutevi cɨn a'ij tyu'uruure. Ma ajta, tɨ pua'a a'atɨ ayan ti'ixana'acɨra'a, aɨ pu a'ij pua'a raruure ɨ rutevi.
Ma ajta, tɨ pua'a saɨj huatyenyaɨche, capu aɨn ti'itɨj cɨn autyajturaa ɨ Dioj jemi. Ajta tɨ pua'a seij jɨita'a ayan huatyeviche'en, capu ajta ti'itɨj cɨn autyajturaa. Camu xaa nya'u a'ij pua'a rɨcɨ silu ayaa pu hua'utamuare'eriste'esin maɨjna cɨme'e mej meri naiimi'i á'ujhua'an. Me nyajta inyaa, ayaa nu een cɨn neyan tyaja'amue'ixaate'e a'ini canu raxe'eve'e tɨ ayan tyaja'amuaruure.
¿Ni cai ayen che'eta na'a titata'aca tyej seij tyevi'itɨnye'en tɨ ajta tya'atzaahuate'e matɨj ɨ seica ɨ tɨ Dioj hua'utaityaca'a, majta aɨme ɨ ihuaamua'ame'en ɨ tavastara'a, ajta aɨjna ɨ Pedro? 
Eecan pu ruxe'eve'e saj cai seyan che'eta sana'a tyu'uxana'acɨre'en matɨj seica aɨme huarɨj. Majta, ayaa mu huacuii sei xɨcaj tzajta'a a'achu cumu seite japuan hueica vi'ira'a ɨ tyaɨte.
Ajta, tɨ pua'a jɨita'a ayan antimua'avi'i huatyejnyuuni, nusu antimua'avi'i ti'ixajta ɨ Dioj jetze ma'acan, aɨ pu ajta raatyaxaahuata aɨjna ɨ tɨ ti'ira'ijte'e. Ayaa pu che'eta na'a tyu'utyevi'iraste'e tɨj jɨita'a tɨ ayan caujyen rumu'u jetze. 
Ayaa nu ti'ijxe'eve'e saj raamua'aree a'ij tɨ een aɨjna ɨ tɨ cɨn tyajamueijca ɨ xaijnyu'ucara'ara'an ɨ Dioj. 
Sajta muan, sata'aj seyan huatyaujca'anyen sej si seyan raatyauni ɨ Dioj jemi saɨjna tɨ eitze'e ruxe'eve'e, tɨ pua'a seyan ti'ijxe'eva'a. Me nyajta inyaa, nyauche'e nu jamuaata'itiira a'ij sej eitze'e re'enye'en cɨn ti'iteseijra'a. 
Rɨ'ɨriista pu a'ame pej peyan tyamua'a naa rɨ'ɨ tiraata'an ɨ Dioj. Ma pajta muaa, capaj a'ij rɨ'ɨ raaruu ɨ axa'aj tevi. 
Tɨ'ɨqui ajta aɨjna jemi huataseijre ɨ Jacobo, ajta e'eyan naijmi'ica jemi ɨ tɨ hua'antihuau. 
Patɨ'ɨj ti'ihuaste'e, capej paɨjna huaste'e ɨ cɨye tɨ ajnyejsin silu aɨj paj huaste'en ɨ jatzi tɨ pua'a ti'itɨ triigu nusu ti'itɨ seica.
(-)
A'ini ayaa pu tina'amitejtya'acaa, ayaa nu tiraaxa'apɨ'ɨntare nyaj anacai nyaun a'atanyén muejmi jemi nyej ni hua'apua rɨ'ɨ tyajamuaata'an.
Ayaa tu tya'atzaahuate'e a'ini Cɨriistu'u pu ayan ti'iseijre'e ɨ Dioj jemi. 
Ayaa tu cɨn cai cataxáahuajye'i. Ee xaa, aɨjna ɨ tyaj ratyáhue'ira'a tɨ me eijre'e seijre'e, aɨ pu á'apuapua'are. Ma ajta ɨ tɨ yu tatzajta'a seijre'e, aɨ pu rujajcuare'en a'anaj tɨ na'a nain xɨcaj tzajta'a.
Ayaa tu tyajta huataujnyátacan cɨn ti'ixaxa'a. Catu ti'ihue'i tyana'a. Tyajta tyaɨjna cɨn ti'imuare'e ɨ muáre'eri'ira'ara'an cɨme'e ɨ Dioj. Tyajta tu teyan seijre'e tyaɨjna jamuan ɨ tyaj cɨn tyu'utese'en nain cɨme'e tɨ ta jetze seijre'e tej ti teyan huarɨni tɨ naa een ɨ Dioj jemi. 
Ayaa nu tihua'utyaxajta ɨ mej meyan tyu'utapueijve a'achu maj caj ti'ijviicue'iracaa. Ee xaa, aɨ mu ruxé'evi'ira'a cɨn eitze'e meyan huarɨj.
Ayaa pu te'eyu'usi'i tɨcɨn: Aɨ pu a'ɨmɨ tihua'urá'ate, aɨ pu ajta tihua'apueijve'e aɨme ɨ maj cai a'ij ti'ijviicue'i, ajta, tɨj na'a tɨ ayan rɨcɨ tɨ xa'apɨ'ɨn een, aɨ pu ayan huatyaturaasin ɨ Dioj jemi tɨj na'a rusen cɨme'e.
Tɨ pua'a ayan ti'en nyaj nu'u cai neyan nyaɨjna cɨn tihua'amua'ate nyej ni tyamua'a naa tyu'utaxaj hua'a jemi ɨ tyaɨte, capu amɨn a'ij, a'ini tyamua'a nu naa inyaa rɨ'ɨ tiru'umua'aree nyaɨjna cɨme'e a'ij nyaj ti'ixaxa'a. Nain tu cɨn teyan tyamua'a naa tyajamuaataseijrate muejmi jemi, tyajta naijmi'ica jemi. 
Nyaa nu xaa ramua'aree tɨ Dioj ayan ya'uvi'itɨ u utya'ɨmɨ aujna a'u tɨ naa hue'en. Canu ramua'aree tɨ pua'a auj seijre'e ɨ rutevi cɨme'e nusu cai che'e, silu aɨ pu ɨ Dioj ramua'aree.
Sata'aj seyan huáujtaujte'en, xu'ityaujvisi'itɨmua'acare'e saɨjna cɨme'e saj naimi'i Cɨriistu'u jetze ajtyama'acan. 
Ayaa pu een cɨn huataseijre itejmi jemi a'ini seica mu aviitzi cɨn utyajrupi itejmi tzajta'a mej mi taajeeve'en a'ij tej ti'ititacha'ɨ ityan ɨ Cɨriistu'u jemi tɨ aɨn ari tu'irajtuaa. Aɨ mu meyan ruseijrataca'a maj nu'u tejmi jemi jetze ajtyama'acan. Ma majta cai, camu. Meti'ihue'itaca mu'u. Ayaa mu'u raxe'eva'acaa micu mej mi titaataijte'en ca'anyejri cɨme'e.
Ajta aɨjna ɨ Cɨriistu'u, aɨ pu tu'irajtuaa tɨ ij cai pueijtzi taacɨ'ɨti aɨjna cɨme'e tyaj cai ra'astijre'e ɨ nyuucari ɨ maj cɨn tie'ijta. Pueijtzi pu xaa raacɨ́'ɨ ta jetze ma'acan a'ini ayaa pu te'eyu'usi'i tɨcɨn: “Pueijtzi pu yee raata'asin a'atɨ tɨ na'a maj ra'atatan ɨ cɨye jetze.”
Eihua pu huapɨ'ɨ amuaatamuare'eristaraca'a aɨjna cɨme'e nyej neyan ti'icui'icaa. Ma sajta muan, caxu naataxána'ave. Caxu sajta naatyaxaahuataca'a, silu tyamua'a xu naa tina'ancure'evi'itɨ yaa cumu nyaj aɨn pueenye'en seij tɨ ti'ivaɨre'e u tajapua na'ari nyaj inyaa aɨn pueenye'en ɨ Cɨriistu'u rusaɨj tɨ ajta i'i Jesús. 
Ma sajta muan, nye'ihuaamua'a, Dioj pu ayan amuaatajée sej si'i ruxaahua á'ujhua'anye'en, sicu. Ayaa pu i éenya'a, caxu huataura'an sej si seyan cha'a sana'a ti'ijrɨ'ɨraa a'ij tɨ tyajamua'amitejte'e ɨ tɨ a'ij pua'a een cɨme'e, silu sata'aj huataujvaɨre'en rujɨɨmua'a saɨjna cɨme'e saj huaujxe'eve'en.
Aɨj pu cɨn ijii tɨ yu auca'itɨ a'ame, che'e cai che'e a'atɨ nya'ɨtziitya'a, a'ini tyamua'a nu neri nicu ti'icapita'inara'a nyaɨjna cɨme'e ɨ nyaj rajpueijtzi ɨ Jesús jetze ma'acan. 
Ajta, Dioj pu taajɨste jamuan ɨ Cɨriistu'u. Aɨ pu ajta aɨjna jamuan an taja'urá'atzaca'a aujna u ute'e a'u tɨ tie'ijta aɨjna ɨ Cɨriistu'u tɨ ajta i'i Jesús.
(14-15) Aɨj nu cɨn neyan titunuta jemin ɨ tyaj rajya'upua ɨ tyaj jetzen ra'ancura'a a'ij tɨ huataujmua'a seij ajta seij ɨ tyaɨtestyamua'ame'en, ɨ mej u ute'e e'eseijre'e, majta ɨ mej yan chaanaca japua huachaatɨme, matɨj mana'a pua'amua ɨ tyaɨtestyamua'ame'en ɨ Dioj.
(23-24) Ajta, sej si seyan huaujjajcuare'en saɨjna cɨme'e a'ij sej me tityaumuámua'aree sej si seyan rɨ'ɨ titetyujchaɨ a'ij tɨ tyajamuaaxa'apɨ'ɨntari'iri'i sej si seyan e'enya'a xa'ara'ani tɨj ɨ Dioj tɨ nain cɨn ayan rɨcɨ tzaahuati'ira'a cɨme'e a'ij tɨ tiraavijte'e, ajta aɨ pu uraré'en. 
Sata'aj seyan huarɨni sej seyan huataura'an saj huaujvaɨre'en seij sajta seij saɨjna cɨme'e saj ra'astijre'e saɨjna ɨ Cɨriistu'u. 
Sata'aj seyan araujca'anyen saɨjna jetze ɨ xaijnyu'ucara'ara'an ɨ Dioj sej si rahuauca ɨ Dioj jemi tɨ'ɨj pɨ na'a saɨjna cɨme'e nain ti'itɨ tɨ a'ij tyajamua'aturaate'e. Aɨj xu cɨn, sauche'e xu atanyéjnye'eri. Caxu raxaahuata sej seyan hua'a cɨme'e rahuauca ɨ Dioj jemi naijmi'ica aɨme ɨ mej huatyáuu ɨ Dioj jemi.
Ma ajta eitze'e pu a'amua jetze ruxe'eve'e nyaj ruuri na'ara'ani.
Me nyajta inyaa, nyauche'e nu rachu'eve'e ɨ nyavastara'a, nyej ni nyasaɨj ca'anacan a'atanyén. 
Pajta muaa, mɨ paj xaa nyeetzi jetze ajtyavaɨre'e, nyaa nu muahuavii ɨ paj hua'utavaɨre'en amɨme ɨ uuca, a'ini aɨ mu majta ajtyavaɨra'acaa inyeetzi jetze, tyatɨ'ɨj tihua'utá'ixaatya'acaa ɨ nyuucari tɨ cɨn Dioj tu'irajtuaani. Majta jetzen ajtyavaɨra'acaa aɨjna ɨ Clemente, majta hua'a jetze mɨ seica ɨ mej nyeetzi jetze ajtyavaɨra'acaa. Ayaa pu tye'eyu'usi'i ɨ yu'uxari jetze a'ij mej antya'aruu mej mi a'utyáuu mua'ara'ani ruurican para rusen cɨme'e ɨ Dioj jemi. 
Ayaa tu een cɨn ti'ijhuavii sej si seyan huarɨni a'ij tɨ tihua'uvijte'e aɨme ɨ maj ramua'ate aɨjna ɨ tavastara'a. Tyajta sej si seyan rɨ'ɨ raata'an saɨjna cɨme'e ɨ saj cɨn ti'imɨjhuacara'a. Sata'aj seyan eenye'en tɨj cɨye tɨ ajvaujse'esin, tɨ ajta antatáca'a. Ajta sej si eitze'e raayɨ'ɨtɨhua'an a'ij tɨ een ɨ Dioj. 
Sajta muan, xu'uri ra'ara'aste saɨjna cɨme'e ɨ maj ra'antisí'ichaca ɨ runavij. Ma sajta, caxu ra'ara'aste saɨjna cɨme'e ɨ mej tyetyaca meyan amuaaruu ɨ rumuajca'a cɨme'e silu Cɨriistu'u pu'u ayan ra'ara'aste muejmi jetze ma'acan tɨ'ɨj huamɨ'ɨ ɨ curuu jetze. Aɨ pu nain amuá'ari'iri'i ɨ saj cɨn a'ij pua'a rɨjcaa tɨ ij cai che'e tyajamuaataijte'en ɨ rujetze. 
Muan, mɨ sej vɨɨche, sata'aj ra'ara'astijre'en aɨme jemi a'amuacɨna'astyamua'a, a'ini ayaa pu tiraavijte'e ɨ tavastara'a jemi.
Ayaa tu een cɨn ramua'aree a'ini tyatɨ'ɨj teyan tyajamue'ixaa ɨ nyuucari cɨme'e tɨ cɨme'en raxa ɨ Dioj, caxu cha'a sana'a raanamuajri'i silu aɨj xu cɨn muáre'eri'ira'ara'an ɨ xaijnyu'ucara'ara'an ɨ Dioj. Aɨj xu cɨn tyamua'a naa yau'eitaa xa'araa ɨ rutzajta'a. Aɨj xu sajta cɨn rú'umua'areeracaa tɨ ayan ti'ayajna aɨjna ɨ nyuucari. Muan xu sajta seyan taseijraca'a ti'ityaɨn tyaj tyaɨtejra'an pueenya'a, tyajta teyan ti'ivaɨra'acaa muejmi cɨme'e. Ayaa tu huarɨj muejmi jemi sej si raamua'aree a'ij tɨ tiraavijte'e ɨ tavastara'a jemi. 
Nyajta nu tiraatányuuche nyej ni raamua'aree a'ij tɨ tyaja'amuavaɨra'acaa, tɨ pua'a sauj tya'atzaahuatya'acaa. Canu che'e té'eviicue'iracaa, a'ini nu'uri ti'itzɨɨnya'acaa nyaɨjna cɨme'e tɨ aɨn tiyaaru'u amuaatamuáre'eriste'en muejmi jemi sej si cai che'e tya'antzaahuate'en, tɨ'ij cai che'e ti'itɨ vaɨra'a a'ara'ani naijmi'i ɨ tyaj cɨn tyu'umuarej muejmi jemi. 
Ma sajta muan, ta'ihuaamua'a, caxu che'e tɨca'amiste'e seijre'e. Aɨj pu cɨn, cai che'e muejmi japua cájveti ajna xɨcajra'an jetze. Capu ayan tyaja'ure'enyejsin muejmi jemi tɨj ɨ nahua'ari tɨ aun a'utyaruti tɨca'ari tzajta'a.
Dioj pu ajta ayan che'eta na'a een naijmi'ica jemi. Aɨ pu seij huata'asin a'ij tɨ tiraavijte'e. Majta aɨme ɨ mej tyájámua'antyú'uuni'iri'i, aɨ pu pueijtzi hua'uta'asin a'ij mej meri pueijtzi tyajamuaata'a muejmi. 
Muan xu rujɨɨmua'a seri ramua'aree a'ij sej ye'i huarɨni, sej si seyan che'eta sana'a huarɨni tyatɨj ityan. Catu a'atzu hua'ɨna'asa'aca'a tyatɨ'ɨj tyauj muejmi jemi a'utyáuuca'a. 
Pata'aj pauj tya'atzaahuatya'a pajta muaa rɨ'ɨ ti'ití'acháɨɨ pua'ara'ani ɨ a'atzajta'a tɨ'ij cai aun huataseijre'en ti'itɨ tɨ tyu'utyevi'iraste'e. Seica mu meri ma ruuhua'axɨ mej tya'atzaahuatya'acaa, majta, aɨ mu raataxaahuataca'a maj rɨ'ɨ tyá'useijra'acaa ɨ rutzajta'a. Ayaa mu cɨn huarɨn, nain pu á'upua'arixɨ ɨ maj tya'atzaahuatya'acaa.
(14-15) Ijii, nyej ti'imuayu'use'e, ayaa nu ti'ijxe'eve'e nyej ca'anacan nyaun a'utyaváa na'ara'ani mueetzi jemi. Aru tɨ pua'a na'ateevi'in neyajna, ayaa nu ti'ijxe'eve'e pej raamua'aree a'ij mej ti'itɨj cɨn huarɨni aɨme ɨ tyaɨtestyamua'ame'en ɨ Dioj, aɨme ɨ mej e'etyujsa'ɨri u teyujta'a mej mi tiraatataujtzi'ire'en maɨjna ɨ Dioj tɨ i'iruuri. Ai mu aɨn pueen ɨ maj tihue'ixaate'e ɨ nyuucari tɨ ayan ti'ayajna ɨ Dioj jemi. Majta aɨme, camu taura'aca maj saɨque tihua'utyamue'itɨn.
Tɨ pua'a peyan hua'uyu'uxan ɨ papee jetze, ajta tɨ pua'a meyan huatyeviche'en, aɨ mu rajpueitzi mua'aju'un ɨ Dioj jemi a'ini mu'uri ra'utaxaahuari'iri'i ɨ maj anacaican cɨn tya'ataujratziiri'i ɨ Dioj jemi.
Ayaa paj tihua'utaijte'en aɨme ɨ maj chijtyaani pueen, ɨ maj yan huachaatɨme iiyan chaanaca japua mej mi cai hua'axaahuata ɨ seica ɨ maj cai a'ij ti'ijviicue'i. Miche'e majta cai maɨjna cɨn a'ujtzaahuatya'a maɨjna cɨme'e mej eihua tí'ijcha'ɨ tɨ huapɨ'ɨ ti'ijnajchi, a'ini capu rɨ'ɨri mej raamua'aree tɨ tyahua'ava'ɨrihua'an majca'i huayee. Aɨj pu cɨn, miche'e ra'atzaahuatya'a ɨ Dioj tɨ ruxé'evi'ira'a cɨn taatapueijve'esin naijmi'i tɨj na'a tyej ti tyaɨjna cɨn huatatyamua'ave'en. 
Pata'aj ra'utamua'aree peijna cɨme'en ɨ Jesús, tɨ ajta i'i Cɨriistu'u. Aɨ pu ajtahua'a huatarú hua'a tzajta'a ɨ mɨ'ɨchite. Aɨ pu ajta huaacɨxa'ara'an pueen aɨjna ɨ David tyaacan. Ai pu aɨn pueen ɨ nyuucari ɨ nyej tihue'ixaate'en ɨ tyaɨte.
Ayej xaa nya'u, ayan che'eta na'a ti'iruuren a'atɨ tɨ na'a tɨ ti'ityese'e tɨ ra'ara'astijre'en ɨ Cɨriistu'u tɨ ajta i'i Jesús. A'ij mu pua'a raruuren maɨjna ɨ a'atɨ.
Ajta aɨn Dioj, tɨ'ɨj tyaja'ure'enye a'anaj tɨ huaujxa'apɨ'ɨntari'ire, aɨ pu raata'a maj raamua'aree ɨ runyuuca cɨme'e. Aɨj pu cɨn ayan tinaataij aɨjna ɨ Dioj tɨ tu'irajtuaani nyej ni tihua'uta'ixaate'en aɨjna cɨme'e tɨ Dioj tya'ataujratziiri'i. Ee xaa nya'u, aɨj nu cɨn ti'ityejvee ɨ tavastara'a jemi. 
Capaj hua'ata'acare'en mej a'ij pua'a tihua'ajeeva ɨ ruxa'a tyaɨte silu pata'aj ca'anijra'a hua'uta'an mej mi ru'ihuaamua'a mua'ara'ani tyamua'a naa, mej mi majta rɨ'ɨ tihua'uchaɨn ɨ seica. Miche'e majta rɨ'ɨ tihuaurixaate'en maj cai a'ij mana'a pua'a tyu'ujeeva. 
Aɨj nu cɨn neyan muahuavii tɨ pua'a peyan tinaaséijri'i nyej a jamuan ti'imuare'e. Pata'aj peyan che'eta pana'a ra'ancure'evi'itɨn paɨjna ɨ Onésimo patɨj tina'ancure'evi'itɨ inyeetzi.
Pajta peyan ti'itɨj cɨn tiraijca tɨ'ij aɨn ayan tihueitya'a a'ame ɨ tyaɨte mej mi naimi'i ca'anyejri cɨn ra'ara'astijre'en. Tɨ pua'a ayan aɨjna cɨn tiraijcatache'e mej mi naimi'i ra'ara'astijre'en, capu me'e je'e ti'itɨjtaca'a tɨ cai ra'ará'astijra'acaa. Ma ajta ijii, ayaa pu japɨ'ɨn seijre'e maj cai xɨ naimi'i meyan ra'astijre'e.
Auche'e pu ayan ti'ivaɨre'e ɨ nyuucari tɨ cɨn Dioj ayan tya'ataujratziiri'i tɨ í'irɨni tyej tyaun a'utyarute a'u tɨ aɨn taata'asin tyej tyaun a'ahuátasa'upe'en. Aɨj pu cɨn, tiche'e rɨ'ɨ tyana'a tɨ ij cai ayan te'irajra'ani tɨ saɨj muan ti'itɨj cɨn auta'ɨtzen tɨ ij cai raacɨ'ɨti tɨ aun a'utyarute.
Aɨj pu cɨn, tiche'e teyan ma rúuhua'axɨn tyaɨjna ɨ maj cɨn anacai tita'itiiri'i cɨme'en ɨ Cɨriistu'u tej ti teyan eitze'e huavaujse'en ɨ Dioj jemi. Tiche'e cai che'e tyaɨjna jetze ucaaju'un, aɨjna ɨ nyuucari tɨ cɨme'en raxaj tyaj saɨque tyu'umua'ati tyaɨjna cɨme'e ɨ ye'ira tɨ cai che'e ti'itɨj vaɨre'e ɨ Dioj jemi, nusu tɨ cɨme'en raxaj tyaj rá'atzaahuate'en ɨ Dioj.
Ajta, tɨ pua'a rɨ'ɨrístanche'e tɨ hua'unaijmi'ire'en ɨ tyaɨte ɨ Dioj jemi aɨjna cɨme'e mej va'acan cɨn títyatatí aɨme ɨ maj Leví jetze ajtyama'acan, capu a'atzu ruxe'eva'a a'ame'enche'e tɨ seij ayan huataseijre'en tɨ ayan che'eta na'a va'acan cɨn tyu'utyavaɨre'en tɨj ajta tyu'utyavaɨ aɨjna ɨ Melquisedequi, tɨ ajta cai Leví jetze ajtyama'acantaca'a. Capu xaa nya'u ayan ruxe'eva'a a'ame'enche'e a'ini aɨn nyuucari ɨ maj cɨn ti'ijta, aɨ pu ayan huataseijre hua'a jemi ɨ mej Leví jetze ajtyama'acantaca'a. 
Ayaa pu'u na'a, a'ini tavastara'a pu ayan cɨme'en ti'ixaj yee jajcuacan nu cɨn nyuucari huatyatuaasin, ayaa pu een cɨn ajta ayan tiraaxa'apɨ'ɨntare tɨ ari mi'ima'acan aɨjna ɨ nyuucari tɨ anacai hua'a jemi raatyajtuaa. Ajta aɨn tɨ ari mi'ima'acanta a'araa, ajta cai che'e ti'itɨj vaɨre'e, pu'uri tɨn antipua'ari nain cɨme'e. 
Na'ari cai, tɨ pua'a pɨ na'a, ¿ni qui macai raatapua'ajtanche'e mej meyan tyu'utamuaɨ'ɨvajta? Jee xaa nya'u, a'ini tɨ pua'a meyan tihua'utáuuni'irache'en ɨ maj cɨn autyajturaa ɨ Dioj jemi, camu che'e meyan ra'utamua'aréeranche'e mej ti'itɨ cɨn autyajturaa.
Sata'aj ra'utamua'aree a'ij tɨ eenye'eque'e seijra'acaa ajna'ɨmɨ, satɨ'ɨj anacai ra'ancura'a saɨjna ɨ tavastara'a. Aj xu si tya'utaviicue'iri'i saɨjna ɨ saj cɨn tyu'utése. Eihua xu rajpueijtzica'a.
Aɨjna cɨme'e mej tya'antzaahua ɨ vaujsimua'ame'en aɨjna ɨ Moisés tyaacan, aɨj pu cɨn, tɨ'ɨj huanu'eihuaca'a, aɨ mu raatya'avaataca'a hueica maxcɨra'i cɨme'e a'ini ayaa pu tihua'amitejtya'acaa tɨ naa seijra'acaa aɨjna ɨ pa'arɨ'ɨ. Majta, camu raatatzɨn aɨjna ɨ tɨ cɨn tyu'utaijtaca'a aɨjna ɨ rey maj nu'u hua'ucui'ini ɨ tɨ'ɨri mej tetyaca. 
Sata'aj rɨ'ɨ huaujruuren nain cɨme'e sej si tyamua'a naa tityaaju'un ɨ Dioj jemi, sej si cai che'e a'ij pua'a huatzúna'iche'en, silu sej si huarún tyamua'a naa. 
Ayej xaa nya'u ayan tiraavijte'e a'ini capu ayan raatyajtuaa itejmi jemi chajta'a tɨ iiyan seijre'e chaanaca japua tɨ a'ateevi'in silu tyauche'e tu raahuausin tyaɨjna tɨ ayan auj huataseijre'esin.
(19-20) Aɨj pu cɨn, sata'aj seyan raamua'aree a'ij sej ye'i huarɨni, ne'ihuaamua'a, mɨ nyaj ja'amuaxe'eve'e. Rɨ'ɨ xu'u sej si raanamua tyamua'a naa. Ma sajta, caxu ca'anacan tihua'uta'ixaate'esin ɨ tyaɨte. Caxu sajta ca'anacan huatanínyu'ucacu, a'ini capu rɨ'ɨri tɨ a'atɨ ayan raaruuren aɨjna tɨ xa'apɨ'ɨn een ɨ Dioj jemi tɨ pua'a ayan nyu'ucamɨ'ɨ cɨn ti'ityujcha'ɨ.
Aɨj pu cɨn ayaa tu ramua'aree tɨ aɨjna a'ij tɨ huarɨj, ayaa pu jamuan ti'ityava'ɨri aɨjna tɨ ajta tya'atzaahuate'e. Ajta, ayaa pu raanaijmi'ire tɨ tya'atzaahuatya'acaa aɨjna ɨ Abraham aɨjna cɨme'e a'ij tɨ huarɨj.
Sata'aj ajtyaxɨɨre vejli'i ɨ Dioj jemi. Tɨ pua'a seyan huarɨni, aj pu i Dioj ajta huatyaturaasin vejli'i muejmi jemi. Sata'aj cai che'e ti'itɨ cɨn a'ij rɨjca tɨ a'ij pua'a seijre'e, mɨ sej ata'ɨtza'ara ɨ Dioj jemi. Sajta, sata'aj raatatuire'en ɨ a'amuaxaijnyu'uca ɨ Dioj jemi tɨ ij aɨn ayan huataura'ate'en muejmi, mɨ saj seyan ruseijrata saj nu'u cai ti'itɨj cɨn ata'ɨtza'ara ɨ Dioj jemi. 
Inyaa, Pedro, tɨ Dioj naataityaca'a nyej tyu'utyavaɨre'en ɨ jemin, yaa nu á'amuataujte'e muejmi, mɨ saj seij chuejra'a japua a'uchaatɨme a'u maj amuaare'itixɨ, tɨj na'a a'u tɨ huatacá'a u Ponto, ajta aujna u Galacia, ajta aujna u Capadocia, ajta aujna u Asia, ajta aujna u Bitinia, a'u tɨ na'a saj a'utyáuu.
Ayaa pu ti'een, a'ini ayaa pu te'eyu'usi'i ɨ yu'uxari jetze tɨcɨn: Casi'i, xaaseij. Nu'uri ra'atyájra aujna u Sión, seij ɨ tetej, ɨ nyaj ra'ava'ahuau tɨ i ayan tyu'utyavaɨre'en nyaj japuan ra'ajtaahua ɨ chi'i. Ajta aɨn ɨ tetej, eihua nu huapɨ'ɨ rɨ'ɨ tiraatyajtuaa. Ajta, capu a'atzu rɨ'ɨri mej meyan tyu'utatévi'ira'a a'atɨ tɨ na'a tɨ ayan ra'ara'astijre'en aɨjna ɨ tetej.
Che'e aɨn raatapua'ajta tɨ a'ij pua'a ti'ityujcha'ɨ, ajta che'e aɨn ayan huarɨni tɨ xa'apɨ'ɨn cɨn seijra'a. Che'e ajta aɨn ayan rahuauca tɨ rɨ'ɨ ti'iseijra'a hua'a jemi ɨ tyaɨte. Che'e ahuaujca'anyen tɨ ayan huarɨni.
Aɨj pu cɨn, miche'e meyan huarɨni ti'itɨ cɨme'e tɨ xa'apɨ'ɨn een, a'ij tɨ tiraavijte'e aɨme ɨ mej ti'itɨj cɨn á'aviicue'ire'e maɨjna ɨ maj cɨn rajpueijtzi maɨjna cɨme'e tɨ Dioj ayan tihua'uta'a. Miche'e meyan raatatuiire'en ɨ ruxaijnyu'uca aɨjna jemi tɨ hua'utyataahuaca'a tɨ ajta cai a'anaj ti'itɨ cɨn atya'ɨtza'ara. 
Tyatɨ'ɨj tyaɨjna jamue'ixaa a'ij tɨ eenye'eque'en huataseijre'esin ajna xɨcajra'an jetze tɨ jetzen ajtahua'a ya va'acányejsin aɨjna ɨ tavastara'a, aɨjna ɨ Jesús tɨ ajta Cɨriistu'u pueen, tɨ ij ayan nain cɨn antyujmua'aréera, catu ra'astijra'acaa tyaɨjna ɨ nyuucari ɨ maj rujɨɨmua'a mana'a rajtyau, ɨ maj meyan ti'imua'atzajcaa. Catu xaa nya'u tajɨɨmua'a tyana'a rajtyau silu tyajɨ'ɨsi tu cɨn naa rɨ'ɨ tiya'useiira ta'araa tɨ aɨ pu nain cɨn antyujmua'aree. 
Ayaa xu ramua'aree tɨ ayan te'eme ajna xɨcajra'an jetze tɨ jetzen nain te'entipua'ari. Aɨ mu huataseijre'esin aɨme ɨ mej amua'axaahuari'i mej mi ra'axaahuari'ira ɨ nyuucari tɨ tejmi jemi raatyajtuaa. Ayaa mu maɨjna cɨn á'ujhua'anya'a mua'aju'un maj meyan ra'astijra'a aɨjna tɨ ayan tihua'amitejte'e tɨj na'a a'ij tɨ tihua'araanajchi tɨ a'ij pua'a een. 
Ma ajta, tɨ pua'a aɨjna ɨ a'atɨ ayan tira'ara'asten aijna i nyuucari ɨ tɨ tejmi jemi huatyatu'iihuaca'a, ayaa tu tyaɨjna cɨn ti'ijmua'aree tɨ ayan raanaijmi'ire ɨ tzajta'an aɨjna ɨ a'atɨ tɨ aɨn tzaahuati'ira'a cɨn raxe'eve'e ɨ Dioj nain cɨme'e. Ayaa tu tyajta tyaɨjna cɨn ti'ijmua'aree tyej teyan tyaɨjna jemi seijre'e ɨ Dioj.
Ajta, a'atɨ tɨ na'a tɨ Dioj jemi seijre'e capu ajta a'atura ɨ jemin. Ma ajta, a'atɨ tɨ na'a tɨ ayan ti'itɨ cɨn atya'ɨtza'ara ɨ Dioj jemi, aɨjna ɨ a'atɨ capuu xɨ yau'eitaa a'araa a'ij tɨ een aɨjna, capu ajta xɨɨ raamuá'a. 
Capu a'atɨ a'anaj raaseij ɨ Dioj. Ma ajta, tɨ pua'a teyan ti'itaxe'eva'a seij tyajta seij, Dioj pu ayan tejmi jemi seijre'e, ajta aɨ pu tejmi jemi runaijmi'ire'e aɨjna tɨ cɨn Dioj ayan ti'itaxe'eve'e. 
Mɨ sej yaujmua'ame'en pueen, rɨ'ɨ xu'u saɨjna cɨme'e, sej si cai rana'amiche'en ti'itɨ tɨ na'a tɨ cai Dioj pueen. 
Ayaa pu'u, ne'ihuaamua'a mɨ nyaj a'amuaxe'eve'e, ayaa nu ti'ijxe'eva'acaa nyej neyan nyaɨjna cɨn tyajamuaataiti'i nyaɨjna cɨme'en tɨ Dioj tu'irajtuaasin tyatɨj tyana'a pua'amua tej teyan ra'astijre'e. Ma ajta, ca'anijra'a pu naata'aca nyej ni neyan ca'anejri cɨn tyajamuaatayu'use'en nyej ni neyan tyajamuaatahuavii sej seyan tyu'utatyese'en sej si sauj ra'ara'astijre'en saɨjna ɨ nyuucari tɨ seij na'a raatyajtuaa hua'a jemi ɨ tɨ Dioj huataura'ate. 
Ayaa pu ti'ixa aɨjna ɨ tavastara'a, tɨ ajta Dioj pueen tɨ seijre'e, tɨ ajta jajcua ɨmɨ seijra'acaa, ajta tɨ seijra'a a'ame tɨj na'a rusen cɨme'e. Ayan tɨcɨn: “Nyaa nu nyaɨn pueen ɨ ta'anajca, nyajta, ɨ nyatu'uve'etyajtɨ.”
’Pata'aj pajta peyan tiraataiti'i paɨjna ɨ tɨ aɨjna cɨn antyujmua'aree tɨ hua'acha'ɨ aɨme ɨ maj maun e'etyujsa'ɨri u Tiatira tɨ cɨme'en yee: “Ayaa pu yee ti'ixa aɨjna tɨ yaujra'an pueen ɨ Dioj, tɨ ajta ayan é'enye'en aj jɨ'ɨsíjmee tɨj taij tɨ atyújmeme, tɨ ajta ayan eenye'en tiɨɨcajmee tɨj coobre ti'itɨ ɨ maj tiracámeijri'i. 
“Ayaa nu huá'atya'axɨ'ɨca, nyajta pueijtzi hua'ata'aca aɨme ɨ nyaj hua'axe'eve'e. Aɨj pu cɨn, sata'aj saɨque tyu'umua'ati, sajta a'ujca'anyaacan cɨn na'ara'astijre'en. 
Nyajtahua'a nu atanyeeraca'a tɨ pua'a a a'utejvee aɨjna ɨ cahuaayu'u ɨ tɨ cueinara'a. Ajta aɨn tɨ ava'aca, aɨ pu tú'unamɨ'ɨ huitechuiica'a rumuajca'a jetze. Ajta aɨ pu huiirajraa tɨ ij hua'antimue'itɨn. A'u tɨ na'a pu a'uye'icaa hasta na'a cai naijmi'ica antimue'itɨ. 
Aɨj mu hui cɨn meyan iiya seijre'e jemin ɨ ɨpuari tɨ jetzen acajca aɨjna ɨ Dioj. Aɨ mu majta ravaɨre'e teyujta'a a'u tɨ aɨn Dioj e'eseijre'e. Nain tujca'ari tzajta'a, majta nain tɨca'ari tzajta'a, au mu ravaɨre'e. Ajta aɨn ɨpuari jetze tɨ acajca, aɨ pu hua'achaɨn aɨjna cɨme'e tɨ rusaɨj hua'a jemi huatyaturaasin.
Aj pu'i huá'uxɨjtaca'a aɨme ɨ maj muaacua, ɨ maj majta aityanami'ihuaca'a asta ajna tyaja'ure'enyen ɨ xɨcajra'an mej jetzen huacui'ini a'icaj ɨ tyaɨte ɨ maj yan japuan huachaatɨme. Pu'uri pɨti'ihuaujxa'apɨ'ɨntare a'atzaj tɨ pua'a, ti'itani xɨcajra'an, ajta ti'itani maxcɨra'ira'an, ajta ti'itani ninye'ira'a tɨ ayan huarɨni. 
Cɨme'en mu'u ticɨj, aj pu'i huatyaujca'atzɨjxɨ ɨ chaanaca tyamua'a naa. Ajta e'icaj pu a'avatzɨ ɨ tihua'achi'i ɨ tɨ aun a'uvaatɨma'acaa. Majta aráhua'apua vi'ira mu huacuii ɨ tyaɨte tɨ'ɨj huatyaujca'atzɨjxɨ. Majta aɨme ɨ seica ɨ tyaɨte, eihua mu huapɨ'ɨ tyu'utatzɨn, majta rɨ'ɨ tiraatyeejee ɨ Dioj. 
Ajta aɨn ɨ cu'ucu'u aɨ pu ca'anijra'a raata'a tɨ'ij hua'utenya'usi'ite'en aɨme ɨ maj rɨ'ɨ ti'iteseijre'e ɨ Dioj jemi. Ajta ayan tiraata'a tɨ'ij hua'utyamue'itɨn. Ayaa pu ajta tiraata'a tɨ aɨjna cɨn antyujmua'aréera tɨ'ij tihua'utaijte'en matɨj mana'a pua'amua yen seijre'e iiyan chaanaca japua, aɨme tyaɨtejra'a, majta aɨme tyaɨtejra'a, majta aɨme ɨ maj seij chuejra'a japua e'ema'acan, tɨj na'a ɨ tɨ seijre'e ɨ hua'anyuuca.
Cɨme'en pu'u ayan tiraata'ixaa, aj pu'i aɨn ayan raare'eveijchaca'a ɨ chaanaca japua, ajta rajsaɨj aɨjna ɨ tɨ tyu'ucɨɨraca'a ɨ chaanaca japua. Aj pu'i aun ya'ucaahua'axɨ aɨjna tzajta'a ɨ maj cɨn rajaachi ɨ uuva a'u tɨ Dioj ya'ujáche aɨjna cɨme'e tɨ huapɨ'ɨ nyu'ucamɨ'ɨ.
Majta mu teetej caavatzɨ, tyamua'a mevivejmá'a. Tyamua'a pu tijetyéjma'acaa a'achu cumu hueicate kiilu. Aɨme pu japua rajve ɨ tetyaca. Majta aɨme ɨ tetyaca, a'ij mu pua'a tiraatajée maɨjna ɨ Dioj maɨjna cɨme'e ɨ teetej a'ini eihua mu rajpueijtzica'a mej meyan caavatzɨ ɨ teetej. 
(-)
Sej si hui raacua'ani saɨjna ɨ hua'ahue'ira'a aɨme ɨ maj tie'ijta na'ari hua'ahue'ira'a ɨ hua'acapitan ɨ xantaaru'u. Sajta seyan raacua'ani hua'ahue'ira'a saɨme ɨ tyetyaca ɨ maj eihua rucaca'anye, sajta hui hua'ahue'ira'a ɨ cahuaayu'u, sajta hua'ahue'ira'a saɨme ɨ maj avé'etye'ete. Nain xu hui cua'ani hua'ahue'ira'a ɨ tetyaca, capu amɨn a'ij tɨ pua'a meyan ruxaahua á'ujhua'anye'en nusu maj ca'anyejri cɨn ti'imuara'acaa. Capu amɨn a'ij ajta tɨ pua'a mej vivejme'en títyatatí nusu meyan cɨle'enye'en cɨn ti'ivaɨre'e. Muan xu hui xaa hua'acua'ani ɨ hua'ahue'ira'a. ―Ayaa pu tyu'utaxajtaca'a aɨjna tɨ tajapua ti'ivaɨre'e. 
Jaxu'u pu cɨn tira'anami'i au tɨ va'atɨ autacá'a, tɨ tyamua'a te'ejtee. Tamuaamuata'a japuan hua'apua pu ará'axcaa a'u tɨ a'apueerta. Majta aɨme ɨ maj majta tamuaamuata'a japuan hua'apua ara'ase aɨme ɨ maj tajapua ti'ivaɨre'e, au mu e'itya'upu'uma'acaa a'u tɨ a'apueertajme saɨj ajta saɨj. Ajta, ɨ pueerta jetze, seij jetze ajta seij, ayaa pu te'eyu'usi'ihuaca'a a'ij maj antya'aruu aɨme ɨ tyaɨtestyamua'ame'en ɨ maj hua'a jetze airaujneijte aɨme jetze ɨ yaujmua'ame'en aɨjna ɨ Israel tyaacan. 
Ajta a pua'aque, au mu a'utyáuu mua'aju'un aɨme ɨ maj a'ij pua'a titetyújcha'ɨ, majta aɨme ɨ mej ti'ichyahuaara, majta aɨme ɨ maj ruxana'acɨre'e. Aɨ mu majta a pua'aque a'utyáuu mua'aju'un aɨme ɨ mej ti'ityacui'ica, majta ɨ maj rana'amiche ɨ tɨ cai Dioj pueen, majta matɨj mana'a pua'amua ɨ tɨ ayan tihua'araanajchi tɨ hue'itzi pueen, majta ɨ maj ti'ihue'itaca.
por el propio autor o licenciante.\
