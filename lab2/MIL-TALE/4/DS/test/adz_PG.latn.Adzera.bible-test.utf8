Miamun biŋan ugu, gubuʼ Anutu taŋinda gunuŋun da intap,
Da Anutu ini, “Nam mara maran ntapan santan nantap intap, gai kapa nidzun da nam yaba bida sai da kapa nidzun mara maran bida dzaŋkum. Da yamuŋgan nantap nautus i ruan nabinigi.” Da nam igi iwaʼ ibinigi.
Ibinigi da Anutu itaŋin apu marantaʼan miŋʼa uruts, tsiraʼ tsiraʼ impruʼ da mara maran sib aŋu, da itaŋin apu mara maran dzufan. Da araŋan itsaŋa nam igi iwaʼ bini i maraŋgan.
Anutu itsaŋan nam araŋan taŋindan igi santan aŋu iwaʼ ŋarubini biŋan imiŋʼ i maraŋgan. Nam idziaŋ iwaʼ da gubuʼ ipis—nigi isu gubuʼ da idziaŋʼ 6.
Da mpui maran maŋan intuap iwaʼ Iden da irunt imiŋʼ wasaʼ i gum igi i rima raŋaraŋ rutin, da ibatsaf isu mpui baŋin iruʼ da iruʼ.
Ibinigi da garam irim biŋan da apu dzuf da apu buman da marapagraʼ miŋʼa intap sib aŋu, da bitsintaʼ apu igi gan bits anuŋʼ ifasaŋʼ i sarimpa garam igi da rima araŋan sib u.
Anutu ini ibinigi i araŋan isruʼgin sib i bida agam gadan da agam maram buŋʼ antap ruan da agam buŋʼ asaŋʼ Anutu i sruʼa i nam bini da nam maisan.”
Ibinigi da Anutu Yawe ini da mur ini binaʼ, “U naŋ nam bida ani da dzi buŋʼ apupuarap da agu namiŋʼ wasaʼ i apu marapagraʼ da buman santan, agu buŋʼ asruak i waŋum da waga ŋaruntsuaf da gubuʼ sib aŋu nasaŋʼ u gubuʼ gam mampan.
Adam irut finiŋgan Ifa impai da araŋan finiŋgan iwaŋun da yapiŋʼ Kein. Da Ifa ini, “Yawe irim dzi sib da dzi yapiŋʼ naruŋʼ marub.”
Da Yawe ini, “Ibianuŋʼ da u bunaŋ sanab maisan ibiani i raiŋgam? U raiŋgam Abel biʼgan nifuŋgan nuʼan miŋʼa intap iwaʼ da dzi ibi nifun nuʼan i naŋa nam muŋaʼ.
Ada iwaŋun da irim Jabal. Jabal tafan rusan isu garam mpada tayaŋʼ apu pagraʼ bida makau da dumpa da nuniŋ da tumuaŋʼa uŋar tipa i apu rinigaŋan aŋu yuŋan.
Raiyi da Set irim naruŋgan marub maŋan da ifariŋʼ i biŋaŋgan Inos. Miŋʼa araŋan gubuʼ gan arigi da fadan da garam gar iyugin da nifun itsaf Anutu da ifariŋʼ i biŋaŋgan Yawe.
Gubuʼ Inos mpada udzufan basaŋʼa 90, da irim naruŋgan Kenan.
Gubuʼ Inok waʼa sib, da Jaret itip impai udzuf 800, da irim narun rusan marub da finam fain.
Da ifariŋʼ i biŋaŋgan Noa (waiŋgan ibi ‘asap’) da ini, “Araŋan buŋʼ arim asap da agi i gum nam gadan agi naŋa uwats uwats gin miŋʼa intap aru Yawe pupuarapa rutin ugu.”
Ibinigi da araŋan ini, “Dzi buŋʼ asiat garam gar santan dzi taŋindan rai sinuŋʼ intap, garam gar da apu marantaʼan santan mpada intap da dzufan. Dzi waŋuŋʼ ibarabin i dzi taŋin ribaraŋan.”
Da bitsintaʼ dzi buŋʼ autus i nan utusa i ruan gin da agu. Nabiani, warut finiŋgam da narum rusam da gan finin rusan nataŋʼ madzuŋ.
Noa irut finiŋgan da narun rusan impruʼ da finin rusan yataŋʼ madzuŋ i rima ruŋgan sib i mpui tsiraʼ.
Da nam marantaʼan santan miŋʼa intap sib aŋu imamp sib—apu mpada intap, marapagraʼ da buman, yuŋan da afafan da dzufan, impruʼ da garam gar.
Da Noa itip itaŋin ŋasabusir ifan i tsaŋanda bida mpui iriʼ iruʼ sib, ma imaʼ.
Ibinigi da Noa itaŋin madzuŋ da irut finiŋgan da narun rusan da narun rusan finin rusan impruʼ ruan waʼan.
Gubuʼ mara maran gubuʼ gan bidanigi
Miŋʼa agam da agam warim narum rusam nayus, i agam narum rusam yaŋin rusan utusa i ruan da mpada sisuŋʼa saŋʼa intap santan.”
Noa narun rusan ruta mpruʼa ruan waʼa madzuŋ ba ibiani, Sem, Ham da Yafet. (Da Ham isu Kanan ramaŋgan.)
Da itip ini,
Gomer irim narun rusan ibiani: Askenats, Rifat da Togarma.
Kanan naruŋgan miamun Saidon, da rain rusan fain biŋaŋgan ibiani: Hit
Sem naruŋgan Arfaksat isu Sela ramaŋgan, da Sela isu Eber ramaŋgan.
Da bitsintaʼ Yawe iruʼ ba i tsaŋanda gamp tsiraʼ da uŋar guntiʼ garam gar ruŋʼ rima yaban igi.
Sela udzufan iwaʼ 30 da irim naruŋgan Eber.
Nahor udzufan iwaʼ 29 da irim naruŋgan Tera.
Dzi buŋʼ anaŋ u biŋaŋgam nasu tsiraʼ,
Raiyi da Abram itip intsuŋʼ ifa mamai fain miŋʼa gubuʼ yaban miŋʼa Betel da yari uŋar apu rinigaŋan i nigi imiŋʼ wasaʼ i gamp Betel da Ai. Gamp Betel imiŋʼ gubuʼ ruʼan da Ai imiŋʼ gubuʼ yaban. Da miŋʼa nigi da araŋan itip yantuŋʼ tauf isu mumai mararam tsarada nam in da iyugin da nifun itsaf Yawe.
Ibinigi da kiŋ yaga Abram iba munti i maraŋgan da ini, “Ibianuŋʼ da u iyuʼ dzi? U saŋʼ nida nan wasi da dzi i u finiŋgam Sarai, ma?
Watsaŋan! Intap ani tsiraʼ biŋan imiŋʼ utaʼ aŋu, da agi buŋʼ ataŋin ruŋgaŋʼ rai. Ibinigi da wapiriaŋʼ nasaŋʼ maraŋgam aridan. Bida u nida fada bida baŋi yas, da dzi buŋʼ afa nabi baŋi bini, da bida u nida fada bida baŋi bini, da dzi buŋʼ afa nabi baŋi yas.”
Miŋʼa gubuʼ arigi da kiŋ nampaŋ 4, Amrafel miŋʼa Sinar, Ariok miŋʼa Elasar, Kedoraumer miŋʼa Elam, da Tidal miŋʼa Goim, yataŋʼ i ruan
Da gubuʼ arigi da Lot impa Sodom da ribaraŋan iyu araŋan impruʼ da nam bunumpan santan ibinigi.
i u yaba ragun i garam ipiap.”
Da bitsintaʼ Abram ini binaʼ, “O dzi Nifutsarifaŋʼ Yawe, u naŋgam bini u nida rima da dzi igi burima dzi sib bida anuŋʼ i dzi garam yami biŋan ani? Da dzi garam gumaŋʼ Elieser, garam Damaskus ugu, buŋʼ asu wain i dzi nam bunumpaŋʼ santan da gubuʼ dzi mampan.
Gubuʼ inaŋ i ruʼan da Anutu inaŋ da Abram igiŋʼ marampruʼ funub da itsaŋan nam mimin triŋtriŋan tsiraʼ biŋan ibuafir araŋan sib da irat funub aŋu.
1-3 Gubuʼ aru Abram mpada Kanan saŋʼa udzuf 10 sib da araŋan finiŋgan Sarai warim narun maŋan u. Ibinigi da Sarai ini da Abram ibiani, “Yawe yudzu dzi waŋuŋgaŋʼ sib da dzi warim naruŋʼ maŋan u. Da dzi rim Hagar, sagat Idzip dzi sagat gumaŋʼ ugu, da agu i u ruta giŋʼan. Da bida araŋan rima narun rusan da nigi buŋʼ autus i ruan i dzi biŋaŋgaŋʼ.”
Dzi buŋʼ anaŋ u yaŋiŋgam nawaʼ nasisuŋʼ nayus da wasaŋʼ i farisa sib u.”
Da wasaŋʼ i ruta rain rusan mpada bini u.”
Dzi buŋʼ autus u yaŋiŋgam nawaʼ nasisuŋ nasu utup ampibiŋan da utup kiŋ buŋʼ awaʼ namiŋʼ agu gin nabinigi.
Da Abraham ini da Anutu ini binaʼ, “O Anutu Yawe, dzi maraŋʼ ifur i Ismail i suda wain i u nangam ragadan da fintidan igi.”
Agam iba dzi maragab uŋaraŋʼ sib da waga nam isiʼ pas wasuf i, ida wamus yuŋa sanabam.”
Sara irubuŋʼ da ini imiŋʼ waŋuŋgan ibiani, “Mai, dzi da gabuŋgaŋʼ ifufi sib, da aga riniŋgaŋʼ iraraiʼ wa. Da aga bu waʼa da nam nugun tsiaʼan igi bida anuŋ?”
Ibinigi da Dzi buŋʼ aruʼ da natsaŋan i maraŋgaŋʼ i nam raŋan Dzi riŋantagin ani. Da Dzi buŋʼ atsaŋan da nasruʼgin.”
Da Yawe itip ini, “Bida Dzi tsaŋanda garam rururuŋan 40 mpadan, da Dzi wasaŋʼ i siata gamp igi rai u.”
Da bitsintaʼ rib iruʼ igi ini da araŋan ibiani, “Imaʼ. Aga buŋʼ agiŋʼ mumai mpruʼa ruan gin ani.”
Garam iruʼ igi ini da Lot ini binaʼ, “Bida u narum rusam marub da finam ma bum rusam ma ribam fain mpada gamp ani mpruʼan, da wani rutin i ribaraŋan uriʼan da taŋinda gamp ani rai,
Ariʼ! Wafa suŋ aŋu, i dzi wasaŋʼ naŋa nam maŋan nasaŋʼ u waʼan nigi.” (Lot ini gamp igi isiʼ aŋu, i wain igi da garam ifariŋʼ gamp igi Tsoar, waiŋgan ibi ‘isiʼ’ ma ‘nam utaʼ aŋu’.)
Ibinigi da idziaŋ arigi da ribaraŋan irim wain da raman inum da narun finam miamun yataŋʼ irut igiŋʼ. Wain yis araŋan funub aŋu da araŋan wasruʼ i nam idzuwai araŋan naruŋgan miamun igi naŋa i araŋan u.
Abraham ruŋgan ini i sagat igi araŋan nafuŋgan. Da sagat runi ibinigi i Abraham igi araŋan nafuŋgan marub. Gubuʼ dzi uda sagat igi da dzi maraŋʼ ifur i dzi naŋ sanab rururuŋan da dzi wanaŋ asub maŋan u.”
Abimelek ini da Abraham ibiani, “Watsaŋan. Intap ani dzi intapaŋʼ. U maram fura i mpada anuŋʼ da wafa mpa gin.”
Da araŋan itip ini ibiani, “Muŋʼ ugu da maŋa wanaŋ da ini da Abraham ibi Sara isaŋʼ i rima narun, imaʼ. Da bitsintaʼ dzi rim araŋan naruŋgan marub da gubuʼ araŋan fufidan.”
Anutu iriŋantin i mamaʼ raŋan da Anutu aŋira gan inuʼ Hagar imiŋʼ gunuŋun ini binaʼ, “Hagar! Ibianuŋʼ? Agu anuŋʼ ratan u. Anutu iriŋant i mamaʼ raŋan aga sib.
Abraham itsaf dumpa naru faʼ rinan 7 da irim imiŋʼ Abimelek maran
Tataʼ maratait maŋan da Abraham yuriʼ da idumpu gai mariŋʼ taida nam tsaradan gin sib da idzur impruʼ da nam bunump santan iyab doŋki gan. Da iyu mamaʼ guman iruʼ impruʼ da naruŋgan Isak da iyuŋ i fada mumai aru Anutu ntuaŋa rutin sib ugu.
Da bitsintaʼ Yawe aŋira gan inuʼ araŋan imiŋʼ gunuŋun ini binaʼ, “Abraham! Abraham!”
Raiyi da rib fain iragi Abraham raiŋgan Nahor narun rusan rutin ibiani, “U raiŋgam Nahor finiŋgan Milka irim narun rusan biŋaŋgan ibiani:
“Garam tsiraʼ, aga maraŋʼ ifur ibiani: U garam nifutsarif impa wasaʼ i agai. Bida u waŋuŋgam uda tauf bampun rima badzabin maŋan miŋʼa aga gin, da warim finiŋgam in. Aga maŋa wasaŋʼ i nida nan intiʼ i tauf bampun u rima finiŋgam in u.”
Abraham iyu Efron nam bunumpan ruŋgan nidan igi iyab da irants 400 silva da irim da Efron imiŋʼ garam nidzun santan Hit maran.
Yawe, Anutu suda wain i gunuŋun, iyu dzi sinuŋʼ dzi ramaŋgaŋʼ gampan da dzi intapaŋʼ da iraga nan muŋʼ da dzi i buŋʼ ataŋin intap aruani da dzi yaŋin rusaŋʼ. Araŋan buŋʼ ataŋin gan aŋira gan namuŋʼ i agu nafa dzi gampaŋʼ wain, i rima agu sib i uda sagat i dzi naruŋgaŋʼ miŋʼa nigi.
Garam gum ifa da araŋan da igutin, “Amaʼ, sagat, isaŋʼ i u rima mpui pas miŋʼa u guram da dzi numan?”
Da ini, “Dzi natsarif Yawe, dzi garamaŋʼ tsiraʼ Abraham Anutu gan, i suda mara-ampi nidzun da atsuŋʼa nangan nidan santan da araŋan da uda dzi bada rururuŋan aŋu da Abraham raiŋgan utupan.”
Da dzi garamaŋʼ tsiraʼ Abraham ini da dzi da dzi tsarif ruaŋʼ i atsuŋʼa araŋan nangan bida ani, ‘Agu anuŋʼ uda sagat maŋan da dzi naruŋgaŋʼ miŋʼa intap Kanan aru dzi mpada gin ani u.
Gubuʼ dzi guta i araŋan i maŋa naruŋgan araŋan, da araŋan ini da dzi ibiani, ‘Dzi ramaŋgaŋʼ Betuel. Da dzi rumpuŋʼ rusaŋʼ Nahor da Milka.’
Da bitsintaʼ Rebeka rinaŋgan da nafuŋgan ini binaʼ, “Aga maraŋʼ ifur i Rebeka ruta aga mpada saŋʼa gubuʼ 10 ma gubuʼ fain raiyi, ida araŋan musa ruta agam fadan.”
i gan garam ipiapan
Abraham itip iyu sagat maŋan, biŋaŋgan Kitura.
Gubuʼ Abraham mampa sib, da Yawe ifinti araŋan naruŋgan Isak. Da Isak impa uts da mpui maran Bir-Lahai-Roi.
Isak finiŋgan isu sagat yami, ibinigi da Isak yugin da Yawe i rima araŋan finiŋgan sib. Yawe iriŋant i araŋan nangan udagin da Rebeka iwaŋun.
Mamaʼ narun iruʼ igi ibasu garam sib da Isau isu garam mararuru da baŋi-tatiʼ i yuŋa wap da waʼan da apu. Da Yakop araŋan garam mpada ntras aŋu, da araŋan inaŋ da impa gamp aŋu.
Wampa intap ani da Dzi buŋʼ arut agu da nafinti agu. I intap aruani santan Dzi buŋʼ arim da agu da u tafam rusam i saŋʼa nan Dzi tagada ruaŋʼ gin da u ramaŋgam Abraham ugu.
Isak iraf gum da udzuf arigi imiŋʼ intap igi da nam nidzun bitsintaʼ bitsintaʼ araŋan ntaŋan da ikap nidzun 100 isaŋʼ ruan santan, i Yawe ifinti araŋan nidzun aŋu,
Isak itaŋin nigi rai da itip iraf mpui maŋan. Da gubuʼ arigi da garam maŋan watip irut isu ufuai gin u, ibinigi da ifariŋʼ i biŋaŋgan Rihobot (waiŋgan ibi ‘intap utaʼ maŋan’) da ini, “Aruani da Yawe irim intap utaʼ maŋa ani da agi i mpada bini da agi yaŋin rusaŋʼ buŋʼ autus i ruan nawaʼ nasisuŋʼ namiŋʼ gamp ani.”
Gubuʼ arigi rururuŋan da Isak garam guman ibawaʼ da araŋan da ini rutin ibiani, “Aga raf mpui maŋan da aga waʼ da mpui sib wa.”
da Rebeka ini da naruŋgan Yakop ini binaʼ, “U riŋantin, aruani da dzi mpai da dzi riŋant i u ramaŋgam nangan nidan da Isau bida ani,
Araŋan yudzu nuniŋ rinifufun ifa Yakop baŋin da wan da ibuafir sib.
Da itip igutin ini binaʼ, “Agu dzi naruŋgaŋʼ Isau rururuŋan, ma?”
wit nidzun da wain faʼ ampibiŋan.
Da Isau ini, “Dzi Isau, u naruŋgam miamun.”
U buŋʼ ais buŋaʼ maiʼ maiʼ i waʼa da nam bunumpam
Anutu Nampaŋ Wain Tsiraʼ nafinti agu da nautus i u yaŋiŋgam nasu garam wain wain ampibiŋan.
Da itsaŋan Yawe muntida waguŋʼ gin da nidan, “Dzi Yawe, u rumpuŋgam Abraham da ramaŋgam Isak Anutu gan. Intap aru u giŋʼa gin igi, Dzi buŋʼ arim da agu da yaŋin rusam.
Da Yakop ruyuŋ ifan da iwaʼ garam gubuʼ yaban intapan.
Da ribigi ini araŋan nangan muŋaʼ ibiani, “Aga wasaŋʼ i naŋa bidanigi u, nasaŋʼ dumpa sib aŋu nawaʼ nampruʼ ruan sib raiyi da aga namus rimpiŋʼa tauf igi sinuŋʼ mpui nifun da narim mpui da sib aŋu nampruʼ ruan nanum.”
Lia mara nidzun gan idaum aŋu , da bitsintaʼ Retsel araŋan aruf mararifirif biŋan iyus Lia i maraŋgan da nidzuŋgan santan.
Wampai nasaŋʼ suntaʼ bintsudan ani ntsupan, ida dzi namus rima Retsel da agu, da u buŋʼ atip anaŋ gum i dzi nasaŋʼ udzuf 7 maŋan.”
Yakop nugun isasus i araŋan da ini binaʼ, “Isaŋʼ i dzi uda Anutu mumai gan i naŋa nam Anutu naŋan? Imaʼ! Araŋan runtaʼ aŋu isu wain i udzuda agu i mamida rima narum.”
Impai da Lia sagat guman itip irim narun marub maŋan.
Raiyi da Lia itip irim narun finam maŋan da inuʼ i biŋaŋgan Daina.
Da Yakop ini, “Dzi wani u rima nam maŋan da dzi u. Imaʼ. Dzi buŋʼ autus gumaŋʼ mpada tayaŋʼ u apu gam, bida u uda dzi nangaŋʼ bida ani yaban:
Da gubuʼ dumpa da nuniŋ riniurun naŋa i yaba i ruan da Yakop irim gai baŋin uts sib in i mpui numan igi. Da itsaŋan gai igi da iyab i ruan.
Bida araŋan nidan, ‘Apu rinin puatpuatagin nasu u naŋgam,’ da apu santan irim narun puatpuatagin isaŋʼ ruan. Da bida araŋan nidan, ‘Apu umpuar tariŋʼan nasu u naŋgam,’ da apu santan irim narun umpuar tariŋʼan isaŋʼ ruan santan.
da itsuts i apu gan santan uda miŋʼa Mesopotemia i fada da ramaŋgan Isak i gan gampan Kanan.
U runt asub da dzi watsutsuf rumpuŋʼ rusaŋʼ da naruŋʼ rusaŋʼ maŋan u. U naŋ uwayant maisan biŋan.
Dzi naŋ gum i agu isaŋʼ udzuf 20 aruani. Dzi mpa tayaŋʼ u dumpa gam da nuniŋ gam ŋarubini biŋan aŋu da sib aŋu irim narun bini. Da dzi waga dumpa arapuʼ maŋan imiŋʼ u gin u. Imaʼ aŋu.
Da Laban ini, “Tauf ufuman ani isu ampap i rima maran furan i nan udzudan muntida wasaʼ i agu da dzi da aruani da fadan.” I wain igi da Yakop ifariŋʼ ini Galid.
Yakop itsaŋa da ini, “Mumai aruani isu Anutu gampan siŋa-ari.” Ibinigi da Yakop ifariŋʼ i biŋaŋgan Mahanaim, waiŋgan ibiani ‘gamp siŋa-ari iruʼrun’.
Da bitsintaʼ u ni da dzi sib ibiani, ‘Dzi buŋʼ ampa tayaŋʼ agu da nanaŋ u naŋgam mpadan nawaʼ ŋarubini aŋu, da nautus u yaŋin rusam nayus nasaŋʼ sasanuai miŋʼa uruts riŋan, da garam gar maŋan wasaŋʼ i farisan fantsupa sib u.’”
Idziaŋ arigi da Yakop yuriʼ da iyu finin rusan iruʼ da sagat guman iruʼ igi impruʼ da narun rusan marub 11 da yis mpui Jabok udziʼ ifa marafain.
Da bitsintaʼ garam igi ini binaʼ, “Wain idzuwai da u gut i dzi i dzi biŋaŋgaŋʼ?” Da ifinti Yakop i nigi.
Da sagat gum iruʼ igi da narun rusan iba da yidzaʼ fagan da itauf maran iruʼ intap imiŋʼ Isau maran.
Isau ini, “Da nabinigi da dzi nataŋin garam fain da agu i rima agu sib.”
Araŋan yaga ramaŋgan Hamor ini binaʼ, “Wau sagat aga da dzi i suda dzi finiŋgaŋʼ.”
Da ini binaʼ, “Aga wasaŋʼ atsuŋa sanab bida arigi. Aga wasaŋʼ i rima nafuŋgaŋʼ da garam maŋan mamida i safa riniubit u. Nigi buŋʼ asu rinin miaʼan tsiraʼ da agai.
Garam gamp igi santan iriŋant i nan igi, da sib aŋu irut Hamor da narun Sekem isaf riniubit.
Ida agi buŋʼ ayab gamp Betel, da dzi buŋʼ arim mumai mararam tsarada nam in da Anutu aru naŋa dzi nangaŋʼ udagin suda nidzun. Araŋan irim dzi sib da gubuʼ dzi waʼan da barabin ugu, da impa tayaŋʼ dzi i sanab santan aru dzi fada gin ugu.”
Da Anutu itaŋin araŋan rai i mumai aru Anutu ruta araŋan nidan nan da ruan gin ugu da ifan.
Yakop narun rusan marub 12 rima da finin rusan ugu ibiani:
Nigi Yakop narun rusan mpada Mesopotemia da riman ugu igi.
I intap araŋan da raiŋgan Yakop mpada gin isisuŋʼ ruan i ribaraŋan makau gan da dumpa gan da nuniŋ gan, da wasaŋʼ i rima ribaraŋan sib u.
Gatam da Amalek. Ribaraŋan isu Ada, Isau finiŋgan, yaŋin rusan.
Da Dison narun rusan marub ibiani: Hemdan, Esban, Itran da Keran.
Gubuʼ Samla mampan, da Siaul, garam gamp Rihobot miŋʼa mpui riŋan, iyu araŋan mumai gan isu kiŋ.
Yosef ini da rain rusan ibiani, “Agam wariŋant i dzi naŋgaŋʼ puafuban dzi tsaŋandan:
Gubuʼ Yosef fawaʼ sib Sekem,
Ibinigi da gubuʼ Yosef bawaʼan da rain rusan, da ribaraŋan impuŋ araŋan da igruʼ i gan ŋarukui gan griʼgriʼ guntiʼ bini igi sinuŋʼ
Raman isruʼgin da ini, “Hai, dzi naruŋgaŋʼ ŋarukui gan araŋan ani. Apu buman maŋan igara araŋan funub da itsiar fafarab da iga sib. O dzi naruŋgaŋʼ Yosef!”
Da bitsintaʼ Er iwaʼ maisan imiŋʼ Yawe maraŋgan da Yawe yis araŋan funub.
Da araŋan ini, “Bida u ruta dzi giŋʼan da u burima nam idzuwai da dzi?”
Da Yuda ini, “Araŋan runayu nam igi. Dzi bugin agi rusaudan da ampan rubuŋʼa ruan i agi. Dzi rim nuniŋ igi ifan da araŋan ibi dzi nida rutin ugu. Da bitsintaʼ u wawaʼ da araŋan u. Da isaŋʼ i.”
Yawe irut Yosef, da gum santan Yosef naŋan miŋʼa garam gudzuŋgan uŋaran iwaʼ ŋarubini biŋan aŋu.
Gubuʼ maŋan da Yosef yataŋʼ uŋar wasaʼ i naŋa guman da garam gum maŋan wampai nigi u.
Da bitsintaʼ Yosef mpada karabus,
Da gubuʼ Yosef batsaŋanda ribaraŋan da tataʼ, da itsaŋan rib iruʼ igi waŋun ibarabin da maran nidzun imais wasi.
I miamun da garam iwap dzi aŋu imiŋʼ garam Hibru intapan da iyu dzi iba ani. Da gubuʼ dzi mpada ani, dzi wanaŋ asub maŋan u. Irim dzi utaʼ aŋu yataŋʼ karabus.”
da itsaŋan makau dudubadan bini 7 waʼa mpui Nail yaba ba da gada sai mpui riŋan.
Gubuʼ arigi da garam rinifaʼ Hibru maŋan, garam siŋa-ari gudzuŋgan garam guman, irut agai impai karabus. Aga fis i naŋgaŋʼ puafuban rutin da araŋan idziwar i aga naŋgaŋʼ igi waiŋgan da agai.
Da dzi tipa giŋʼan da dzi tsaŋan dzaŋkum wain bitsintaʼ kapa nidzun 7 da iwaʼ maran bini aŋu.
Wain Anutu rima nam puafuban iruʼrun da agu igi ibi araŋan itip nam igi sib i waʼan, da Anutu buŋʼ anaŋ nawaʼ suŋ aŋu.
Da Kiŋ Farau igruʼ gan riŋ gan suda i maran miŋʼa gin i baŋin da yatsuf i Yosef baŋi narun. Farau yatsuf ŋarukui faʼ faʼ ŋarubini aŋu iyab da Yosef da isuŋun tsein gol ifa i wan.
Da ifariŋʼ narun marub isiʼ igi biŋaŋgan Ifraim (waiŋgan ibi ‘kapa nidzun’) da ini, “I Anutu inaŋ da dzi kap nidzuŋgaŋʼ bini i mamaʼ narun iruʼ imiŋʼ intap dzi mpada da barabin gin ani.”
Ibinigi da Israil narun rusan irut ampan fain ruʼa Idzip i uda wit impruʼ ruan ifan, i gubuʼ tsiraʼ nam gadan maʼan iwaʼ intap Kanan ibinigi.
Yosef rurim udzuŋʼ da ini, “Imaʼ. Nan ibi aru dzi nidan da agam. Agam garam rima ipiap i agai.
Da itiri ribaraŋan rai da ifa maŋan da iraŋ. Ntsupa sib da araŋan itip iba da ini nan da ribaraŋan. Araŋan ini da garam gum impuŋ Simion da idzur araŋan imiŋʼ i rain rusan maran.
Da garam gudzun tsiraʼ mpada tayaŋʼ intap igi ini da agai ibiani, ‘Sanab dzi tsaŋanda agam bida garam nan nidzun buŋʼ abiani: Agam wataŋin agamam bits narut dzi nampai. Da agam wayu nam gadan wafa i gam utupam nam gadan maʼa gin aga.
Da bida u mamida taŋinda araŋan da agai da aga wasaŋʼ i ruʼan u, i garam gudzun tsiraʼ ini da aga sib ibiani, ‘Dzi anuŋʼ tsaŋanda agam nasaŋʼ agam uda raiŋgam igi da ruta badan.’”
Ibinigi da ribaraŋan iyu nam bini riman da Yosef impruʼ da silva ruampi da irut Benyamin iruʼ gamp Idzip suŋ aŋu da ifamunti Yosef maraŋgan.
Gubuʼ Yosef bada uŋar, da ribaraŋan irim naŋgan uda badan ugu da araŋan, da yidzaʼ fagan da itauf maran iruʼ intap imiŋʼ araŋan maran.
Da wafaraŋʼ dzi kapaŋʼ tipa i silva naruʼ ribaraŋan raiŋgan isiʼ bekan nampruʼ da araŋan silva gan suba wit gin ugu.” Da araŋan inaŋ isaŋʼ Yosef nidan.
Da Yosef garam guman isau nam igi i bek santan, imiŋʼ rain tsiraʼ gin ibafan isaŋʼ waʼa rain isiʼ igi gin. Da itsaŋan kap silva igi miŋʼa Benyamin bek witan.
Da aga ni sib da agu, aga garam tsiraʼ gaŋʼ, ibiani, ‘Mamaʼ isiʼ arigi wasaŋʼ i taŋinda ramaŋgan rai u. Bida araŋan taŋinda ramaŋgan rai da raman buŋʼ amamp.’
Ibinigi da garam tsiraʼ, dzi gaib ruŋgaŋʼ da agu i u garam gumam dzi uda raiŋgaŋʼ isiʼ igi mumai gan da suda u garam gumam utaʼ aŋu, da wataŋin araŋan da narut rain rusan natip nafan.
Aruani da agam wafa suŋ aŋu da ramaŋʼ da wani rutin, ‘U naruŋgam Yosef ini ibiani: Anutu itaŋin dzi isu garam gudzun tsiraʼ da dzi mpa tayaŋʼ intap Idzip santan. Wauriʼ da waba suŋ.
Wani da ribaraŋan nampruʼ i uda karis fain miŋʼa Idzip ani nafan i uda narun rusan da finin rusan da ramaŋgam naba ani.
Ibinigi da Israil iyu naŋgan santan da irut utupan ifa i waʼa Idzip, da gubuʼ araŋan fawaʼa Birsiba da itsara nam isu daŋki ifan da ramaŋgan Isak Anutu gan.
Hanok, Palu, Hetsron da Karmi.
Tola, Pua, Jasup da Simron.
Heber da Malkiel.
Jatsiel, Guniʼ, Jetser da Silem.
da agam wani araŋan nangan muŋaʼ nabiani, ‘U garam gumam agai ani gumaŋʼ naŋan da ibiani, aga garam mpada tayaŋʼ dumpa da makau, yatsuŋʼ aga ramaŋʼ rusan sanaban musa naŋan. Aga atsuŋʼ gin da aga isi isiʼ isaŋʼ aga yiŋʼa rutin.’ Da nigi saŋʼ i rima agam sib i mpada intap Gosen, i garam Idzip ibugin i suda uts da garam mpada tayaŋʼ dumpa.”
Da Yakop ini da kiŋ ibiani, “Dzi udzufaŋʼ ntsuŋʼa mpada yuŋan da aruani isaŋʼ 130 aŋu, da wasaŋʼ dzi ramaŋgaŋʼ da rumpuŋgaŋʼ udzufan ntsuŋʼa mpada yuŋan u. Da dzi waʼ da barabin ampibiŋan impruʼ.”
Warim aga sib i aga anuŋʼ mampa i maŋits da aga intapaŋʼ miŋʼa utaʼ u. Wayu agai da intapaŋʼ nasub dzafain i nam gadan. Da aga nasu kiŋ garam guman da sagat guman utaʼ aŋu, da intapaŋʼ buŋʼ asu kiŋ gan. Warim nam gadan da agai i aga anuŋʼ mampan, da warim nam yamun da agai i intap anuŋʼ miŋʼa utaʼ u.”
Yakop gubuʼ gan naŋa i mampan basuda uts, da inuʼ naruŋgan Yosef ba da ini rutin ibiani, “Bida u maram arida nidzun aŋu i dzi da warim baŋim waruʼ dzi faga rampuat da wataga ruam nidzun aŋu da dzi i u anuŋʼ rima dzi i gamp Idzip ani u,
Dzi ni nan igi i gubuʼ dzi miŋʼa Padan Aram badan ugu da Retsel imamp imiŋʼ sanab, uts aŋu da gamp Efrata imiŋʼ intap Kanan da irim nugu barabin tsiraʼ biŋan da dzi i u rinaŋgam. Da dzi rim araŋan i sanampun riŋan fada Efrata” (nigi Betlehem).
“Anutu aru muŋʼ da dzi rumpuŋgaŋʼ Abraham
Da ini, “A̛a ramaŋʼ! Nani mamaʼ miamun. Da warim baŋim bini nayab i araŋan gudzun.”
da wariŋant i dzi, agam ramaŋgam Israil, nangaŋʼ nidan.
Dzi wasaŋʼ i mpada wasaʼ i rib iruʼ igi nangan maradzigin tipan u.
gada apu gan garadan da tipa bada gan giŋʼa gin.
da buŋʼ adzuʼ ŋarukui gan gin.
da buŋʼ adzuaŋʼ aruʼ da nausu ruŋgan i buariŋʼa barabin
da bitsintaʼ araŋan buŋʼ ais ribaraŋan da nadaru rai nafan.
Da bitsintaʼ Yosef baŋin waratarat da gan dampa gan u, imaʼ.
Nam fintidan santan igi narut agu, Yosef,
Yakop intsup nangan nidan da narun rusan sib da intsruŋ fagaŋgan iyab rabiʼ gan da igiŋʼ iruʼ da imamp.
Gubuʼ ribaraŋan bawaʼa miŋʼa mumai tura wit i uda nidzun gin miŋʼa Atad, uts da mpui Jordan, da siŋisiaŋ tsiraʼ biŋan imunti i Yakop. Da Yosef itip impa i ramaŋgan i nigi isaŋʼ gubuʼ 7.
Agam ini wayada dzi da bitsintaʼ Anutu yitam i agam naŋgam maisan igi isu nam ŋarubini, i rima garam ampibiŋan naŋgan mpadan sib. Da iwaʼ ibinigi.
