ये़सु ख्रिस्‍ते़न्‌  अब्राहामरे़ कुस्‍साः हे़क्‍क्‍याङ् दाउद हाङ्‌ङिल्‍ले़ कुस्‍साः वये़रो॥ कङ्‌ग खुने़ॽ कुधाःक्‍हाॽरे़ खुनिॽ मिङ्‌स्रारो–
खे़ङ्‌हाॽरे़ नोगप् मे़बिरु, “यहुदिया थुम्‍मोबा बे़थलेहे़म्‍मो खुने़ॽ सावाःन्‍छिङ्‌मा के़बोःङ्‌बा वाॽरो॥ थेआङ्‌भे़ल्‍ले़ माङ्‌निङ्‌वाॽपाःन् के़बाःप्‍पाल्‍ले़ अक्‍खेलॽरिक् साप्‍तुआङ् पत्–
यरुसले़म ये़क्‌यक्‍लाम् नु यहुदिया थुम् हे़क्‍क्‍याङ् यर्दन यङ्‌घङ् खिरिबा के़रे़क् थुम्‍हाॽओलाम् मनाहाॽ कुदुम्‍से़
सिःमे़ल्‍ले़न् खामाक्‍माओ के़वाॽबाहाॽरे़ खुनिॽ लुम्‍मो ओःत्तिधिक् ओःत्‍लो॥”
खिनिॽग इक्‍सादिङ् खाम्‍बेःक्‍माओबा युम्‍निङ्‌लो, कर युम्‍मिल्‍ले़ कुलिम्‍मे़न् माःबेःक्‍ने़ फाॽग्र याम्‍मो के़लिम्‍बा चोःक्‍मा सुक्‍मे़दे़त्‍ने़न्‍लो॥ खे़ल्‍ले़ कुयाःम्‍बक् थेआङ् होःप्‍लो, कर खे़ङ्‌ग लाप्‍फुमा पोःङ्‌ङाङ् मनाहाॽरे़ मे़दोॽरुरो॥
“मोसारे़ कुसाम्‌यो इङ्‌जाःङ्‌ङिल्‍ले़ के़बाङ्‌भेॽसाबाहाॽ लुङ्‌माॽ तुक्‍ते़से़ॽआङ् के़निङ्‌मिहाॽ चिःत्ते़से़ॽ  लॽरिक् पाःत्तुबा के़घे़प्‍सुम्‍माङ् के़वयिॽ,
“इक्‍सादिङ् खाम्‍बेःक्‍मो याङ्‌साकुन्‍धे मे़लुप्‍से़न्‍ने़ॽओ॥ खे़प्‍मोग थक्‍पाहाॽरे़ मे़जःॽ, हिङ्‌धोःक्‍किल्‍ले़ यःन्‍दुॽ, हे़क्‍क्‍याङ् खुःन्‍द्रिक्‍पाहाॽरे़ मे़घुःत्तुॽरो॥
“इङ्‌ले़क्‍पा माङ्‌निङ्‌वाॽपाःन् के़बाःप्‍पाहाॽनु सिङ्‌सिङ् ये़क्‌ये़क् लॽरे़म्‍मे़ॽओ, खे़ङ्‌हाॽग लाःक्‍कात्‍लाम् मे़ल्‍लुक् कुइसिःक् मे़ले़ङ्‌सिङ्‌ङाङ् खिनिॽओ मे़दारो, कर सिगाङ्‌ग खे़ङ्‌हाॽ किप्‍मा के़घुःबा पराबासिरो॥
हे़क्‍क्‍याङ् युःन्‍छिक् पोःक्‍खे़आङ् यरिक् फे़न्‍साम्‍मिल्‍ले़ याङ्‌घुसिबा मनाहाॽ खुने़ॽओ मे़दारुसि, हे़क्‍क्‍याङ् खुने़ॽ पाःन्‍जाक्‍किल्‍ले़ खे़न् फे़न्‍साम्‍हाॽ के़रे़क् नाःत्तु लःत्तुसिआङ् के़रे़क् के़दुक्‍पाहाॽ नुसुसिरो॥
खे़न् युःन्‍छिक् ये़सुःन् नु कुहुॽसाम्‍बाहाॽ मत्तिरे़ कुहिम्‍मो चाजासे़ मे़युङ्‌सिङ्‌ङिल्‍ले़ एःङ्‌याङ् के़भोःङ्‌बा यरिक् मनाहाॽ नु वेॽ “लायोबाहाॽ” मे़द्‌ये़आङ् खे़ङ्‌हाॽनु सोरिक् चाजासे़ मे़युङ्‌सिङ्॥
हे़क्‍क्‍याङ् ये़सुरे़ थिक्-ने़त् (१२) कुहुॽसाम्‍बाहाॽ उःत्तुसिआङ् फे़न्‍साम्‍हाॽ नाःप्‍मा लःप्‍मा नु के़रे़क् परिक्‍ले़न् के़दुक्‍पा के़यॽबाहाॽ वेःम्‍मा युक् पिरुसिरो॥
फुॽनुसाॽहाॽ आबाङे फुॽनुसाॽहाॽरे़ खुनिॽ तक्‍ले़ङ्‌वाओ मे़बोःक्‍काङ् इङ्‌मे़ले़क्‍तुसि हे़क्‍क्‍याङ् से़प्‍मा मे़बाङ्‌घुसिरो॥ हे़क्‍केलॽरिक् पा-माहाॽ साःहाॽरे़, हे़क्‍क्‍याङ् साःहाॽ पा-माहाॽरे़ खुनिॽ तक्‍ले़ङ्‌वाओ मे़बोःक्‍काङ् से़प्‍मा मे़बाङ्‌घुसिरो॥
हे़क्‍केःल्‍ले़ थेःन् ओमत्‍छे़ खिनिॽ के़बेगि? माङ्‌निङ्‌वाॽपाःन् के़बाःप्‍पान्बि? ओरो, से़क्‍खाए इङ्‌गाॽ मे़त्‍निङ्, खुने़ॽग माङ्‌निङ्‌वाॽपाःन् के़बाःप्‍पानुःल्‍ले़आङ् यम्‍बारो॥
निङ्‌वाॽफुमाङ्‌ङिल्‍ले़ इङ्‌गाॽ सिदुङ्‌जभाःन् चाहाबा मे़जोःक्‍कान् कर मनाहाॽ लुङ्‌माॽ तुक्‍ते़म्‍सिम्‍मे़ॽ फाॽआङ् निङ्‌वाॽ चोगुङ् लॽरिक् साम्‌योसाप्‍लाओ पाःत्तुबा पाःन्‍निन् के़निःसुम्‍माङ् के़वयिल्‍ले़ग फोत्‍या मे़ःन्‍नेबा मनाहाॽ आप्‍तिक् के़न्‍गुःत्तुम्‍सिम्‍मे़न्‍बा वये़ मे़न्॥
नुःबा सिङ्‌बुङ्‌ङो नुःबाए सिङ्‌सेॽ थोःक्‍लो, ताप्‍फे़ःम्‍बा सिङ्‌बुङ्‌ङो ताप्‍फे़ःम्‍बाए सिङ्‌सेॽ थोःक्‍लो॥ सिङ्‌बुङ्‌माङ्‌ग सिङ्‌सेॽलाम्‍मे कुसिङ् निःत्ते़त्‍लो॥
खे़ल्‍ले़ चोगुल्‍ले़ इङ्‌गाॽ खे़ङ्‌हाॽनु खे़दाॽओ पाःत्तारो, थेआङ्‌भे़ल्‍ले़ खे़ङ्‌हाॽरे़ ओमे़मे़त्तुसाङ् मे़न्‍निःसुन्‍लो, मे़घे़प्‍सुसाङ् कुसिङ् मे़न्‍निःत्तुन्‍लो॥
ये़सुरे़ नोगप् पिरुसि, “प्‍याङ्‌सिगे़न् इक्‍ताप्‍पो नुःबा याॽरिःम्‍बा के़ले़प्‍पाङ्‌ग इङ्‌गाॽ मे़न्‍छाम्‍साःआरो॥
कुम्‍मारे़ हुःस्‍सुआङ् खे़न् चुक्‍मे़ल्‍ले़ अक्‍खे पाःत्तु, “बप्‍तिस्‍मा के़बिबा युहुन्‍नाःल्‍ले़ कुधे़गेःक्‍पे़न्‌चे़त्‍थ्‍याओ पिराङ्‌ङे़ॽओ॥”
“थेआङ् के़हुॽसाम्‍बाहाॽरे़ आनिॽ पाधे़बाहाॽरे़ मे़जोगु मे़युरुबा थिम्‍मिन् मे़न्‍इःत्तुन्‌मे़न्‍नाःत्तुन्बाबे? खे़ङ्‌हाॽरे़ चामानुःल्‍ले़ तगि चोःक्‍थिम् कुइसिःक् हुक् वामे़न्‍हप्‍तुन्‍लो॥”
खे़प्‍मो यरिक् मनाहाॽरे़ लाङ्‌सक्‍पाहाॽ, मिक्‍फःम्‍बाहाॽ, लाङ् हुक् फे़त्‍के़लाॽबाहाॽ, खुनिॽ पाःन् मे़न्‍लःम्‍मनाबाहाॽ नु वेॽ यरिक् के़दुक्‍पा के़यॽबाहाॽ मे़दारुसिआङ् कुलाङ्‌बुङ्‌मो मे़युक्‍खुसिरो॥ हे़क्‍क्‍याङ् खे़ङ्‌हाॽ के़रे़क् ये़सुरे़ नुसुसिरो॥
हे़क्‍क्‍याङ् ये़सुरे़ कुहुॽसाम्‍बाहाॽ इङ्‌गाॽ निङ्‌वाॽफुमाङ्‌ङिल्‍ले़ सेःन्‍दाङ्‌बा ख्रिस्‍तआ फाॽआङ् आत्तिन्‍हाॽआङ् मे़जे़क्‍ते़म्‍सिम्‍मे़न्‍ने़ॽओ लॽरिक् के़साक्‍पा इङ्‌जाःङ् पिरुसिरो॥
हे़क्‍क्‍याङ् ये़सुःन् नु कुहुॽसाम्‍बाहाॽ गालिल थुम्‍मो मे़द्‌ये़ल्‍ले़ खुने़ॽ अक्‍खे मे़त्तुसि, “आल्‍ल मे़न्‍छाम्‍साःन् इङ्‌मे़ले़क्‍तुॽआङ् मनाहाॽरो हुक् मे़सुप्‍तुॽ,
थेआङ्‌भे़ल्‍ले़ साङ्‌ग्राम्‍पेदाङ्‌बा हाङ्‌जुम्‍मिङ्‌ग लत्‍छा हाङ्‌धिक्‍ले़ कुसेवारोबाहाॽरे़ मे़देॽरुबा साम्‍म्‍याङ्-याङ्‌इत्‍छिःन्‌फोःङ्‌मा याःम्‍बक् चोगुबान्‍नु तङ्‌मा सुक्‍ते़त्‍लो॥
खे़न् मनाःल्‍ले़ सेःन्‍दोसु, “आत्तिन् साम्‌योइङ्‌जाःङ्‌ङिन्‌इःत्तुङ् नाःत्तुङ्‌बाबे?”
अक्‍खेलॽरिक् आल्‍लो तगि के़वाॽबाहाॽ एगाङ् मे़बोःङ्‌लो, हे़क्‍क्‍याङ् आल्‍लो एगाङ् के़वाॽबाहाॽ तगाङ् मे़बोःङ्‌लो॥”
खे़ङ्‌हाॽरे़ अदङ्‌साःन् नु अदङ्‌माःन् तारे़त्‍छुआङ् खे़ङ्‌हाॽ सम्‍दाङ् खुनिॽ तेःत्‍हाॽ मे़ने़स्‍सु हे़क्‍क्‍याङ् ये़सुरे़ अदङ्‌साःन् युक्‍तुरो॥
हे़क्‍क्‍याङ् कुम्‍बाःन् कुस्‍साः फोॽबाल्‍लो पेआङ् बा हे़क्‍केए मे़त्तु॥ खे़न् कुस्‍साः फोॽबाल्‍ले़आङ्, ‘पोःङ् आदाङ्‌बे, पेःक्‍कारो’ मे़त्तु, कर खे़न् याःम्‍बक्‍को मे़बेने़न्‍लो॥
हे़क्‍क्‍याङ् हाङ्‌ङिल्‍ले़ कुसेवारोबाहाॽ मे़त्तुसि, ‘मेःक्‍खिम् साभाङ्‌जाःन्‌यारिप् पोःक्‍खे़आङ् वाॽ, कर खे़प्‍मो उःत्‍छिङ् के़घोःबाहाॽ ताःमा सुम्‍बोधाबा मे़न्‍जोःक्‍ने़न्‍लो॥
ये़सुरे़ नोगप् पिरु, “‘के़न्‍दाङ्‌बा निङ्‌वाॽफुमाङ्‌ङिन् के़रे़क् के़सिक्‍लुङ्‌माल्‍ले़, के़रे़क् के़सक्‍मासाम्‍मिल्‍ले़, हे़क्‍क्‍याङ् के़रे़क् के़निङ्‌वाॽइल्‍ले़ मिःम्‍जि मे़त्ते़ॽओ॥’
खिनिॽ अक्‍खेलॽरिक्‍काङ् के़बाःत्तुम्, ‘आत्तिन्‌ले़त्तिङ्‌तोःम्‍मादे़न्‍निल्‍ले़न् माङ्‌हे़क्‍सिङ् खे़न् थेआङ् मे़ःन्‍लो, कर आत्तिन्‌ले़त्तिङ्‌तोःम्‍मादे़न्‍नोबा चोफाॽले़न् माङ्‌हे़क्‍सिङ् खे़न् कुबाःन्‍निल्‍ले़ खेःङ्‌सिङ्‌लो॥’
हे़क्‍क्‍याङ् खिनिॽग मनाहाॽरे़ के़म्‍दे़म्‍सिआङ् तुक्‍खे के़म्‍जाःत्तिॽ, हे़क्‍क्‍याङ् के़म्‍से़रिॽरो॥ खिनिॽ याप्‍मि नसाःन् के़जोगिबाल्‍ले़ चोगुल्‍ले़ के़रे़क् मे़न्‍छाम् सुवाङ्‌हाॽरे़ के़म्‍जिःत्तिॽरो॥
ताङ्‌साक्‍पे़न्‌नु खाम्‍बेःक्‍मान् ले़क्‍काङ् पेःक्, कर इङ्‌गाॽ आबाःन्‍जाक्‍हाॽ आप्‍फाल्‍ले़आङ् मे़ले़क्‍ने़न् मे़बेःक्‍ने़न्‍लो॥”
ये़सुरे़ याम्‍मो मे़त्तुसि, “साङ्‌ग्राम्‍पेदाङ्‌बा हाङ्‌जुम्‍मिङ्‌ग अक्‍तङ्‌बा चोःक्–माःङ्‌घा लाम्‍दिःक्‍को के़बेःक्‍पार के़बप्‍पा मनाधिक् वये़॥ खे़ल्‍ले़ कुसेवारोबाहाॽ उःत्तुसिआङ् कुयाङ्‌ङिन् फोःमा फाॽआङ् पिरुसिरो॥
हे़क्‍क्‍याङ् खे़ङ्‌हाॽरे़आङ् नोगप् मे़बिरु, ‘दाङ्‌बे, आप्‍फाल्‍ले़ आनिगे़ खे़ने़ॽ के़से़त्‍लाःक्‍ते़बा नु के़वामिःसे़बा हे़क्‍क्‍याङ् वाॽमा ते़न् मे़ःन्‍ने नु तेःप्‍फुङ् चाहाबा के़जोगे़बा, के़दुगे़बा नु पुङ्‌लाहिम्‍मो के़यागे़बा निःसुम्‍बे़आङ् कुभाॽ मे़बिआसिगे़न्बे?’
खे़ङ्‌हाॽरे़ मे़जर मे़युङे़ल्‍ले़ ये़सुरे़ खरे़ःङ्‌ङिन् खप्‍सुआङ् निङ्‌वाॽफुमाङ्‌ङिन् नोगे़न् पिरु, हे़क्‍क्‍याङ् खे़ःक्‍खुआङ् कुहुॽसाम्‍बाहाॽ अक्‍खे मे़त्तुसिर पिरुसि, “कन् ताःक्‍ते़म्‍मे़ॽआङ् चे़म्‍मे़ॽओ, कङ्‌ग नासिङ्‌गे़न् आधक्‍लो॥”
कर हे़क्‍केलॽरिक् नाःक्‍तुङ्‌ङिल्‍ले़ साम्‌योसाप्‍लाओ अक्‍खेलॽरिक् पोःङ्‌माए पोःङ् लॽरिक् साप्‍ते़बान् आक्‍खेआङ् के़प्‍पाबे?”
हे़क्‍केःल्‍ले़ खे़ङ्‌हाॽरे़ कोःम्‍भलेरे़ कुइक्‍ताप्‍पिन् ताक्‍कन्‍निबाहाॽ मे़सिःल्‍ले़ लुप्‍मासि फाॽआङ् इङ्‌मा निःन्‍धो मे़जोगु॥
खे़ङ्‌हाॽ मे़बेर मे़बत्‍छे़ल्‍ले़ साइरेनि ये़क्‌यक्‍लाम् के़दाःबा सिमोन मे़प्‍मनाबा मनाःन् मे़दुमुआङ् ये़सुरे़ कुसिलाम्‍साक्‍मा सिङ्‌ङिन् साक्‍के़ल्‍ले़क् पङ्‌मा मे़बाङ्‌घु॥
हे़क्‍क्‍याङ् कुदाःन्‍दिक्‍मा यहुदि चोःक्‌युम्‍भो तङ्‌नाम्‌रे़न्‌थिक्‍सिगेःक्‍पा ये़न्‍नो, तुम्निङ्‌वाॽफुसाम्‍बाहाॽ नु फरिसिहाॽ पिलातसरो मे़बेआङ्
‘दाङ्‌बाल्‍ले़ कुमाराम्‍मिन् यारिप् चोगे़म्‍मे़ॽआङ् कुलाम्‍हाॽ तोःन्‍दोःन्‌चोगे़म्‍मे़ॽ!’”
खे़न् पाङ्‌जुम्‍मोबा यरिक् मनाहाॽ खे़न् हिम्‍मो मे़जुप्‍से़॥
आल्‍ल बप्‍तिस्‍मा के़बिबा युहुन्‍ना नु फरिसिहाॽरे़ खुनिॽ हुॽसाम्‍बाहाॽ चाःने़त्तो मे़युङे़आङ् मे़वये़॥ थिक्‌ये़न् मनाहाॽ मे़द्‌ये़आङ् ये़सुःन् सेःन्‍मे़लाप्‍तु, “फरिसिहाॽ नु बप्‍तिस्‍मा के़बिबा युहुन्‍नाःल्‍ले़ खुनिॽ हुॽसाम्‍बाहाॽग चाःने़त्तो मे़युङ्, कर खे़ने़ॽ के़हुॽसाम्‍बाहाॽ थेआङ् चाःने़त्तो मे़न्‌युङ्‌ने़न्‍बाबे?”
हे़क्‍क्‍याङ् ये़सुःन् हिम्‍मो लाःसे़आङ् खे़प्‍मो यरिक् मनाहाॽ मे़जुप्‍से़बाल्‍ले़ चोगुल्‍ले़ खुने़ॽ नु कुहुॽसाम्‍बाहाॽरे़ चाजामा ये़म्‍मिन्‍ने मे़ङ्‌घोःसुन्‍लो॥
ये़सुरे़ खे़ङ्‌हाॽ सेःन्‍दोसुसि, “कन् खे़दाॽइन्‍ने कुसिङ् के़न्‍निःत्तुम्‍मिन्‍ने़ फाॽग्र, वेॽ खे़दाॽहाॽ आक्‍खेलॽरिक् कुसिङ् के़निःत्तुम्‍बाबे?
ये़सुःन् खःङ्‌बेओनु लाःक्‍कात् लःन्‍दे़नुमे़ःन्‍ने फे़न्‍साम्‍मिल्‍ले़ याङ्‌घुबा मनाधिक् इप्‍पुङ्‌दे़न्‍नोलाम् खुने़ॽ कुदुम्‍से़ त्‍ये़॥
खे़न् मे़न्‍छुमाॽइल्‍ले़ नासिङ्‌गे़न् कुधक्‍को पोःक्‍खे़बा पाःन्‍निन् निङ्‌वाॽ इःत्तुआङ् कुगिःमाल्‍ले़ यक्‍खे़र ये़सुरे़ कुलाङ्‌जक्‍को हबत्‌फन्‍छिङ्‌ल ये़सुःन् के़रे़क् पाःन्‍निन् चे़क्‍तु॥
हे़रोदियासरे़ युहुन्‍नाःन्‍नु कुसिक् पोगे़आङ् खे़न् से़प्‍मा निङ्‌वाॽ चोगुआङ् वये़साङ् खुने़ॽ से़प्‍मा मे़न्‍छुक्‍के वये़,
आल्‍ल खादामे़ल्‍ले़ खःङ्‌बेन् वरक्‍किल्‍ले़ कुलुम्‍मो वये़, हे़क्‍क्‍याङ् वरक्‍किल्‍ले़ कुयाओ ये़सुःङ्‌ग एःक् वये़रो॥
हे़क्‍क्‍याङ् याम्‍मो खुने़ॽ पाःत्तु, “सिक्‍लुङ्‌मोलाम् के़लःम्‍बा पाःन्‍निल्‍ले़ खुने़ॽ आसुत्‍थो चोगुॽरो॥
कुहुॽसाम्‍बाहाॽरे़ चामा थुङ्‌मा कुजाहाॽ याङ्‌सिङ्‌मा निङ्‌वाॽ मे़भेःत्‍छुरो॥ खे़ङ्‌हाॽरे़ खरे़ःङ्‌धिक्‍लक् खःङ्‌बेओ मे़गत्तु॥
हे़क्‍क्‍याङ् माङ्‌निङ्‌वाॽपाःन् के़बाःप्‍पा एलियाःन् नु मोसाःन् थाःम्‍ने़त्‍छिआङ् ये़सुःन्‍नु ताॽजे़क्‍खे़त्‍छिरो॥
खे़ङ्‌हाॽ कपर्नहुम्‍मो मे़द्‌ये़आङ् खे़प्‍मोबा हिम्‍मो मे़वये़ल्‍ले़ ये़सुरे़ कुहुॽसाम्‍बाहाॽ सेःन्‍दोसुसि, “आन्‍दे़ःन् लाम्‍मो खिनिॽ थे़माःन्‌पाःन् के़धक्‍तिर के़वयिबाबे?”
हे़क्‍क्‍याङ् ये़सुरे़ खे़न् निःसुआङ् कुयाःक् ले़ॽरे़र खे़ङ्‌हाॽ मे़त्तुसि, “हाराॽ हिन्‍जाॽबित्‍छाहाॽ इङ्‌गाॽओ ताःमा फाःक्‍ते़म्‍सिम्‍मे़ॽओ, खे़ङ्‌हाॽ मे़साक्‍ते़म्‍सिम्‍मिन्‍ने़ॽ, थेआङ्‌भे़ल्‍ले़ निङ्‌वाॽफुहाङ्‌जुम्‍मिङ्‌ग कन् हिन्‍जाॽबित्‍छा हे़क्‍तङ्‌बाहाॽरे़न्‍नेरो॥
कर खिनिॽ लुम्‍मोग हे़क्‍के पोःङ्‌मा मे़नुॽने़न्‍लो॥ खिनिॽ लुम्‍मोग आत्तिल्‍ले़ लाम्‍लोःबा पोःङ्‌मा निङ्‌वाॽ चोगुॽ खे़न् हाराॽ खिनिॽ सेवारोबा पोःङ्‌लरो॥
हे़क्‍क्‍याङ् नाम्‍धे़आङ् ये़सुःन् नु कुहुॽसाम्‍बाहाॽ यरुसले़म्‍लाम् मे़लःन्‍दे़ मे़बेरो॥
खे़ङ्‌हाॽ मे़द्‌ये़आङ् सेःन्‍मे़दोसु, “सिक्‍साम्‍बे, खे़ने़ॽग से़क्‍खा पाःन्‍लक् के़बाःत्‍लो॥ खे़ने़ॽग मनाहाॽरे़ खुनिॽ पाःन्‍नोआङ् के़म्‍बत्‍ने़न्, हे़क्‍क्‍याङ् आत्तिन् मनाहाॽआङ् के़न्‍छे़न्‍दुन्‍छिन्‌॥ खे़ने़ॽग निङ्‌वाॽफुमाङ्‌ङिल्‍ले़ कुलाम्‍मिन् से़क्‍खाए के़हुॽरुसिरो॥ हे़क्‍केःल्‍ले़ कन्‌पाःन्‍निन् आमे़त्ते़ॽ–रोमि पयम् हाङ् सिजरे़न्  एःङ्‌याङ् हुङ्‌मा आनिॽ साम्‌योथिम्‍मिल्‍ले़ आबिॽबि आम्‍बिने़न्बि?”
यरिक् मनाहाॽरे़ खुने़ॽ कुनिसाम्‍मिन् खुनिॽ सिराॽ थाङे़र मे़घे़प्‍सुरो॥
“खे़न् किप्‍मा के़घुःबा तुक्‍खेःन् एगाङ्
हे़क्‍क्‍याङ् खे़ल्‍ले़ खिन्‍छिॽ थोःस्‍मा खाम्‍लोओ यारिप् चोःक्‍मनाबा लत्‍छा यम्‍बा याक्‍फाङ्‌ङिन् ओसेःन्‍गे़धाक्‍सिॽ॥ खे़प्‍मोए आनिॽ साभाङ्‌जाःन्‌यारिप् चोगे़त्‍छे़ॽओ॥”
हे़क्‍केलॽरिक् खुने़ॽ पारे़र पत्‍छे़ल्‍ले़सा थिक्-ने़त् कुहुॽसाम्‍बाहाॽओबा यहुदा मे़प्‍मनाबे़न् खे़प्‍मो के़रे़ त्‍ये़॥ खुने़ॽनु तुम्निङ्‌वाॽफुसाम्‍बाहाॽ, साम्‌योथिम्‍साम्‍बाहाॽ नु यहुदि तुम्‍लाम्‍लोःबाहाॽरे़ मे़बाङ्‌घुसिबा ताभे नु तक्‍काःत् के़गप्‍पा यरिक् मनाहाॽआङ् मे़वये़रो॥
हे़क्‍केःल्‍ले़ पत्रुसरे़ माङ्‌हे़क्‍सिङ्‌ल अक्‍खे मे़त्तुसि, “कन् मनाःन् हाःत् इ फाॽआङ् मे़निःसुङ्‌ङिन्‍लो! खिनिॽ थे़मा के़बाःत्तुम्‍बा इ?”
27-28 खुने़ॽनुए कुभे़न्‍छाङ् नु कुजुप्‍साङ्‌बा सिलाम्‍साक्‍मा सिङ्‌हाॽ सम्‍दाङ् ने़प्‍फु फाःन्‍दाहाॽ थक्‍सुबाहाॽरे़ मे़भोःन्‍दुसिरो॥ ((अक्‍खेलॽरिक् “खुने़ॽ पाःन् के़भेःम्‍बाहाॽनु सोरिक् मे़जोगु”  लॽरिक् साम्‌योसाप्‍लाओ साप्‍ते़आङ् के़बप्‍पा पाःन्‍निन् के़रे़रो॥))
खे़ङ्‌हाॽओ ने़प्‍फु हुॽसाम्‍बाहाॽ पाङ्‌भेॽओ पेगे़त्‍छिर पत्‍छे़त्‍छिल्‍ले़ ये़सुःन् कुसिङ्‌निःप्‍मे़न्‍दे़प्‍मना पोःक्‍खे़आङ् खे़ङ्‌हाॽओ ओसेःन्‍धाक्‍सिङ्‌लो॥
हे़क्‍क्‍याङ् जकरियाःन् लाःक्‍कात् लःन्‍दे़, कर खुने़ॽ पाःप्‍माए मे़सुक्‍ते़न्‍लो, हे़क्‍केःल्‍ले़ हुक्‍चाःल्‍किल्‍ले़ मिक्‍सेःन् चोगुर पारे़, हे़क्‍क्‍याङ् खे़ङ्‌हाॽरे़ खे़ल्‍ले़ माङ्‌हिम् सिगाङ् सुफोःन् निःसुबिला लॽरिक् निङ्‌वाॽ मे़इःत्तुरो॥
हे़क्‍क्‍याङ् खुने़ॽ मिङ्‌सो इङ्‌धाःङ् के़बिबाहाॽ के़रे़क् थाःक्‍थाःक्‍को खुने़ॽ कुलुङ्‌गुम्‍मिन् ओसेःन्‍धाक्‍तुसिॽरो॥
“आस्‍साःए, खे़ने़ॽ के़रे़क्‍नुःल्‍ले़ पयम् यम्‍बा निङ्‌वाॽफुमाङ्‌ङिल्‍ले़न् माङ्‌निङ्‌वाॽपाःन् के़बाःप्‍पा के़म्‍मे़त्‍लो॥
थेआङ्‌भे़ल्‍ले़ यहवे दाङ्‌बाल्‍ले़ कुसाम्‌योथिम्‍मो तुम्‍बासाहाॽ के़रे़क् दाङ्‌बाओ सेसे लॽरिक् तोःम्‍मासिए पोःङ्॥
अक्‍खेलॽरिक् ये़सुःन् सिक्‍कुम्‍दिङ् निङ्‌वाॽ नु नासिङ्‌गे़न् थक्‍को निङ्‌वाॽफुमाङ् हे़क्‍क्‍याङ् मे़न्‍छाम् याप्‍मिरे़ खुनिॽ लुङ्‌गुम्‍मो पोःरे़र पेरो॥
युसुफे़न् हे़लिरे़ कुस्‍साः, हे़लिःन् मतातरे़ कुस्‍साः, माताते़न् ले़बिरे़ कुस्‍साः, ले़बिःन् मे़ल्‍चिरे़ कुस्‍साः, मे़ल्‍चिःन् जन्‍नैरे़ कुस्‍साः, जन्‍नैःन् युसुफरे़ कुस्‍साः वये़रो॥
सेसेमाङ्‌ङिल्‍ले़ कुमुक्‍साम्‍मिल्‍ले़ कुधिम् पोःक्‍खे़आङ् ये़सुःन् गालिल थुम्‍मो नुःक्‍खे़॥ खुने़ॽ खे़प्‍मो त्‍ये़बा इङ्‌घङ्‌ङिन् खिरिबा काक् लाजेॽओ से़ःरे़रो॥
हे़क्‍क्‍याङ् तानाम्‍सा ये़सुःन् एःक्‍सादे़न्‍नो पे, कर मनाहाॽरे़ खुने़ॽ आत्तो वाॽबे फाॽआङ् मे़गोःत्तु॥ खुने़ॽ मे़दुमुआङ् खुनिॽनुए वाॽर फाॽआङ् साक्‍मा मे़गोःत्तुरो,
हे़क्‍क्‍याङ् खे़न्‍नाङ् मुत्‍थ्रिक् पोगे़आङ् के़रे़क् पाःन्‍हाॽ ले़रुधआङ् खुने़ॽनु थासिङ्‌लो॥
खे़ङ्‌हाॽरे़ ये़सुःन् सुःमा मे़गोःत्तु थेआङ्‌भे़ल्‍ले़ के़वेःम्‍बा मुक्‍साम् खुने़ॽओलाम् लःन्‍दे़र पत्‍छे़, हे़क्‍क्‍याङ् खे़ङ्‌हाॽ के़रे़क् वेःन्‍दुसिरो॥
आबाङे थक्‍को साःङ्‌वे़त् चाराम्‍बा मे़न्‍निःमनाबाल्‍ले़ आक्‍खेलॽरिक् के़न्‍साॽरे़ कुधक्‍कोबा वाम्‍सिक्‍किन् के़निःसुबे?
हे़क्‍क्‍याङ् ये़सुरे़ युहुन्‍नालाम् के़दाःबाहाॽ मे़त्तुसि, “पेसे़त्‍छे़ॽआङ् कन् के़निःसे़त्‍छु, के़घे़प्‍से़त्‍छुबा पाःन्‍निन् युहुन्‍नाःन् मे़त्ते़छे़ॽ–अक्‍खेलॽरिक् मिक्‍फःम्‍बाहाॽरे़ निःमा मे़सुक्‍तुॽ, हे़क्‍क्‍याङ् लाङ्‌सक्‍पाहाॽ लाङ्‌मे़घेःक्, लोगेॽरे़ तरुसिबाहाॽ मे़वेःत्‌, हे़क्‍क्‍याङ् नाधे़क्‍क्रे़ङ्‌हाॽरे़ मे़घे़प्‍सु, के़सिःबाहाॽ याम्‍मो मे़हिङ्, हे़क्‍क्‍याङ् याङ्‌गे़साॽबाहाॽरे़ सुनाइङ्‌ङिन् मे़घे़प्‍सुॽरो॥
हे़क्‍क्‍याङ् खे़ने़ॽ आधे़गेःक्‍पो निःङ्‌गे़ॽ के़न्‍हुःत्ताङ्‌ङिन्‌के़म्‍बिराङ्‌ङिन्, कर कन् मे़न्‍छुमाॽइल्‍ले़ आलाङ्‌ङो फुङ्‌नाम्‍मिन् हुःत्ताङ् पिराङ्‌ङाङ् वाॽरो॥
कुहुॽसाम्‍बाहाॽ मे़बेआङ् ये़सुःन् मे़भोःक्‍खुर अक्‍खे मे़मे़त्तु, “आदाङ्‌बे, आदाङ्‌बे, आनिगे़ग हुम्‍मा सिःमा इःत्तिगे़रो॥”
हे़क्‍क्‍याङ् ये़सुःन् याइरसरे़ कुहिम्‍मो के़रे़आङ् पत्रुस, याकुब नु युहुन्‍नाःन् हे़क्‍क्‍याङ् खे़न् चुक्‍माल्‍ले़ कुम्‍बा कुम्‍मासिनुःल्‍ले़ वेॽ आत्तिन्‍नाङ् खे़न् चुक्‍मे़न् ने़स्‍से़बा ते़न्‍नो पेःक्‍मा मे़बाङ्‌घुन्‍सिन्॥
खे़ङ्‌हाॽ मे़त्तुसि, “इङ्‌गाॽ मे़न्‍छाम्‍साःल्‍ले़ यरिक् तुक्‍खेहाॽ तुम्‍मा पोःङ्॥ हे़क्‍क्‍याङ् यहुदि तुम्‍लाम्‍लोःबाहाॽरे़, तुम्निङ्‌वाॽफुसाम्‍बाहाॽरे़ नु साम्‌योथिम्‍साम्‍बाहाॽरे़ मे़नाॽआ, हे़क्‍क्‍याङ् मे़से़त्ताआङ्‌सुम् ये़न् एगाङ् सिःमे़न्‍लाम् याम्‍मो हिङ्‌ङारो॥”
खुने़ॽ इङ्‌साबाहाॽ तगि पाङ्‌घुसिरो॥ हे़क्‍क्‍याङ् खे़ङ्‌हाॽआङ् सामरिहाॽरे़ खुनिॽ पाङ्‌भेॽओ चामा थुङ्‌मा नु से़न्‍दिक् याङ्‌धोःक्‍से़ मे़बे,
निङ्‌मिःल्‍ले़ कुमुक्‍साम् सम्‍दाङ् इङ्‌गाॽ युक् पिनिङ्‌ङाङ् वाॽ, हे़क्‍क्‍याङ् असेःक्‍पाहाॽ सम्‍दाङ् खिनिॽ लाङ्‌के़घेगिॽ, ताङ्‌साङ्‌खे़बक्‍हाॽ के़दोॽरुम्‍सिम्, कर थेआङ् के़मे़म्‍मे़त्तिन्‍लो॥
हे़क्‍क्‍याङ् थिक्‌याःन्‍धक्‍पा कुजाःन् आबिरे़ॽओ॥
लाङ्‌गे़त् पिसाङ्‌बा सिवा लाजेॽस्‍मा हाङ्‌मान्  खासे़न् ये़न्‍नो ये़म्‍सिङ्‌ङाङ् कन् ये़म्‍मोबा मनाहाॽरे़ खुनिॽ तक्‍ले़ङ्‌वाओ पोःक्‍काङ् पाःन्‍धिक्‍तुसिॽरो, थेआङ्‌भे़ल्‍ले़ खुने़ॽ सोलोमन हाङ्‌ङिल्‍ले़न् सिक्‍कुम्‍दिङ् खाहुन् खे़म्‍से़ साॽरिक् माःङ्‌घाबा लाजेॽलाम् त्‍ये़आङ् वये़रो॥ कप्‍मो सोलोमन हाङ्‌ङिन्‍नुःल्‍ले़ पयम् यम्‍बान् वाॽसाङ् के़ङ्‌घे़प्‍सुम्‍मिन्‍लो॥
खिनिॽ थे़गेःक्‍कोबा काक् थे़गेःक्‍इहाॽ खुने़ॽ निःरुआङ् वाॽरो॥ हे़क्‍केःल्‍ले़ मे़गिसे़म्‍मिन्‍ने़ॽओ! खिनिॽग यरिक् चुजुक्‍सा पुहाॽनुःल्‍ले़आङ् इमे़ल्‍लुङ्‌बा के़जोगिरो॥”
हे़क्‍क्‍याङ् दाङ्‌बान् नुःङ् ताःइल्‍ले़, मे़न्‍इम्‍मे खुने़ॽ के़हाङ्‌बार के़युङ्‌बा सेवारोबाहाॽरे़ मुॽइसाम् मे़घोःसुॽ, थेआङ्‌भे़ल्‍ले़ खे़ल्‍ले़ आबाङे यारिप् चोःक्‍सिङ्‌ङाङ् सेवारोबाहाॽ चामादे़न्‍नो युक्‍खुसिॽ हे़क्‍क्‍याङ् चामा थुङ्‌माहाॽ थाबु पिरुसिॽरो॥
खे़न् इक्‍के़गोःबाल्‍ले़ मे़त्तु, ‘आदाङ्‌बे, आइलाम्‍बा पःत्‍छेॽबुङ्‌मान् ले़राङ् पिराङ्‌ङे़ॽआङ् इङ्‌गाॽ कुघिरि तःयुङ्‌ङाङ् मल याक्‍तुङ्॥
थेआङ्‌भे़ल्‍ले़ खुने़ॽ कुदगि कुलाङ् कुहुक् हःप्‍सुबा मनाधिक् त्‍ये़॥
हे़क्‍केलॽरिक्‍के खे़ने़ॽ के़गत्तुबा काक् पाःन्‍हाॽ के़न्‍ले़रुन्‍ने़ फाॽग्र इङ्‌गाॽ आहुॽसाम्‍बा पोःङ्‌मा के़न्‍छुक्‍ने़न्‍लो॥
हे़क्‍केःल्‍ले़ खे़न् कुस्‍साः तुम्‍बाल्‍ले़ कुम्‍बा अक्‍खे मे़त्तु, ‘ओमे़त्ते़ॽ, इङ्‌गाॽ कम्‍भे़रिक् तङ्‌बे थारिक् खे़ने़ॽ के़सेवा चोगुङ्, के़बाःत्तुबा पाःन् आप्‍फाल्‍ले़आङ् इङ्‌गाॽ मे़न्‍अप्‍पे़न्‌, हे़क्‍केसाङ् खे़ने़ॽ आन्‍देःङ् आन्‍जुम्‍हाॽनु चामुक् थिमुक् चोगुङ्‌नि फाॽआङ् मे़न्‍दाक्‍साधिक्‍काङ् के़म्‍बिराङ्‌ङिन्‍लो॥
हे़क्‍केःल्‍ले़ खे़ल्‍ले़ पाःत्तु, ‘आम्‍बे, हे़क्‍केने़ फाॽग्र खे़न् आम्‍बारे़ कुहिम्‍मो पाङ्‌घे़ आबिरे़ॽओ फाॽआङ् पेलि फाक्‍ने़ॽरो॥
कर काक्‍नु तगि मे़न्‍छाम्‍साःन् साॽरिक् तुक्‍खे चाःॽ, हे़क्‍क्‍याङ् कन् ये़म्‍मोबा मनाहाॽरे़ खुने़ॽ मे़नाॽरुरो॥
इङ्‌गाॽ से़क्‍खाए मे़त्‍निङ्, हाःत्‍ले़ हिन्‍जाॽबित्‍छाहाॽ हे़क्‍के कुदोःप्‍मा निङ्‌वाॽइल्‍ले़ निङ्‌वाॽफुहाङ्‌जुम्‍मिन् मे़दाःक्‍तुन्, खे़न् खे़प्‍मो लाःप्‍मा मे़घोःने़न्‍लो॥”
ये़सुःन् पेर पत्‍छे़ल्‍ले़ खुने़ॽआङ् ओमे़प्‍मा निङ्‌वाॽ चोगुआङ् ये़सुरे़ कुओमे़त्‍छे़ पे, कर ताङ्‌सा चोगे़बाल्‍ले़ मनाहाॽरे़ खुने़ॽ मे़धेःक्‍तुआङ् निःमा मे़सुक्‍तुन्॥
हे़क्‍क्‍याङ् खे़ङ्‌हाॽरे़ खे़न् ले़रे़त्‍छुर पत्‍छे़त्‍छिल्‍ले़ खे़प्‍मो कुन्‍दाङ्‌बाहाॽ मे़द्‌ये़आङ् सेःन्‍मे़दोसुसि, “थेआङ् कन् अदङ्‌साःन् के़ले़त्‍छुबाबे?”
आल्‍ल चे़ल्‍ले़क्‍सेॽ इक्‍के़ल्‍ले़ कुन्‍दाङ्‌बान् निङ्‌वाॽ इःत्‍छिङ्‌, ‘इङ्‌गाॽ थे चोगुङ्‌बाबे? आल्‍ल इङ्‌गाॽ लुङ्‌माॽ तुक्‍तुङ्‌बा आस्‍साःन् पाङ्‌घुङ्‌॥ खुने़ॽ मे़निःसुआङ्‌ग कुना मे़साॽरुबिला॥’
हे़क्‍क्‍याङ् आत्तिन्‍हाॽरे़आङ्‌खुने़ॽ पाःन् सेःन्‍दोःमा आःन्‍छिङ्‌माआङ्‌मे़न्‍छुक्‍तुन्‍लो॥
कन् ये़म्‍मिङ्‌ग मे़न्‍छुक्‍मा के़वाॽमा नु सावामाहाॽरे़ लागि आक्‍खे़न् किप्‍मा के़घुःबा पोःङ्‌ङि! इक्‍सादिङ्‌खाम्‍बेःक्‍मो यम्‍बा तुक्‍खे थाःरो, हे़क्‍क्‍याङ्‌निङ्‌वाॽफुमाङ्‌ङिल्‍ले़ कुघुम्‍दिङ्‌ङिन् कन्‌मनाहाॽओ चुक्‍लो॥
ये़सुरे़ खे़ङ्‌हाॽ मे़त्तुसि, “इङ्‌गाॽ तुक्‍खे चामानुःल्‍ले़ तगि कन् यहुदि चोःक्‌युम्‍भो तङ्‌नाम्‍बा साभाङ्‌जाःन्‌खिनिॽनु सोरिक् चामा साॽरिक् निङ्‌वाॽ चोगुङ्‌ङाङ् वयाङ्,
((हे़क्‍क्‍याङ् खे़प्‍मो माङ्‌लाइङ्‌बाधिक् साङ्‌ग्राम्‍पेदाङ्‌लाम् थाःम्‍सिङ्‌ङाङ् खुने़ॽ कुभाॽ पिरुरो॥
हे़क्‍क्‍याङ् ये़सुरे़ खे़ङ्‌हाॽ नोगप् पिरुसि, “खिनिॽ के़बाःत्तुम्‍बान् से़क्‍खारो॥”
कर ये़सुरे़ खिरि हिसिङ्‌ङाङ् खे़ङ्‌हाॽ मे़त्तुसि, “यरुसले़म्‍मिल्‍ले़ कुस्‍साः मे़न्‍छुमाॽसे, खिनिॽ आलागि मे़हाबे़म्‍मिन्‍ने़ॽ, कर खिनिॽ आबाङे लागि नु खिनिॽ साःहाॽरे़ लागि हाबे़म्‍मे़ॽओ,
खे़ङ्‌हाॽ खे़प्‍मो खुनिॽ निङ्‌वाॽ मये़र मे़ये़बे़ल्‍ले़ खुन्‍छिॽ पेसाङ् मिक्‍किन्‍ने के़जे़म्‍बा फसुःत्‍क्‍याःप्‍पा तेःत् के़जाङ्‌बा ने़प्‍फु मनाहाॽ ये़बे़त्‍छिबा मे़निःसुसि॥
हे़क्‍क्‍याङ् खिमो ने़प्‍माङ् बा खे़न् ये़म्‍मो पोगे़त्‍छिआङ् यरुसले़म ले़प्‍माङ् थाने़त्‍छिरो॥ खे़प्‍मो थिक्-थिक् (११) हुॽसाम्‍बाहाॽ नु वेॽहाॽ सोरिक् मे़युङे़बा तुमे़त्‍छुसि॥
खुने़ॽ इक्‍सादिङ् खाम्‍बेःक्‍मो वये़ हे़क्‍क्‍याङ् खुने़ॽए इक्‍सादिङ् खाम्‍बेःक्‍माल्‍ले़न् नावागे़न् चइःत् ने़स्‍सुसाङ् खे़प्‍मो त्‍ये़ःल्‍ले़ खे़ल्‍ले़ कुसिङ् मे़निःत्तुन्‍लो॥
खे़ङ्‌हाॽरे़ नोगप् पिरे़त्‍छु, “रब्‍बि (खे़न् फाॽइङ्‌ग ‘सिक्‍साम्‍बे’ पोःङ्‌लो) खे़ने़ॽ आत्तो के़याःक्‍पे?”
हे़क्‍क्‍याङ् ये़सुरे़ खे़न् पुत्तुःक्‍के के़सङ्‌बाहाॽ मे़त्तुसि, “कङ्‌हाॽ तेॽरे़म्‍सिम्‍मे़ॽआङ् लाःक्‍कात् लःन्‍दे़म् पेगे़म्‍मे़ॽ! खिनिॽ थेआङ् आम्‍बारे़ कुहिम्‍मिन् सङ्‌इङ्‌दे़न् के़जोगुम्‍बाबे?”
कर आत्तिन्‍हाॽ से़क्‍खाओ लाङ्‌मे़घेःक् खे़ङ्‌हाॽरे़ खुनिॽ याःम्‍बक्‍किन् निङ्‌वाॽफुमाङ्‌ङो मे़जोगुआङ् वाॽ के़लॽबान् नुःरिक्‍काङ् निधाःप्‍ल फाॽआङ् खे़ङ्‌हाॽ ओःत्तिओ मे़दारो॥”
खे़न् मे़न्‍छुमाॽइल्‍ले़ ये़सुःन् मे़त्तु, “आदाङ्‌बे, इङ्‌गाॽआङ् खे़न् च्‍वाःत्तिन् पिराङ्‌ङे़ॽओ, हे़क्‍केलॽरिक् इङ्‌गाॽ आवामे़मिःक्‍ने़न्‍ल हे़क्‍क्‍याङ् ए़त्‍ले़ङ् इङ्‌गाॽ च्‍वाःत् फाःत्‍छे़ कप्‍मो ताःमा मे़बोःङ्‌ने़न्‍लरो॥”
(आल्‍ल ये़सुरे़ आबाङे अक्‍खेलॽरिक् तगि पाःत्तुआङ् वये़ “माङ्‌निङ्‌वाॽपाःन् के़बाःप्‍पे़न्‌खुने़ॽ आबाङे कुबाङ्भेॽओ मिङ्‌सो इङ्‌धाःङ् मे़म्‍बिरुन्‍लो॥”)
खुने़ॽग नाःम्‍सिङ्‌ये़न्‍नो याःम्‍बक् चोःक्‍मा मे़न्‍नुॽमना साम्‌योथिम्‍मिन्‍लक् मे़नाॽरुन् कर निङ्‌वाॽफुमाङ्‌ङिन्‍ने “आम्‍बारो” पाःत्तुआङ् खुने़ॽ निङ्‌वाॽफुमाङ्‌ङिन्‍नु कुदङ्‌बा चोःक्‍सिङ् हे़क्‍केःल्‍ले़ यहुदि लाम्‍लोःबाहाॽरे़ आक्‍खेलॽरिक्‍साङ् खुने़ॽ से़प्‍मा पोःङ् लॽरिक् तम्‍सिन् मे़जोगु॥
याङ्‌सि ये़सुःन् गालिल वारक्‍किल्‍ले़ नाधाःम्‍बि पे॥ (खे़ङ्‌ग तिबेरियस वारक्‍काङ् मे़मे़त्तुरो॥)
आनिगे़ सुधे़बा ताक्‍थे़बाहाॽरे़ग ये़ःङ्‌घादे़न्‍नो मन्‍नाःन्‌मे़ज॥ साम्‌योसाप्‍लाओ अक्‍खेलॽरिक् साप्‍ते़आङ् पत्, ‘निङ्‌वाॽफुमाङ्‌ङिल्‍ले़ खे़ङ्‌हाॽ साङ्‌ग्राम्‍पेदाङ्‌लाम् खरे़ःङ्‌ङिन् चामा पिरुसिरो॥’”
ये़सुरे़ कुहुॽसाम्‍बाहाॽ मुनुक्‍नुक् मे़लॽरे़बा निङ्‌वाॽ खोःसुआङ् खे़ङ्‌हाॽ मे़त्तुसि, “कल्‍ले़ खिनिॽ निङ्‌वाॽ खःसुबि?
खे़न् मनाहाॽरे़ खुने़ॽ नोगप् मे़बिरु, “खे़ने़ॽग फे़न्‍साम्‍मिल्‍ले़ के़याङ्‌घे़आङ् के़वाॽरो! हाःत्‍ले़ खे़ने़ॽ से़प्‍मा के़गोःत्ते़बे?”
तगि थिक् से़न्‍दिक् ये़सुरे़ कुदुम्‍से़ के़बेःक्‍पा निकोदेमस मे़प्‍मनाबा खुनिॽ लुम्‍मोबा थिक् फरिसि लाम्‍लोःबान् पारे़रो,
खे़ङ्‌हाॽरे़ सेःन्‍मे़दोसु, “हे़क्‍केःल्‍ले़ खे़ने़ॽ हाःत्‍ने़बे?”
हे़क्‍केःल्‍ले़ यहुदिहाॽरे़ खुने़ॽ मे़मे़त्तु, “आल्‍ल खे़ने़ॽ से़क्‍खाए फे़न्‍साम्‍मिल्‍ले़ के़याङ्‌घे़आङ् के़वाॽ के़लॽबान् कुसिङ् निःत्तुम्‍बे़रो॥ थेआङ्‌भे़ल्‍ले़ अब्राहाम्‍मिन् नु माङ्‌निङ्‌वाॽपाःन् के़बाःप्‍पाहाॽ काक् मे़स्‍ये़ मे़घे़रे़, कर खे़ने़ॽ, आत्तिल्‍ले़ इङ्‌गाॽ आनिसाम्‍मिन् इःत्तु नाःत्तुॽ, खे़न् आप्‍फाल्‍ले़आङ् मे़सिःने़न्‍लो लॽरिक् के़बाःत्तुॽरो॥
खे़ल्‍ले़ कुम्‍मा कुम्‍बासिरे़ नोगप् पिरे़त्‍छुसि, “कन् से़क्‍खाए आन्‍छिगे़ साःरो हे़क्‍क्‍याङ् कन् सावाःन्‍छिङ्‌ङिल्‍ले़साए मिक्‍फःम्‍बा वये़रो॥
इङ्‌गाॽए लाम्‍धेःप्‍पाआरो, इङ्‌गाॽलाम् सिगाङ् के़लाःप्‍पाहाॽ ताङ्‌मे़से़ःप्‍लो॥ खे़न् सिगाङ् लाःप्‍मा नु लाःक्‍कात् पेःक्‍मा सुक्‍लो हे़क्‍क्‍याङ् खे़ल्‍ले़ चाराम्‍दे़न् खोःसुॽरो॥
हे़क्‍क्‍याङ् ये़सुःन् यर्दन यङ्‌घङ्‌ङिल्‍ले़ नाधाःम्‍बि तगि युहुन्‍नारे़ बप्‍तिस्‍मा पिरुसिबा ते़न्‍नो पे॥ खुने़ॽ खे़प्‍मोए याःक्‍ते़ल्‍ले़
हे़क्‍क्‍याङ् खुने़ॽ अक्‍खे पाःत्तु सुरुआङ् याम्‍मो हिम्‍मो नुःक्‍खे़ पेआङ् मरियम्‍मिन् मेरिङ् के़धक्‍पाहाॽलाम् थिक्‍ले़प्‍माङ् स्‍वाःत् उःत्तु तेॽरुआङ् मे़त्तु, “सिक्‍साम्‍बाङ्‌ग कप्‍मो वाॽ हे़क्‍क्‍याङ् खुने़ॽ खे़ने़ॽ के़उःत्ते़आङ् वाॽरो॥”
खे़न् मनाहाॽरे़ ये़सुःन् मे़गोःत्तु हे़क्‍क्‍याङ् खे़ङ्‌हाॽ माङ्‌हिम् लक्‍खुम्‍मो मे़ये़बे़ल्‍ले़ अक्‍खे मे़मे़त्‍छिङ्, “खुने़ॽ कन् तङ्‌नाम्‍मो ताः फाॽआङ् के़इःत्तुम्‍बि?”
खे़ल्‍ले़ चोगुल्‍ले़ पानुदिङ् आम्‍बौ, खे़ने़ॽ आबाङे मिमिदिङ् मे़त्‍छिङ्‌ङे़ॽओ॥”
आल्‍ल यहुदि चोःक्‌युम्‍भो तङ्‌नाम्‌रे़न्‌थिक्‌ये़न् तगि ये़सुरे़ कन् इक्‍सादिङ् खाम्‍बेःक्‍मान् ले़प्‍माआङ् पानुदिङ् पाःल्‍लो पेःक्‍मा ये़म् त्‍ये़ के़लॽबा पाःन्‍निन् निःसुरो॥ खुने़ॽ इक्‍सादिङ् खाम्‍बेःक्‍मो कुहुॽसाम्‍बाहाॽ लुङ्‌माॽ तुक्‍तुसिआङ् वये़ हे़क्‍क्‍याङ् खे़ङ्‌हाॽ कुनुप्‍मो थारिक्‍के साॽरिक् लुङ्‌माॽ तुक्‍तुसिॽरो॥
यहुदाःङ्‌ग याङ् याङ्‌मा सुःक्‌वा के़गुबा वये़बाल्‍ले़ साभाङ्‌जाओ चाहाबा के़जोःक्‍पा चिगःक्‌वाहाॽ इङ्‌मा इग्र याङ्‌गे़साॽबाहाॽ कुजा हाःप्‍मासि फाॽआङ् ये़सुरे़ मे़त्तुबाबिला लॽरिक् कुभारे़ निङ्‌वाॽ मे़इःत्तुरो॥
हाःत्‍ले़ इङ्‌गाॽ आइङ्‌जाःङ्‌हाॽ खे़प्‍सुआङ् इःत्तु नाःत्तुॽ, इङ्‌गाॽ याप्‍मि लुङ्‌माॽ के़दुक्‍पे़ङ्‌ग बा खे़न्‍नेरो॥ हाःत्‍ले़ इङ्‌गाॽ लुङ्‌माॽ तुक्‍का खे़ङ्‌ग पानुदिङ् आम्‍बारे़ लुङ्‌माॽ तुक्‍तुॽ, हे़क्‍क्‍याङ् इङ्‌गाॽआङ् लुङ्‌माॽ तुक्‍तुङ्‌ङाङ् खे़ल्‍लो ओसेःन्‍धाक्‍सिङ्‌ङारो॥”
इङ्‌गाॽ मे़त्‍निङ्‌बा आबाःन्‍हाॽ निङ्‌वाॽ इःत्ते़म्‍मे़ॽओ ‘सेवारोबान् कुन्‍दाङ्‌बान्‍नुःल्‍ले़ यम्‍बा मे़ःन्‍लो॥’ खे़ङ्‌हाॽरे़ इङ्‌गाॽए तुक्‍खे मे़जाःत्ताङ्‌ङिल्‍ले़ खिनिॽआङ् तुक्‍खे के़म्‍जाःत्तिॽरो॥ खे़ङ्‌हाॽरे़ इङ्‌गाॽ आनिसाम्‍मिन् मे़इःत्तु मे़नाःत्तुआङ् वये़ल्‍ले़ग खिनिॽ निसाम्‍मिन्‍नाङ् मे़इःत्तु मे़नाःत्तुॽरो॥
खे़न् ये़न्‍नो खिनिॽ थेआङ् याप्‍मि सेःन्‍गे़न्‍दोःसिन्‍लो॥ इङ्‌गाॽ से़क्‍खाए मे़त्‍निङ्, आमिङ्‌ङो थे के़नाःक्‍तुम्‍साङ् पानुदिङ् आम्‍बारे़ के़बिरिॽरो॥
इङ्‌गाॽग खे़ङ्‌हाॽरे़ खुनिॽ लागिरक् मे़ःन्, कर खे़ङ्‌हाॽरे़ इङ्‌भन् मे़जोगुबालाम् इङ्‌गाॽओ नसाःन् के़जोःक्‍पाहाॽरे़ खुनिॽ लागिआङ् तुवा चोःक्‍कारो॥
ये़सुरे़ हे़क्‍के पाःत्तुल्‍ले़ खे़प्‍मो निःत्ताङ् के़ये़प्‍पा सुहाङ्‌युक्‍पाधिक्‍ले़ ये़सुरे़ कुने़दे़ङ्‌बान् ले़क्‍खुआङ् मे़त्तु, “अक्‍खेलॽरिक् मानिङ्‌वाॽफुसाम्‍बान्‍नु मुरा के़दोःबि?”
पिलातसरे़ खे़न् पाःन्‍निन् खे़प्‍सुआङ् आल्‍लसाङ् साॽरिक् किःसे़रो॥
हे़क्‍केसाङ् थिक् थक्‍सुबाल्‍ले़ ये़सुरे़ कुले़म्‍भेःप्‍मो लाःक्‍किल्‍ले़ थुबुल्‍ले़ खिमो खे़प्‍मोलाम् माक्‍खिॽ नु च्‍वाःत् लःन्‍दे़रो॥
बा खे़न् ते़ने़बाल्‍ले़ युःन्‍छिक् हुॽसाम्‍बाहाॽरे़ यहुदिहाॽ मे़गिरुसिआङ् हिम्‍सिगाङ् मे़सुम्‍सिङ्‌, हे़क्‍क्‍याङ्‌लाम्‍धेःप्‍पे़न्‌मे़ए़त्तुआङ् मे़युङे़ल्‍ले़ ये़सुःन् खुनिॽ लुम्‍मो थाःम्‍सिङ्‌ल अक्‍खे मे़त्तुसि, “सनारुङ् के़घोःसुम्‍लरो!”
खे़ङ्‌हाॽरे़ मे़ज मे़सुरुआङ् सिमोन पत्रुसे़न् ये़सुरे़ मे़त्तु “युहुन्‍नारे़ कुस्‍साः सिमोने, कङ्‌हाॽरे़ मिःम्‍जि मे़मे़त्ताबानुःल्‍ले़आङ् यरिक् खे़ने़ॽ मिःम्‍जि के़मे़त्ताबि?”
खे़न् ये़म्‍मो पत्रुसे़न् किप्‍थिक्‍काङ् निबोःङ् यारिक् (१२०) नसानिबा लुम्‍मो ये़म्‍सिङ्‌ङाङ्
कन् इक्‍सादिङ् खाम्‍बेःक्‍माल्‍ले़ कुनुप्‍मा ये़न्‍हाॽओ इङ्‌गाॽ आसेसेमाङ्‌ङिन् काक् मे़न्‍छाम्‍गे़न् सुवाङ् सम्‍दाङ् पाङ्‌घुङ्‌ङाङ् खिनिॽ ये़म्‍बित्‍छाॽ नु मे़न्‍छुमाॽसाहाॽरे़ माङ्‌निङ्‌वाॽपाःन् मे़बाःत्तुॽ,
यहवे दाङ्‌बाल्‍ले़ आन्‍दाङ्‌बान् अक्‍खे मे़त्तु,
आल्‍ल फुॽनुसाॽसे, खिनिॽ सुहाङ्‌युक्‍पाहाॽरे़ ये़सुःन् ताप्‍फे़ःल्‍लिक् मे़मे़त्तुबा हे़क्‍के खिनिॽग थेआङ् मे़न्‍निए मे़ल्‍ले़ए कन् के़जोगुम्‍बारो फाॽआङ् इङ्‌गाॽ निङ्‌वाॽ कत्तुङ्‌लो॥
“आल्‍ल कन् मनाहाॽ थे मे़प्‍मासिबे? कङ्‌हाॽरे़ग निङ्‌वाॽ के़माबा याःम्‍बक्‍हाॽ मे़जोगुबान् यरुसले़म के़युङ्‌बा काक् मनाहाॽरे़ मे़निःसुआङ् मे़वाॽ॥ खे़ल्‍ले़ चोगुल्‍ले़ आनिॽआङ् कन् मे़ःन् फाॽआङ् पाःप्‍मा सुक्‍मे़दे़त्‍ने़न्‍लो॥
पत्रुसरे़ खे़न् सेःन्‍दोसु, “हननियारे़ कुलाजेन् सङ्‌घुआङ् खोःसुबा कुमे़ल्‍लुङ् याङ् बा कम्‍म्‍याक्‍लक्पि?”
कुभा तङ्‌बे तगि थियादस मे़प्‍मनाबे़न् त्‍ये़आङ् वये़॥ खुने़ॽग रोमि हाङ्‌जुम्‍मिल्‍ले़ कुदक्‍ले़ङ्‌वाओ हाङ्‌बिफ्‍युङ् चोःक्‍मा फाॽआङ् इङ्‌गाॽएःक् लॽरे़आङ् वये़रो॥ हे़क्‍क्‍याङ् कुभा कुगिप् लिसि (४००) मनाहाॽरे़आङ् खुने़ॽ मे़दिम्‍दु, कर कुभा मनाहाॽरे़ खुने़ॽ मे़से़रुआङ् खुने़ॽ के़दिम्‍बा मनाहाॽ काक् मे़से़ःरे़आङ् मे़नुबे़ मे़बेरो॥
कुम्‍भुॽसिरे़ युसुफे़न् साॽरिक् नामे़हे़त्तुबाल्‍ले़ चोगुल्‍ले़ खे़ङ्‌हाॽरे़ खुने़ॽ मिस्रिहाॽरे़ खुनिॽ हुक्‍को मे़सङ्‌घुआङ्‌खुने़ॽ योःक्‍पा पोःक्‍खे़, कर निङ्‌वाॽफुमाङ्‌ङिन् खुने़ॽनु वये़,
कर आनिॽ सुधे़बाहाॽरे़ खुने़ॽ कुबाःन्‍निन् ते़न्‍दिङ् चोःक्‍मा मे़नाॽरुआङ् मोसाःन्‍नाङ् मे़नाॽरु, हे़क्‍क्‍याङ् मिस्रओ नुःङ्‌मा निङ्‌वाॽ मे़जोगुरो॥
यरुसले़म्‍लाम् के़से़बार के़बेःक्‍पाहाॽरे़ आत्ति मे़बेसाङ् सुनाइङ् मे़से़ःसुरो॥
हे़क्‍क्‍याङ् खुने़ॽ कुमुरिक् के़नःङ्‌बाहाॽरे़ खुनिॽ तगिआङ् स्‍वाःत् के़ये़प्‍पा मे़ल्‍लुक्‍साः हे़क्‍केए थेआङ् मे़बाःत्तुन्‍लो॥
खुने़ॽ खे़प्‍मो यहुदि चुम्‍लुङ्‌हिम् हे़ङ्‌घाःत्ति पेआङ् ये़सुःन् निङ्‌वाॽफुसाःरो फाॽआङ् खिमो इङ्‌भन् चोःक्‍मा हेःक्‍तुरो॥
खे़न् वाहङ् पेसाङ्‌बा से़होबारे़ याःम्‍बक् के़जोःक्‍पा सिमोनरे़ कुहिम्‍मो वाॽ॥
कर खे़ल्‍ले़ कुले़क्‌वा खुने़ॽ इङ्‌धाःङ् के़बिबा नु कुनिङ्‌वाॽ हे़क्‍के याःम्‍बक् के़जोःक्‍पा के़रे़क् मे़न्‍छाम् सुवाङ्‌हाॽ ताःक्‍तुसिबा पाःन्‍निङ्‌ग से़क्‍खाएरो॥
आनिॽ दाङ्‌बा ये़सु ख्रिस्‍ते़न्‌नसाःन् आजोगुम्‍मिल्‍ले़ निङ्‌वाॽफुमाङ्‌ङिल्‍ले़ पर्धाःम्‌आबिरे़बा कुइसिःक्‍के थिम्‍मे़न्‍दङ् सुवाङ्‌हाॽरे़आङ् सेसेमाङ्‌ङिल्‍ले़न् पर्धाःम्‍माङ् मे़घोःसुरो॥ खे़ल्‍ले़ चोगुल्‍ले़ निङ्‌वाॽफुमाङ्‌ङिल्‍ले़ अक्‍खेलॽरिक् याःम्‍बक् चोगुबान् अप्‍मा के़सुक्‍पा इङ्‌गाॽ हाःत्‍आबे?”
पत्रुसरे़ खे़ङ्‌हाॽ हुक्‍चाःल्‍किःल्‍ले़ स्‍वाःत् चोगुसिआङ् आक्‍खेलॽरिक् दाङ्‌बे़ल्‍ले़ खुने़ॽ पुङ्‌लाहिम्‍मोलाम् लाःक्‍कात् लःत्तु के़लॽबा पाःन्‍निन् पोधक्‍तुसिरो॥ हे़क्‍क्‍याङ् कन् पाःन्‍निन् आनिॽ लाम्‍लोःबा याकुब नु फुॽनुसाॽहाॽआङ् मे़त्ते़म्‍सिम्‍मे़ॽ लॽरिक् मे़त्तुसिआङ् खुने़ॽ खे़प्‍मोलाम् वेॽस्‍मा ते़न्‍नो पेरो॥
हे़क्‍क्‍याङ् खे़ङ्‌हाॽरे़ हाङ् मे़नाःक्‍तुल्‍ले़ खुने़ॽ बे़न्‍जामिन सुवाङ्‌स्‍मा किसरे़ कुस्‍साः सावले़न् पिरुसिआङ् खे़ल्‍ले़ तङ्‌बे लिबोःङ्‌(४०) थारिक् हाङ् चोगुरो॥
कर यहुदि लाम्‍लोःबाहाॽरे़ खे़न् मनाहाॽ मे़निःसुसिआङ् साॽरिक् नामे़हे़त्तुसि, हे़क्‍क्‍याङ् पावलरे़ पाःत्तुबा पाःन्‍हाॽरे़ कुदक्‍ले़ङ्‌वाओ मे़बारे़र मे़दरुरो॥
पावल नु बरनाबासरे़ दर्बिओ सुनाइङ् इङ्‌भन् चोगे़त्‍छुआङ् खे़प्‍मो यरिक् मनाहाॽ हुॽसाम्‍बा मे़बोःक्‍खे़रो॥ हे़क्‍क्‍याङ् खे़ङ्‌हाॽ लुस्‍त्रा, आइकोनियम नु एन्‍तिओक्‍को नुःक्‍खे़त्‍छिआङ्
थेआङ्‌भे़ल्‍ले़ बा कन् मोसारे़ साप्‍तुबा साम्‌योथिम्‍मिन् काक् पाङ्‌जुम्‍मो उन्‍छोःन् उन्‍छोःन्‍नाङ्‌धोए इङ्‌भोःसे़आङ् वाॽ, हे़क्‍क्‍याङ् यहुदि चुम्‍लुङ्‌हिम्‍मो थिक्‌याःन्‍धक् नाःम्‍सिङ्‌ये़न् थप्‍मे निःत्‍ल वाॽरो॥”
लुस्‍त्रा नु आइकोनियम्‍बा काक् नसानिबा फुॽनुसाॽहाॽओ तिमोथिःल्‍ले़ कुयाःम्‍बेओ नुःबा कुइङ् से़ःरे़आङ् वये़रो॥
हे़क्‍क्‍याङ् खे़ङ्‌हाॽरे़ दाङ्‌बाल्‍ले़ कुबाःन्‍जाक्‍किन् खुने़ॽ नु कुहिम्‍सयङ्‌हाॽ चे़क्‍ते़त्‍छुसिआङ् खे़ङ्‌हाॽरे़ नसाःन् मे़जोगुरो॥
थेआङ्‌भे़ल्‍ले़ खिनिॽ ये़क्‌यक्‍को लाङ्‌घेगाङ्‌ल पत्‍छाङ्‌ङिल्‍ले़ खिनिॽ सेवा के़जोगिबा ते़न्‍हाॽ ओमे़त्तुङ्‌ङिल्‍ले़ कुसिङ् मे़न्‍निःत्तेबा माङ्‌ङिल्‍ले़न् लॽरिक् साप्‍ते़बा साङ्‌बेधिक् निःसुङ्‌लो॥ खे़ल्‍ले़ चोगुल्‍ले़, आल्‍लो खिनिॽ कुसिङ् मे़न्‍निःत्ते सेवा के़जोगुम्‍बा माङ्‌ङिल्‍ले़ कुयाःम्‍बेओ आइन् इङ्‌गाॽ इङ्‌भन् चोगुङ्‌लो॥
खे़ङ्‌हाॽ एफिससओ मे़गे़रे़आङ् पावलरे़ प्रिस्‍किला नु अक्‍विलाःन् खे़प्‍मो पक्‍थसि॥ कर खे़प्‍मो वये़ल्‍ले़ खुने़ॽ यहुदि चुम्‍लुङ्‌हिम्‍मो पेआङ् यहुदिहाॽनु पाःन्‍थक्‍ते़रो॥
हे़क्‍क्‍याङ् अक्‍खेलॽरिक् दाङ्‌बारे़ कुयाःम्‍बेओ कुबाःन्‍जाक्‍किन् मुक्‍साम्‍नु कुधिम् से़ःरे़र पेरो॥
खे़प्‍मो युताइकस मे़प्‍मनाबा नालिङ्‌गे़न् थाङ्‌बे़न्‍धिक् पेधाःप्‍पो पेआङ् युङ्‌सिङ्॥ पावले़न्‌चक्‍मे़ल्‍लॽए पारे़र पत्‍छे़ल्‍ले़ खे़न् थाङ्‌बे़न्‍निन् कुमिक्युःसे़आङ् इम्‍धक्‌वा लोरे़र युङे़॥ हे़क्‍क्‍याङ् खे़न् साॽरिक् इप्‍से़ल्‍ले़ सुम्‍सिगेःक्‍समा खाम्‍लोओनु यो मक्‍थ्‍ये़आङ् स्‍ये़रो॥ मनाहाॽरे़ मे़बेआङ् ओमे़मे़त्तुल्‍ले़ग आन्‍देःन्‍छा स्‍ये़आङ् ने़स्‍से़रो॥
आल्‍ल एफिससस्‍मा तुम्‍लाम्‍लोःबाहाॽ से़म्‍मुॽइ पिरुसिआङ् खे़प्‍मोनु वालाधालाम् कोस वागप्‍खाम् ले़प्‍माङ् पेःक्‍मना॥ हे़क्‍क्‍याङ् कुदाःन्‍दिक्‍मा रोदोस मे़प्‍मनाबा वागप्‍खाम् के़प्‍मनाआङ् खे़प्‍मोलाम् पतारा ये़क्‌यक्‍को ताःमनारो॥
खिमो खे़न् थक्‍तुम्‍बाल्‍ले़ कुभा तुम्‍थक्‍सुबाहाॽ नु थक्‍सुबाहाॽ तेॽरुसिआङ् मनाहाॽ मे़वये़बा ते़न्‍नो लोःक्‍ते़र के़रे़, हे़क्‍क्‍याङ् मनाहाॽरे़ खे़ङ्‌हाॽ मे़निःसुसिआङ् पावले़न् हिप्‍मा मे़ले़रुरो॥
हे़क्‍केःल्‍ले़ इङ्‌गाॽ खुने़ॽ मे़त्तुङ्, ‘आदाङ्‌बे, इङ्‌गाॽ यहुदि चुम्‍लुङ्‌हिम्‍हाॽओ पेगाङ्‌ङाङ् खे़ने़ॽ नसाःन् के़जोःक्‍पा मनाहाॽ ते़म्‍सुङ्‌सिङ्‌ङाङ् लःप्‍सुङ्‌सिङ् हे़क्‍क्‍याङ् पुङ्‌लाहिम्‍मो साक्‍तुङ्‌सिङ्‌बा पाःन्‍हाॽग खे़ङ्‌हाॽरे़ मे़निःसुरो॥
हे़क्‍क्‍याङ् पावलरे़ खे़प्‍मो के़वाॽबा थिक् थक्‍तुम्‍बे़न् उःत्तुआङ् अक्‍खे मे़त्तुरो, “आदाङ्‌बे, कन् थाङ्‌बे़न्‍निल्‍ले़ कुभा ताॽजे़ङ् पाःन्‍हाॽ थक्‍तुम्‍बे़न् मे़प्‍मा कत्तुरो॥”
हे़क्‍क्‍याङ् सुहाङ्‌गे़म्‍बाल्‍ले़ पावले़न् पारे़ॽ फाॽआङ् हुक्‍चाःल्‍कि पिरुआङ् पावले़न् अक्‍खेलॽरिक् पारे़, “आदाङ्‌बा सुहाङ्‌गे़म्‍बाए, कन् लाजेॽओ खासे़न्‍लोःम्‍बा के़बोःक्‍खे़बा यरिक् तङ्‌बे के़रे़ के़लॽबा इङ्‌गाॽ निङ्‌वाॽ कत्तुङ्‌लो॥ हे़क्‍केःल्‍ले़ इङ्‌गाॽ आनाङ्‌सिङ्‌मा आबाःन्‍निन् युङ्‌मा आसिराॽ थाङ्‌लो॥
कुभा ये़न् एगाङ् अग्रिपा हाङ् नु कुन्‍जेलि बर्निसे़न्‌सुहाङ्‌गे़म्‍बा फे़स्‍तसे़न् तुम्‍दुम् लाङ्‌दाःक्‍से़ सिजरियाओ त्‍ये़त्‍छिरो॥
आनिगे़ काक् लाम्‍दिःक् के़जोःक्‍पाहाॽ लाम्‍मो हर्गुप्सा चोःन्‍दिगे़रो॥ हे़क्‍क्‍याङ् हिब्रु पाःन्‍नो अक्‍तङ्‌बा इक्‍लाधिक् खे़म्‍मना, ‘सावलए, सावलए, इङ्‌गाॽ थेआङ् तुक्‍खे के़जाःत्ताबाबे? इङ्‌गाॽनु थङ् के़जोःक्‍ने़ फाॽग्र आबाङेरक् के़घुम्‍लो॥’
कन् ते़न्‍निन् चुङ्‌वाःम्‍माओ वाॽमा नुःबा मे़जोगे़म्‍बाल्‍ले़ चोगुल्‍ले़ यरिक्‍दङ्‌बा मनाहाॽ लाम्‍दिःक् चोःक्‍माआङ् फोनिक्‍स ये़क्‌यक्‍को के़प्‍माआङ् चुङ्‌वाःम्‍माओ वाॽमा निङ्‌वाॽ मे़जोगुरो॥ खे़न् वागप्‍खे़ःङ्‌ङिङ्‌ग क्रेतस्‍मा थाङ्‌गे़त् नाम्‍धा नु लाङ्‌गे़त् नाम्‍धा ले़प्‍माङ् तक्‍के़मे़प्‍पा नुःबा वागप्‍खेःङ्‌चोगे़रो॥
थक्‍सुबाहाॽरे़ पुङ्‌लाधाबाहाॽ वामे़जाःक्‍काङ् मे़घे़त्‍छिङ् मे़बेःक् फाॽआङ् से़प्‍मासि निङ्‌सेःक् मे़जोगु॥
कर कुसिङ् के़न्‍निःत्तुम्‍मिन्‍लो॥
निङ्‌वाॽफुमाङ्‌ङिल्‍ले़ खे़ङ्‌हाॽ खुम्‍दिङ् पिरुसिॽरो, थेआङ्‌भे़ल्‍ले़ निङ्‌वाॽफुमाङ्‌ङिल्‍ले़ कुयाःम्‍बेओ कुसिङ्‌निःप्‍मा के़बोःङ्‌बा काक् पाःन्‍हाॽग आबाङे खे़ङ्‌हाॽ ओसेःन्‍धाक्‍तुसिआङ् वाॽ, हे़क्‍क्‍याङ् खे़ङ्‌हाॽरे़ नुःरिक्‍काङ् कुसिङ् मे़निःत्तुआङ् मे़वाॽरो॥
कर इङ्‌गाॽ यहुदिआरो के़बाःत्तुआङ् साम्‌योथिम्‍मिन् निङ्‌वाॽ इरे़ खोःप्‍तुर के़जोगुॽआङ् निङ्‌वाॽफुमाङ्‌ङिन् कुसिङ् निःत्तुङ् फाॽआङ् आङ्‌दिङ् के़लॽ,
नुःबा याःम्‍बक् के़जोःक्‍पा हाःत्ताङ् होःप्‍लो, लत्‍थिक्‍काङ् होःप्‍लो॥”
मुॽइसाबासिरो॥
खे़न् पाःन्‍नोरक् मे़ःन्, कर निङ्‌वाॽफुमाङ्‌ङोआङ् आसःत्‍लो, थेआङ्‌भे़ल्‍ले़ आनिॽ दाङ्‌बा ये़सु ख्रिस्‍तलाम् निङ्‌वाॽफुमाङ्‌ङिन्‍नु आनिॽ नादङ् पोःक्‍खे़आङ् वाॽरो॥
खिनिॽ कुसिङ् निःप्‍मा के़सुक्‍तुम्‍ल फाॽआङ् हिम्‍दाङ्‌बान् नु योःक्‍किल्‍ले़ कुबिःन् ओगप् चोगुङ्‌ल पत्तारो॥ खिनिॽ आबाङे याम्‍लक्‍किन् तगि याप्‍मि के़जिःम्‍बा नु फे़न् याःम्‍बक्‍किल्‍ले़ कुयोःक्‍पा पोःङ्‌से़ के़दोःन्‍दुम्‍माङ् के़वयिबा कुइसिःक्, आल्‍ल सेसेगे़न् सुत्‍थो पोःङ्‌मारे़ लागि साम्‌योनिबाल्‍ले़ कुयोःक्‍पा पोःङ्‌से़ खिनिॽ याम्‍लक्‍किन् तोःन्‍दे़म्‍मे़ॽओ॥
खे़ल्‍ले़ चोगुल्‍ले़ आल्‍ल ख्रिस्‍त ये़सुःन्‍नु थिक्‍हुप् के़वाॽबाहाॽ निङ्‌वाॽफुमाङ्‌ङिल्‍ले़ आप्‍तिक् मे़गुःत्तुन्‍छिन्,
निङ्‌वाॽफुमाङ्‌ङिल्‍ले़ आबाङे आबुगे़न् कुस्‍साःन्‍ने मे़दाङ्‌घुन्, कर आनिॽ के़रे़क्‍ले़ लागि खुने़ॽ सिःमा पाङ्‌घु॥ खुने़ॽ ख्रिस्‍ते़न्‍ने आबिरे़ल्‍ले़ काक् पाःन्‍हाॽआङ् आक्‍खेलॽरिक् आनिॽ पिमा आन्‍छुक्‍ने़न्‍बे?
हे़क्‍क्‍याङ् तगिसा कुमिमिदिङ्‌ङिन् खोःमा फाॽआङ् यारिप् चोगुसिआङ् लुङ्‌माॽ तुक्‍तुसिबाहाॽ इमे़ल्‍लुङ्‌बा कुमिमिदिङ्‌ङिन् ओसेःन्‍धाक्‍से़ निङ्‌वाॽफुमाङ्‌ङिल्‍ले़ अक्‍खे चोगुरो॥
थेआङ्‌भे़ल्‍ले़ खे़ने़ॽ के़सिक्‍लुङ्‌मोलाम् नसाःन् के़जोगुबाल्‍ले़ आप्‍तिक् मे़ःन्‍नेबा के़बोःङ्, हे़क्‍क्‍याङ् के़मुराःल्‍ले़ ते़न्‍दिङ् के़जोगुबाल्‍ले़ से़न्‍लप् के़घोःसुॽरो॥
दाउद हाङ्‌ङिल्‍ले़ बा हे़क्‍केलॽरिक्‍के पाःत्तुआङ् पत्,
आक्‍को हो! निङ्‌वाॽफुमाङ्‌ङिल्‍ले़ कुसिक्‍कुम् निङ्‌वाॽइन्‌नु कुने़हिनिङ्‌वाॽइन्‌आक्‍खे़न् इमे़ल्‍लुङ्‌बा नु निङ्‌वाॽ के़माबाबे! खुने़ॽ कुघासे़न्‍निन् नु कुलाम्‍मिन् कुसिङ्‌निःप्‍माए सुक्‍मे़दे़त्तिन्‍लो!
खे़ल्‍ले़ चोगुल्‍ले़ सुहाङ्‌युक्‍पाहाॽरे़ खुनिॽ तक्‍ले़ङ्‌वाओ के़बोःक्‍पाहाॽरे़ग निङ्‌वाॽफुमाङ्‌ङिल्‍ले़ कुइङ्‌जाःङ्‌ङिन् मे़अत्तुरो॥ हे़क्‍के के़जोःक्‍पाहाॽरे़ खुम्‍दिङ् मे़घोःसुॽरो॥
दाङ्‌बा ये़सुरे़ कुयुक्‍लाम् इङ्‌गाॽग आत्तिन् कुजाःन्‍नाङ् आजिःन्‍जिःम्‍बा मे़जोःक्‍ने़न् फाॽआङ् आनिङ्‌वाॽओ निस्‍से वाॽआ, कर आत्तिन् मनाःल्‍ले़ कुभा कुजाहाॽ आजिःन्‍जिःम्‍बा चोःक् फाॽआङ् इःत्तुॽ, खे़ङ्‌ग खुने़ॽ कुलागि आजिःन्‍जिःम्‍बाए पोःङ्‌लो॥
खे़ङ्‌हाॽरे़ खुने़ॽ सम्‍दाङ् निङ्‌साङ् मे़युक्‍खुॽरो॥”
इङ्‌गाॽनु साक्‍पा के़धाःबा यहुदि आन्‍जुम् ए़न्‍द्रोनिकस नु युनियसे़न् आसेवारो मे़त्ते़म्‍सिम्‍मे़ॽओ॥ खे़ङ्‌हाॽग सेःक्‌युक्‍मिबाहाॽओ साॽरिक् मिङ्‌सो इङ्‌धाःङ् पिमा लाॽरुसिॽ, हे़क्‍क्‍याङ् खुन्‍छिॽग इङ्‌गाॽनुःल्‍ले़आङ् तगि ख्रिस्‍ते़न्‌नसाःन् चागे़त्‍छुआङ् वये़त्‍छिरो॥
आमिःम् फुॽनुसाॽ नु ने़ॽनुसाॽसे, खिनिॽ लुम्‍मो खे़माॽ पोगे़आङ् वाॽ फाॽआङ् क्‍लोएरे़ कुहिम्‍सयङ्‌ङोबा कुभारे़ इङ्‌गाॽ मे़जे़क्‍ताङ्‌ङाङ् वाॽरो॥
कर साम्‌योसाप्‍लाओ अक्‍खेलॽरिक् साप्‍ते़आङ् पत्,
“सिक्‍कुम्‍साबाहाॽरे़ निङ्‌वाॽ मे़इःत्तुबा पाःन्‍निन् हने़बा चोःक् फाॽआङ् यहवे दाङ्‌बाल्‍ले़ निःसुरो॥”
खिनिॽ आङ्‌दिङ् लॽमाङ्‌ग नुःबा पाःन् मे़ःन्‍लो॥ खरे़ःङ् के़भङ्‌बा च्‍यॽसिक् सिदाॽइल्‍ले़ के़रे़क् फेॽरुम्‍मिन् युक्‍तुबा कुइसिःक् च्‍यॽसिक् ताप्‍फे़ःम्‍बा पाःन्‍निल्‍ले़ के़रे़क् नुःबा पाःन्‍हाॽ फे़त्‍लाःन्‍दु के़लॽबा पाःन्‍निन् कुसिङ् मे़न्‍निःत्ते के़वयिॽबि?
हे़क्‍क्‍याङ् ये़म्‍बाॽइन् आबाङे कुमेःत्तिन्‍नु इम्‍मा पोःङ्, हे़क्‍केलॽरिक्‍के मेःत्तिन्‍नाङ् आबाङे कुये़म्‍बाॽइन्‍नु इम्‍मा पोःङ्‌लो॥ हे़क्‍केलॽरिक् मेःक्‍खिम्‍ले़न्‌लक्‍पे़न्‍नो मे़न्‍अत्‍छिङ्‌ङे चोःक्‍मा पोःङ्‌लो॥
कर मेःक्‍खिम् के़जोःक्‍पा मनाःल्‍ले़ग आक्‍खेलॽरिक् आमेःत्तिन् कुनिङ्‌वाॽ तासुङ्‌बे फाॽआङ् कन् इक्‍सादिङ् खाम्‍बेःक्‍मोबा पाःन्‍हाॽरे़न् निङ्‌साम्‍मो थाःरो,
से़क्‍खासाङ् कङ्‌ग आनिॽ लागिए पाःत्तुबा मे़ःम्‍बि? ओरो, थेआङ्‌भे़ल्‍ले़ प्‍याङ्‌सिगे़न् इक्‍ताप् के़धोःङ्‌बा नु पोगुगे़न् कुजा के़सुम्‍बे़ल्‍ले़ पोगुगे़न् कुजाःल्‍ले़न्‌लक् खोःमा खुने़ॽ निङ्‌साङ् चोगुॽरो॥
नुःरिक् ये़प्‍पा के़लॽबे़न् सिङ्‌सिङ् ये़क्‌ये़क् लॽररो, मे़ःन्‍ने़ फाॽग्र खे़न् चोःन्‍लो॥
थेआङ्‌भे़ल्‍ले़ नावागे़न् चइःत्तो ये़म्‍बित्‍छाॽइङ्‌ग मे़न्‍छुमाॽलाम्‍बा मे़जोगे़न् कर मे़न्‍छुमाॽइन्‍ने ये़म्‍बित्‍छाॽलाम् चोःक्‍मनामारो॥
आल्‍ल यरिक् परिक्‍पा याम्‍साम्‍गे़न् पर्धाःम्‍हाॽ मे़वाॽ, कर पर्धाःम् के़बिबा सेसेमाङ्‌ङिन् लत्‍थिक्‍लक् वाॽरो॥
कुभाॽ के़बिबाहाॽ,
खिनिॽआङ् सेसेमाङ्‌ङिल्‍ले़ कुबर्धाःम्‍हाॽ खोःमा साॽरिक् खिनिॽ सिक् सम्‍बाल्‍ले़ चोगुल्‍ले़ सेसेहुप्‍लक्‍ले़न् थोबो के़बोःङ्‌बा पर्धाःम्‍हाॽ ओगप् चोःक्‍मा निङ्‌वाॽ चोगे़म्‍मे़ॽओ॥
खे़ल्‍ले़ कन् पाःन्‍हाॽ मे़घे़प्‍सुन्‍ने़ फाॽग्र खे़ल्‍ले़ कुबाःन्‍निन्‍नाङ् मे़घे़प्‍से़म्‍मिन्‍ने़ॽओ॥
के़रे़क् पाःन्‍हाॽ ये़सुरे़ कुयुक्‍को ताः, हे़क्‍क्‍याङ् के़रे़क् पाःन्‍हाॽ ये़सुरे़ कुयुक्‍को के़दाःप्‍पा निङ्‌वाॽफुमाङ्‌ङिल्‍ले़ कुयुक्‍को आबुगे़न् कुस्‍साःन्‍नाङ् ताःरो॥ हे़क्‍केलॽरिक् निङ्‌वाॽफुमाङ्‌ङिन्‍ने के़रे़क् सम्‍दाङ् युक् के़जोःक्‍पा पोःङ्‌लो॥
सिःमे़ल्‍ले़ कुमुक्‍साम्‍मिन् लायोलाम् खोःसुॽरो, हे़क्‍क्‍याङ् लायोःल्‍ले़ कुमुक्‍साम्‍मिङ्‌ग साम्‌यो इङ्‌जाःङ्‌लाम् खोःसुॽरो॥
निङ्‌वाॽफुमाङ्‌लाम् आघोःसुम्‍बा आःन्‍छिङ्‌माल्‍ले़ इनोगे़न् तुक्‍खेओ के़वाॽबाहाॽ आःन्‍छिङ्‌मा पिमा आसुक्‍तुम्‍सिम्‍ल फाॽआङ् खुने़ॽए काक् आनिॽ इनोगे़न् तुक्‍खेओ आःन्‍छिङ्‌मा आबिॽरो॥
आल्‍ल इङ्‌गाॽ ख्रिस्‍तरे़ कुसुनाइङ् इङ्‌भोःसे़ त्रोआस पेगाङ्‌ङिल्‍ले़ खे़प्‍मो दाङ्‌बाल्‍ले़ इङ्‌भोःमा सुये़म्‍धिक् पिराङ्‌लो॥
निङ्‌वाॽफुमाङ्‌ङिल्‍ले़ ओःप्‍पाङ्‌घुबा कन् सुनाइङ्‌ले़न् ओःत्तिःन् आनिॽओ वाॽ, कर कन् पयम् यम्‍बा मुक्‍साम्‍मिङ्‌ग आनिॽलाम्‍बा मे़ःन्, कर निङ्‌वाॽफुमाङ्‌लाम्‍बाए ताः के़लॽबान् के़रे़क्‍ले़ मे़निःसुर फाॽआङ् आनिॽग कन् याङ्‌भु याक्‍मनाबा फुजिक् कुइसिःक्‍लक् आजोःक्‍लो॥
खे़न् फाॽइङ्‌ग निङ्‌वाॽफुमाङ्‌ङिल्‍ले़ काक् मनाहाॽ ख्रिस्‍तलाम् खुने़ॽओ तारुसिॽ॥ मनाहाॽ खुनिॽ लायोःल्‍ले़न् आप्‍तिक् मे़गुःत्तुन्‍छिन्‍लो, हे़क्‍क्‍याङ् वेॽहाॽ खुने़ॽओ ताःप्‍मासि सुनाइङ् आबिरे़आङ् वाॽरो॥
लॽरिक् मुक्‍सम्‍दाङ्‌बा यहवे दाङ्‌बाल्‍ले़ पाःत्तुॽरो॥”
खिनिॽ वेॽहाॽ याङ्‌याङ् मे़बोःङ्‌ल फाॽआङ् यरिक् के़बिरुम्‍सिम्‍बाल्‍ले़ तुक्‍खे के़ज्‍ये़ॽइर के़लॽबा आनिगे़ निङ्‌वाॽग होःप्‍लो, कर के़रे़क्‍को कुदङ्‌बा पोःङ्‌लरो॥
थेआङ्‌भे़ल्‍ले़ आनिॽ थङ्‌ङो याङ्‌मनाबा फे़जुम् फे़याहाॽग इक्‍सादिङ् खाम्‍बेःक्‍मोबा मे़ःन्, कर आनिॽ फे़जुम् फे़याहाॽग माफे़न्‍साम्‍मिल्‍ले़ कुमुक्‍साम् नाःम्‍मा के़सुक्‍पा निङ्‌वाॽफुमाङ्‌ङिल्‍ले़ कुमुक्‍साम्‍मिन्‍लो॥
इङ्‌गाॽ याम्‍मो पाःत्तुङ्, आत्तिल्‍ले़आङ् इङ्‌गाॽ अदङ् कुइसिःक् मे़न्‍इःत्तान्‍लरो॥ कर खिनिॽ हे़क्‍के याप्‍मि के़इःत्तिसाङ् इङ्‌गाॽ च्‍यॽसिक् चम्‍सिङ्‌मा खोःसुङ्‌ल फाॽआङ् अदङ् कुइसिःक्‍के याप्‍मि इःत्ते़आङ् आदाःक्‍ते़म्‍मे़ॽओ॥
खिनिॽ आत्तिन् पाःन्‍नो वेॽस्‍मा सेसेहुप्‍लक्‍हाॽनुःल्‍ले़ के़सुःन्‍दिबे? कम्‍म्‍याक्‍लक्‍लो–इङ्‌गाॽ खिनिॽ कुभाॽ याङ् मे़नाःक्‍निङ्‌ङिन्‍लो! अक्‍खेलॽरिक् तुक्‍खे चात्‍निङ्‌बाओ ले़प्‍मि आबिरे़म्‍मे़ॽओ!
कर तगि आनिगे़ खिनिॽ इङ्‌भोःआसिगे़बा सुनाइङ्‌ङिन्‍नुःल्‍ले़ वेॽ सुनाइङ्‌ङिन् आनिगे़ इङ्‌भोःसुम्‍बे़ॽ इग्र साङ्‌ग्राम्‍पेदाङ्‌बा माङ्‌लाइङ्‌बाल्‍ले़ इङ्‌भोःसुॽसाङ्‌खे़न्‍निन् साङ्‌ग्राःल्‍ले़ ते़त्तुररो॥
आनिॽ साआवाःन्‍छिङ्‌ङाङ्धोए यहुदिसि, थिम्‍मे़न्‍दङ् सुवाङ् हे़क्‍तङ्‌बा “लायोबासि” मे़ःन्‍लो॥
खे़ल्‍ले़ चोगुल्‍ले़ साम्‌योथिम्‍मिन् आनिॽ नसाःन्‍लाम् निङ्‌वाॽफुमाङ्‌ङिल्‍ले़ कुनिःमाओ आप्‍तिक् मे़ःन्‍नेबा आबोःङ्‌ल फाॽआङ् ख्रिस्‍तओ थारिक् लाम्‍लोःसे़ आनिॽ ओगे़मे़प्‍पा पोःक्‍खे़आङ् वये़रो॥
आल्‍ल कन् ने़प्‍फु मे़न्‍छुमाहाॽग निङ्‌वाॽफुमाङ्‌ङिल्‍ले़ चोगुबा ने़त्‍छि माङ्‌हुप्‍पिल्‍ले़ कुबिसिरो॥ सेवारोमा हागाररे़ङ्‌ग सिनाइ  कोःक्‍मा कुइसिःक् चोःक्‍लो॥ खे़प्‍मो निङ्‌वाॽफुमाङ्‌ङिल्‍ले़ मनाहाॽ साम्‌योथिम्‍मिन् पिरुसि, हे़क्‍क्‍याङ् खे़न् साम्‌योथिम्‍मिल्‍ले़ मनाहाॽ योःक् चोगुसिरो॥
कर सेसेमाङ्‌ङिल्‍ले़ लाम्‍लोसुसिबा मनाहाॽरे़ वेॽहाॽ लुङ्‌माॽ मे़दुक्‍तुसिॽ, खे़ङ्‌हाॽ मे़सःत्, सनारुङ्‌ङो मे़वाॽ, नासि मे़धःत्, खे़ङ्‌हाॽरे़ वेॽहाॽ नुःरिक् मे़मे़त्तुसिॽ, खे़ङ्‌हाॽ नुःबा याःम्‍बक् मे़जोःक्, निङ्‌वाॽइरे़ खोःप्‍तुसिबा मे़जोःक्,
साॽरिक्‍के लुङ्‌माॽ आदुक्‍ते़आङ् वाॽरो!
खुने़ॽए साम्‌योथिम् इङ्‌जाःङ्‌ङोबा थिम्‍हाॽ थेनाधेबा चोगु॥ खुने़ॽए यहुदि नु थिम्‍मे़न्‍दङ् सुवाङ्‌लुम्‍मो सनारुङ् ताःत्‍छे़ ने़त्‍छि सुवाङ्‌लाम्‍बा खुने़ॽनु थिक्‍हुप् के़बोःङ्‌बा लत्‍छा कुसङ् सुवाङ्‌धिक्‌चोगुआङ् वाॽरो॥
काक् चुङ्‌जिगे़न् नःम्‍नःम् नु सुम्‍सुम्‍माङ्‌वये़म्‍मे़ॽ॥ हे़क्‍क्‍याङ् निङ्‌वाॽ यो धो मे़ल्‍लॽए लुङ्‌माॽ तुक्‍कासिम्‍मे़ॽर नासि थःत्ते़म्‍मे़ॽओ॥
खिनिॽ ताप्‍फे़ःम्‍बा पाःन् पाःप्‍मा मे़नुॽने़न्, कर के़घे़म्‍बाहाॽरे़ कुभाॽ मे़घोःसुर फाॽआङ् कुसुम्‍गे़दम्‍बा नु हाङ्‌हाङ् के़मे़प्‍पा पाःन्‍लक् पारे़म्‍मे़ॽ॥
इत्‍थुङ्‌गे़न् ये़म्‍बाॽसे, ख्रिस्‍तरे़ सेसेहुप्‍लक्‍किन् लुङ्‌माॽ तुक्‍तुबा कुइसिःक्‍के खिनिॽ मेःत्‍हाॽ लुङ्‌माॽ तुक्‍ते़म्‍सिम्‍मे़ॽओ॥ खुने़ॽग सेसेहुप्‍लक्‍ले़ लागि कुहिङ्‌मन्‍निन् पिरुरो॥
आनिगे़ आक्‍खेलॽरिक् वयिगे़ के़लॽबान् के़मे़त्तिआङ् खिनिॽ हाङ्‌हाङ् के़जोगिर फाॽआङ्‌ङे खुने़ॽ खिनिॽओ पाङ्‌घुङ्‌बारो॥
खिनिॽ के़अप्‍पाहाॽरे़ आत्तिन् पाःन्‍नोआङ् यङ्‌मा के़मे़न्‍छे़रिन्‍लरो॥ कङ्‌ग खे़ङ्‌हाॽरे़ खुनिॽ मे़क्‍मा नु निङ्‌वाॽफुमाङ्‌लाम् खिनिॽ से़न्‍लप् खोःमा मिक्‍सेःन्‍लो॥
कर खुने़ॽ आक्‍खे़न् लाॽरुबा मना चोःक् के़लॽबान् खिनिॽ के़निःसुम्‍मेरो॥ कुस्‍साःल्‍ले़ कुम्‍बाःन्‍नु याःम्‍बक् चोगुबा कुइसिःक् खुने़ॽ इङ्‌गाॽनु सुनाइङ् इङ्‌भोःमा याःम्‍बक् चोगुआङ् वाॽरो॥
खे़ल्‍ले़ चोगुल्‍ले़ आमिःम् फुॽनुसाॽ नु ने़ॽनुसाॽसे, हे़क्‍केलॽरिक् दाङ्‌बान् चक्‍मे़ल्‍लॽए नसाःन् चोगे़म्‍मे़ॽओ॥ इङ्‌गाॽ लुङ्‌माॽ तुक्‍निङ् हे़क्‍क्‍याङ् निःमा निङ्‌वाॽ चोःक्‍निङ्, थेआङ्‌भे़ल्‍ले़ खिनिॽए आसःप्‍मान् नु आयाःम्‍बक्‍किल्‍ले़न् थुम्‍घोनिङ्‌लो॥
खे़ल्‍ले़ चोगुल्‍ले़ खिनिॽ याःम्‍बेओ आनिगे़ खे़प्‍सुम्‍बे़आङ्‌धोए खिनिॽ लागि चक्‍मे़ल्‍लॽए तुवा चोगुम्‍बे़रो॥ सिक्‍कुम्‍दिङ् निङ्‌वाॽ नु इःत्‍छिङ्‌साम्‍लाम् निङ्‌वाॽफुमाङ्‌ङिल्‍ले़ साम्‍जिक्‍गे़न् कुनिङ्‌वाॽइल्‍ले़ खिनिॽ के़धिम्‍सिर फाॽआङ् तुवा चोगुम्‍बे़रो॥
हे़क्‍क्‍याङ् खुने़ॽओए खिनिॽ कुलिङ्‌धो के़प्‍मान् के़घोःसुम्‍माङ् वाॽरो॥ खुने़ॽग काक् मुक्‍साम् नु युक् सम्‍दाङ् युक्‍साबारो॥
मेलिङ्‌गे़न् मेःत्‍छे, खिनिॽ इत्‍थुङ्‌गे़न् ये़म्‍बाहाॽरे़ खुनिॽ युक्‍को वये़म्‍मे़ॽओ॥ अक्‍खे चोःक्‍माग दाङ्‌बाओ लाॽरुरो॥
थेआङ्‌भे़ल्‍ले़ आनिगे़ सुनाइङ्‌ङिन् खिनिॽओ तारुम्‍बे़ल्‍ले़ पाःन्‍नोरक् मे़वये़न्, कर मुक्‍साम्‍मो वये़रो॥ हे़क्‍क्‍याङ् कङ्‌ग सेसेमाङ्‌लाम् आनिगे़ पाःत्तुम्‍बे़बा पाःन्‍निन् से़क्‍खास्‍मा वये़ फाॽआङ् के़निःसुम्‍लो॥ आनिगे़ खिनिॽनु वयिगे़ल्‍ले़ आनिगे़ हिङ्‌मन्‍निन् आक्‍तङ्‌बा वये़ के़लॽबान् नुःरिक्‍काङ् के़निःसुम्‍माङ् वाॽरो॥
खे़ल्‍ले़ चोगुल्‍ले़ इङ्‌गाॽ खे़न्‍नाङ्धो नासि थःप्‍मा मे़न्‍छुक्‍पे़न्‍नाङ् खिनिॽ नसाःन्‍नो के़धुम्‍बा के़जोगिबि मे़ःम्‍बि फाॽआङ् खिनिॽ साॽसे़ तिमोथिःन् पाङ्‌घुङ्‌ङाङ् वाॽरो॥ थेआङ्‌भे़ल्‍ले़ माफे़न्‍साम्‍मिल्‍ले़ खिनिॽ हङ्‌गे़साॽरिआङ् आनिगे़ चोःक्‍मनाबा याम्‍बुधिक्‍किन् हने़रक् पोःक्‍खे़बि फाॽआङ् किःसाङ्‌ङाङ् वयाङ्‌लो॥
कर फुॽनुसाॽ नु ने़ॽनुसाॽसे, खिनिॽग लायोओ के़वाॽबाहाॽ कुइसिःक् माक्‍चिगे़न् खादाम्‍मो के़होःप्‍तिरो॥ खे़ल्‍ले़ चोगुल्‍ले़ खे़न् दाङ्‌बाल्‍ले़ कुयुःमा ये़न्‍निन् के़घुःम्‍बे़न् हक्‍चघत् ताबा कुइसिःक् ताःल्‍ले़ खिनिॽ निङ्‌वाॽ माःमाओ के़न्‍ध्‍ये़ॽइन्‍लो॥
निङ्‌वाॽफुमाङ्‌ङिन् साम्‌योनिबा चोःक्‍पाल्‍ले़ चोगुल्‍ले़ खिनिॽ तुक्‍खे के़जाःप्‍पाहाॽ खुने़ॽ खुम्‍दिङ् पिरुसिॽरो॥
आनिगे़ हे़क्‍केलॽरिक् याःम्‍बक् चोगुम्‍बे़बाङ्‌ग कुभाॽ खोःमा लाघो मे़गत्तुम्‍बे़न्‍नाङ् मे़ःन्, कर खिनिॽ लागि कुबि पोःङ्‌ङाङ् खिनिॽ याप्‍मि चोःङ् के़इःत्तिर फाॽआङ् हे़क्‍के चोगुम्‍बे़बारो॥
खुने़ॽग काक् मे़न्‍छाम् याप्‍मिहाॽरे़ से़क्‍खाःन् कुसिङ् मे़निःत्तुआङ् ताङ्‌मे़से़ःप्‍ल के़लॽबा निङ्‌वाॽ इःत्तुरो॥
माङ्‌लाइङ्‌बाहाॽरे़ खुने़ॽ मे़निःसुरो,
कर मे़न्‍छियाॽ मेमेदुमाहाॽरे़ खुनिॽ मिङ्‌ङिन् मेमेदुमा मिङ्‌स्राओ मे़साप्‍ते़न्‍ने़ॽओ, थेआङ्‌भे़ल्‍ले़ खे़ङ्‌हाॽरे़ मेःक्‍खिम् चोःक्‍मा खुनिॽ सिराॽ थाङ्‌ङाङ् ये़सु ख्रिस्‍ते़न्‌निङ्‌वाॽ पिमा मे़ले़रु मे़देःसुरो॥
खुने़ॽओरक् आजुनि वाॽरो, खुने़ॽ सुःमा नु के़प्‍मा सुक्‍मे़न्‍दे़प्‍मना ओःत्तिओ युङ्‌लो॥ खुने़ॽग आत्तिल्‍ले़आङ् मे़न्‍निए वाॽरो, हे़क्‍क्‍याङ् निःमाआङ् मे़न्‍छुक्‍तुन्‍लो॥ खुने़ॽइन्‍ने सदादिङ् मुक्‍साम् नु मिङ्‌सो इङ्‌धाःङ् पोःङ्‌लरो॥ आमे़न्॥
सिःमे़न्‍लाम् याम्‍मो के़हिङ्‌बा दाउद  हाङ्‌ङिल्‍ले़ कुमुॽइदाङ्‌सा ये़सु ख्रिस्‍ते़न्‌निङ्‌वाॽ इःत्ते़ॽओ॥ इङ्‌गाॽ इङ्‌भन् चोगुङ्‌बा सुनाइङ्‌ङिन् बा कन्‍नेरो॥
कर खे़ङ्‌हाॽरे़ बा हे़क्‍केरक् चोःक्‍मार वाॽमा मे़न्‍छुक्‍तुन्‍लो॥ जेन्‍नस नु जेम्‍ब्रससि कुइसिःक् खे़ङ्‌हाॽरे़आङ् खुनिॽ अदङ् चोःक्‍मान्‍नाङ् के़रे़क् मनाहाॽरे़ निङ्‌वाॽ मे़घोःसुॽरो॥
निङ्‌वाॽफुमाङ्‌ङिल्‍ले़ कुसेवारोबा नु ये़सु ख्रिस्‍तरे़ कुसेःक्‌युक्‍मिबा इङ्‌गाॽ पावललाम्‍बा कन् सक्इङ्‌घङ्‌ङिन् हाक्‍ने़ॽरो॥ निङ्‌वाॽफुमाङ्‌ङिल्‍ले़ सेगुसिबा कुमनाहाॽ खुनिॽ नसाःन्‍नो कुभाॽ पिमासि हे़क्‍क्‍याङ् आनिॽ साम्‌योरे़ आहुॽरे़बा से़क्‍खाओ लाम्‍लोःमासि फाॽआङ् निङ्‌वाॽफुमाङ्‌ङिल्‍ले़ इङ्‌गाॽ सेगाङ्‌लो॥
काक् युक्‍नु कन् पाःन्‍हाॽ हुॽरे़से़ॽ, हाङ्‌हाङ् मे़त्ते़से़ॽ, हे़क्‍क्‍याङ् फे़ःक्‍ते़से़ॽ॥ हे़क्‍केलॽरिक् आत्तिन्‍हाॽरे़आङ् खे़ने़ॽ कुनामे़न्‍छाॽ के़मे़न्‍मे़त्‍ने़न्‍लरो॥
आल्‍ल खुने़ॽग योःक्‍पा हे़क्‍के मे़ःन्‍लो, कर खे़न्‍नुःल्‍ले़आङ् यरिक् आनिॽ नसानिबा नुसाॽ पोःक्‍खे़आङ् वाॽरो॥ खुने़ॽग इङ्‌गाॽ लुङ्‌माॽ तुक्‍तुङ्‌बान्‍नुःल्‍ले़आङ् खे़ने़ॽ नासिङ्‌गे़न् थक्‍को नु दाङ्‌बाओ साॽरिक् लुङ्‌माॽ के़दुक्‍तुबा नुसाॽ पोःक्‍खे़आङ् वाॽरो॥
कर माङ्‌लाइङ्‌बाहाॽग निङ्‌वाॽफुमाङ्‌ङिल्‍ले़ से़न्‍लप् पिरुसिबाहाॽरे़ खुनिॽ लागि माङ्‌सेवा के़जोःक्‍पा साम्‍सिरक्‍लो॥
कर ख्रिस्‍ते़ङ्‌ग निङ्‌वाॽफुमाङ्‌ङिल्‍ले़ कुहिम्‍सयङ्‌ङो नसाःन्‍साबा आबुगे़न् कुस्‍साःरो॥ ख्रिस्‍तओबा आनिॽ आजोगुम्‍बा निङ्‌साङ्‌ङिन् मे़ल्‍ले़त्ते हाङ्‌हाङ्‌ङाङ् आवाॽने़ फाॽग्र आनिॽआङ् निङ्‌वाॽफुमाङ्‌ङिल्‍ले़ कुहिम्‍सयङ्‌ङोबासिरो॥
थेआङ्‌भे़ल्‍ले़ निङ्‌वाॽफुमाङ्‌ङिन् कुयाःम्‍बक्‍लाम्‍बा नाःम्‍सिङ्‌बा कुइसिःक् निङ्‌वाॽफुमाङ्‌ङिल्‍ले़ कुनाःम्‍सिङ्‌दे़न्‍नो के़लाःप्‍पाहाॽआङ् खुनिॽ याःम्‍बक्‍लाम्‍बा मे़नाःम्‍सिङ्‌लो॥
हे़क्‍क्‍याङ् खिनिॽ के़रे़क्‍ले़ निङ्‌साङ् के़जोगुम्‍बा पाःन्‍हाॽ से़क्‍खाए के़घोःसुम्‍ल फाॽआङ् बा खे़न् याम्‍जाङ्‌वाःन् खिनिॽ हिङ्‌हिङ्‌थारिक् कत्ते़म्‍मे़ॽ के़लॽबा आनिगे़ निङ्‌वाॽ चोगुम्‍बे़ॽरो॥
20-21 ख्रिस्‍ते़न्‌सदादिङ् निङ्‌वाॽफुसाम्‍बा पोःङ्‌लो लॽरिक् माङ्‌हे़क्‍सिङ्‌लो, कर वेॽ निङ्‌वाॽफुसाम्‍बाहाॽरे़ लागि आप्‍फाल्‍ले़आङ् निङ्‌वाॽफुमाङ्‌ङिन् हे़क्‍केलॽरिक् माङ्‌मे़हे़क्‍सिङ्‌ङिन्‍लो॥ निङ्‌वाॽफुमाङ्‌ङिल्‍ले़ ये़सुरे़ कुयाःम्‍बेओरक् अक्‍खे पाःत्तुआङ् वाॽरो,
सेसेमाङ्‌ङिल्‍ले़ कन् काक् पाःन्‍लाम्‍बा लाःक्‍कात्‍पा सेसेबा ते़न्‍निन् ने़र थारिक् सिगाङ्‌स्‍मा काक्‍नुःल्‍ले़ सेसेबा ते़न्‍नो लाःप्‍मा लाम्‍मिन् मे़हरे़न् फाॽआङ् मनाहाॽ ओसेःन्‍धाक्‍तुसिरो॥
हे़क्‍क्‍याङ् खुने़ॽ पाःत्तु, “ओमे़त्ते़ॽओ, इङ्‌गाॽ के़निङ्‌वाॽ हे़क्‍के चोःक्‍से़ कप्‍मो त्‍याङ्‌ङाङ् वाॽआरो॥” खुने़ॽ कुसङ् माङ्‌हुप्‍पिन् युक्‍सिङ् चोःक्‍से़ तगिस्‍मा माङ्‌हुप्‍पिन् खारोःत्ति चोगुरो॥
“आक्‍खो सप्‍माआङ् के़दाःबार के़बप्‍पे़न्‌ताःएरो, हे़क्‍क्‍याङ् खुने़ॽ मे़सुःने़न्‍लो॥
नसाःन्‍लाम्‍बाए इस्राइलिहाॽ से़ङ्‌से़ङ्‌बा खाम्‍मो लाङ्‌मे़घेगे़र हे़ःत्ताङ्‌बा वाहङ्‌ङिन् मे़गाःक्‍तुआङ् नाधाःम्‍बि मे़बेरो, कर मिस्रिहाॽरे़आङ् बा हे़क्‍के चोःक्‍मा मे़गोःत्तुल्‍ले़ खे़ङ्‌हाॽ काक् ख्‍याम् मे़हुमे़ मे़स्‍ये़रो॥
हे़क्‍क्‍याङ् याङ्‌सि कुम्‍बालाम्‍बा मुॽइसाम् खोःमा फाॽआङ् आक्‍खे़न् कोःत्तुसाङ् खे़न् नाॽरे़बा पाःन्‍निन् खिनिॽ के़निःसुम्‍लो॥ खे़ल्‍ले़ कुमिक्‌वा थाःसुर मुॽइसाम् खोःमा निङ्‌वाॽ चोगुसाङ् ताप्‍फे़ःम्‍बा कुयाःम्‍बक्‍लाम्‍बा नुःङ्‌मा ये़म्‍मिन्‌ले़क्‍ते़बेआङ् वये़रो॥
खिनिॽ लाम्‍लोःबाहाॽरे़ के़म्‍मे़त्तिबा पाःन्‍निन् खे़प्‍से़म्‍मे़ॽ, हे़क्‍क्‍याङ् खुनिॽ युक्‍को वये़म्‍मे़ॽओ॥ खे़ङ्‌हाॽरे़ खिनिॽ कम्‍ब्राङ् के़म्‍मे़त्तिआङ् निङ्‌वाॽफुमाङ्‌ङो लक्‍पे़न्‍साबा मे़बोःङ्‌लो॥ हे़क्‍केलॽरिक् खे़ङ्‌हाॽरे़ खे़न् याःम्‍बक्‍किन् मे़सःत्‍ल निङ्‌वाॽ मे़न्‍दुक्‍के मे़जोगुररो॥ खे़ङ्‌हाॽरे़ खुनिॽ निङ्‌वाॽ के़दुक्‍सुम्‌के़बिरुम्‍सिम्‍ने़ फाॽग्र खिनिॽ लागि थेआङ् इन्‍धाःक् मे़बोःङ्‌ने़ल्‍लो॥
कर पाःन्‍जाक्‍किल्‍ले़ पाःत्तुबा कुइसिःक् चोगे़म्‍मे़ॽओ॥ पाःन्‍जाक् के़घे़म्‍बारक् के़बोःक्‍खिॽने़ फाॽग्र आबाङे इङ्‌गे़ले़क्‍कासिॽरो॥
हे़क्‍केलॽरिक्‍के के़त्‍निमा राहाबरे़ थोःम्‍जिबाहाॽ तरे तोःसुसिआङ् खे़ङ्‌हाॽ ताङ्‌से़ःप्‍से़ वेॽ लाम् पाङ्‌घुसिबा कुयाःम्‍बक्‍किल्‍ले़ए खे़न् आप्‍तिक् मे़ःन्‍नेमा पोःक्‍खे़रो॥
लायो के़जोगुम्‍बाओ मेरिङ् थक्‍ते़म्‍मे़ॽ, हाबे़म्‍मे़ॽओ॥ खिनिॽ एःप्‍मान् मेरिङ् थक्‍मो, हे़क्‍क्‍याङ् खिनिॽ सःप्‍मे़न् तुक्‍खेओ ले़क्‍खे़म्‍मे़ॽओ॥
निङ्‌वाॽफुपाःल्‍ले़ तगिसा कुसिङ्‌के़निःत्तिबा कुइसिःक् कुमना पोःङ्‌से़ के़सेगिआङ् सेसेमाङ्‌ङिल्‍ले़ सुत्‍थो के़जोगिरो॥ हे़क्‍केःल्‍ले़ खिनिॽ ये़सु ख्रिस्‍तरे़ कुइङ्‌जाःङ्‌गे़म्‍बा के़बोःक्‍खिआङ् कुमाक्‍खिॽइल्‍ले़ सेसेसाङ्‌साङ् के़जोगिरो॥ हाराॽ पानुदिङ् पाः निङ्‌वाॽफुमाङ्‌ङिल्‍ले़ कुलुङ्‌गुम् नु कुसनारुङ्‌ङिन् आल्‍लसाङ् यरिक् खिनिॽओ वाॽररो॥
थेआङ्‌भे़ल्‍ले़ साम्‌योसाप्‍लाओ अक्‍खेलॽरिक् साप्‍ते़आङ् पत्,
थेआङ्‌भे़ल्‍ले़ साम्‌योसाप्‍लाओ अक्‍खेलॽरिक् साप्‍ते़आङ् पत्,
आल्‍ल खासे़न् पोःङ्‌मा ये़म् त्‍ये़आङ् वाॽ, हे़क्‍क्‍याङ् निङ्‌वाॽफुमाङ्‌ङिल्‍ले़ कुमनाहाॽओनु हेःक्‍सिङ्‌लो॥ आल्‍ल आनिॽलाम्‍मे खासे़न् पोःङ्‌मा हेःक्‍सिङ्‌ने़ फाॽग्र, निङ्‌वाॽफुमाङ्‌ङिल्‍ले़ कुसुनाइङ् खे़म्‍मा मे़न्‍दे़म्‍मनाबाहाॽ थे मे़बोःङ्‌बे?
खे़ल्‍ले़ चोगुल्‍ले़ खिनिॽ खे़न् काक् पाःन्‍हाॽ के़निःसुम् के़ले़स्‍सुम्‍माङ् से़क्‍खाओ मे़म्‍मुन्‍ने के़वयिसाङ् सदादिङ् कन् पाःन्‍हाॽ खिनिॽ निङ्‌वाॽसुम्‍मो ताःप्‍मा पिमा इङ्‌गाॽ आप्‍फाल्‍ले़साङ् यारिप् वाॽआरो॥
खे़ङ्‌हाॽरे़ साम्‌योनिबा लाम्‍मिन् कुसिङ् मे़निःत्तुआङ् मे़घोःसुबा सेसे इङ्‌जाःङ्‌ङिन् मे़नाॽरुनुःल्‍ले़ग खे़न् साम्‌योनिबा लाम्‍मिन् आप्‍फाल्‍ले़आङ् कुसिङ् मे़न्‍निःत्तुन्‍निल्‍ले़ नुरे़बारो॥
आमिःम् आस्‍साःसे, खिनिॽ लायो मे़जोगे़म्‍मिन्‍ने़ॽ फाॽआङ् कन् सक्‍इङ्‌घङ्‌ङिन् साप्‍तुङ्‌ङाङ् हाक्‍निङ्‌ल पत्तारो॥ कर कुभारे़ लायो मे़जोगुसाङ् आनिॽ लागि के़बाःप्‍पा के़बिबा साम्‌योनिबा ये़सु ख्रिस्‍ते़न्‌आनिॽ लायोलाम् ले़प्‍मि आघोःसुम्‍ल फाॽआङ् पानुदिङ् पाः निङ्‌वाॽफुमाङ्‌ङिन् पेलि फाक्‍तुॽरो॥
आल्‍ल आमिःम् आस्‍साःसे, ये़सुःन् युःल्‍ले़ मे़ङ्‌गिए नु सिरिङ् मे़म्‍मए खुने़ॽओ तोःन्‍छिङ्‌मा आसुक्‍तुम्‍ल फाॽआङ् ख्रिस्‍ते़न्‌मे़ल्‍ले़त्ते वये़म्‍मे़ॽओ॥
कर आनिॽग निङ्‌वाॽफुमाङ्‌ङिल्‍ले़ कुमनासिरो॥ हाःत्‍ले़ निङ्‌वाॽफुमाङ्‌ङिन् कुसिङ् निःत्तुॽ, खे़ल्‍ले़ आनिॽ पाःन्‍निन् खे़प्‍सुॽ, कर आत्तिन् निङ्‌वाॽफुमाङ्‌ङिल्‍ले़न् मे़ःन्, खे़ल्‍ले़ आनिॽ पाःन्‍निन् मे़घे़प्‍सुन्‍लो॥ अक्‍खेलॽरिक् से़क्‍खा के़बाःप्‍पा सेसेमाङ्‌ङिन् नु इङ्‌ले़क् के़बाःप्‍पा साम्‍मिन् कुसिङ् आनिःत्तुम्‍लो॥
आनिॽ निङ्‌वाॽफुमाङ्‌ङिल्‍ले़ कुनिङ्‌वाॽ कुइसिःक् तुवाओ आनाःक्‍तुम्‍मिल्‍ले़ खुने़ॽ आनिॽ पाःन्‍निन् खे़प्‍सुॽ फाॽआङ् निःन्‍धो आबोःङ्‌लो॥
इङ्‌गाॽ खे़प्‍मो ताआल्‍ले़ खे़ल्‍ले़ चोगुबा ताप्‍फे़ःम्‍बा याःम्‍बक् हे़क्‍क्‍याङ् आनिगे़ तक्‍ले़ङ्‌वाओ पाःत्तुबा ताप्‍फे़ःम्‍बा के़रे़क् पाःन्‍हाॽ ताॽजे़ङ्‌ङो लःत्तुङ्‌ङेरो॥ खे़ल्‍ले़ खे़म्‍म्‍याक्‍लक् मे़ःन्, कर खे़प्‍मो लाम्‍दिःक् चोःक्‍कि के़दाःबा खे़न् नसानिबाहाॽआङ् लाङ्‌दाःक्‍मा मे़बिरुन्‍छिन्‍लो॥ हे़क्‍क्‍याङ् खुनिॽ लाङ्‌दाःक्‍मा निङ्‌वाॽ के़जोःक्‍पाहाॽआङ् हे़क्‍के चोःक्‍मा मे़बाङ्‌घुन्‍छिन् हे़क्‍क्‍याङ् खे़ङ्‌हाॽ सेसेहुप्‍लक्‍कोलाम् लःत्तुदेःसुसिॽरो॥
ये़सु ख्रिस्‍तलाम्‌आनिॽ से़न्‍लप् के़बिबा थिक्‍लक् निङ्‌वाॽफुमाङ्‌ङिन् मिमिदिङ्, हाङ्‌युक्, मुक्‍साम् हे़क्‍क्‍याङ्‌युक्‍किन् तोलिङ्‌सोमुआङ्धो सदादिङ् सदादिङ् खोःमा लाॽरुरो! आमे़न्!
आल्‍ल खे़ने़ॽओ के़दाःबार के़बप्‍पा इनोगे़न् तुक्‍खेहाॽनु मे़गिसे़न्‍ने़ॽओ॥ खे़प्‍से़ॽओ, के़नसाःन्‍निन् हङ्‌साॽमारे़ लागि माफे़न्‍साम्‍मिल्‍ले़ कुभा खिनिॽ पुङ्‌लाहिम्‍मो के़धे़क्‍तिॽसाङ् थिबोःङ् ये़न् थारिक्‍लक् इनोगे़न् तुक्‍खे के़ज्‍ये़ॽइरो॥ सिःमालिङ्‌धोओ के़गे़रिसाङ् इङ्‌गाॽ नसाःन् चोःक्‍मा याप्‍मि आल्‍ले़रे़म्‍मिन्‍ने़ॽओ, हे़क्‍क्‍याङ् के़नाःन्‍दुम्‍माङ् के़घोःसुम्‍बा थुम्‍घोःल्‍ले़ लागि मे़न्‍नुप्‍मनाबा हिङ्‌मन् पिनिङ्‌लो॥
खे़ने़ॽ निङ्‌घुम् के़दुमुल्‍ले़ निङ्‌वाॽ हाङ्‌गे़म्‍सिङ्‌ङे़ॽओ फाॽआङ् इङ्‌गाॽ पिने़बा इङ्‌जाःङ्‌ङिन् ते़न्‍दिङ् के़जोगुबाल्‍ले़ चोगुल्‍ले़ खे़ने़ॽग इक्‍सादिङ् खाम्‍बेःक्‍मो के़दाःबा इनोगे़न् पयम् यम्‍बा तुक्‍खेलाम् इङ्‌गाॽ ताङ्‌से़ःप्‍ने़ॽरो॥ खे़ङ्‌ग इक्‍सादिङ् खाम्‍बेःक्‍मो के़वाॽबा काक् मनाहाॽरे़ खुनिॽ नसाःन्‍निन् साॽसे़ तार पत्‍लो॥
हे़क्‍केःल्‍ले़ इङ्‌गाॽ साॽरिक् हाबाङ्‌लो, थेआङ्‌भे़ल्‍ले़ खे़न् साप्‍कित्तिन् के़भाःङ्‌बाआङ् सिगाङ्‌बा पाःन्‍निन् निःप्‍मा के़सुक्‍पा सुम्‍बोधासाबा आत्तिन्‍नाङ् खोःमा सुक्‍मे़दे़त्ते़न्‍लो॥
हे़क्‍क्‍याङ् ताङ्‌साक्‍पे़न्‍नाङ् साप्‍कित्तिन् कुइसिःक् कित्‍छिङ्‌ङाङ् चत्‍छिङ् पेरो॥ काक् कोःक्‍मा फाङ्‌जङ्‌हाॽ नु वागप्‍खाम्‍हाॽ मे़घे़त्‍छिङ् मे़बेरो॥
हे़क्‍क्‍याङ् मे़ल्‍लुक्‍साःल्‍ले़ नुसिगेःक्‍पा एःप्‍साप्‍पिन् फाःक्‍खुल्‍ले़ साङ्‌ग्राम्‍पेदाङ्‌ङो कुमुक् कुभ्रे़ःङ् थारिक् चिजि ये़म्‌ये़म् पोःक्‍खे़॥
इक्‍सादिङ् खाम्‍बेःक्‍मोबा कुलक् सुम्‍सिओ कुलक् थिक् मे़न्‍छाम् याप्‍मिहाॽ कन् अन्‍हाॽरे़ खुनिॽ मुराहाॽओलाम् के़लःम्‍बा मि, मिःक्‍खुॽ नु कान्‍धाक्‍ले़न् सुम्‍सि मिन्‍देॽओलाम् मे़स्‍ये़रो॥
हे़क्‍क्‍याङ् निङ्‌वाॽफुमाङ्‌ङिल्‍ले़ कुदगि आबाङे खुनिॽ हाङ्‌युक्‍नाओ के़युङ्‌बा ने़त्-लि (२४) तुम्‍लाम्‍लोःबाहाॽ साम्‍बोःन् मे़भन्‍छिङ्‌ङाङ् निङ्‌वाॽफुमाङ्‌ङिन् सेवा मे़जोगुर
मनाहाॽरे़ खे़न् हन्‍दगेःक्‍गे़न् वासेरिःन् सेवा मे़जोगु, थेआङ्‌भे़ल्‍ले़ खे़ल्‍ले़ कुयुक्‍किन् किप्‍मा के़घुःबा थक्‍साःन् पिरुआङ् वये़, हे़क्‍क्‍याङ् खे़ङ्‌हाॽरे़ अक्‍खे मे़बाःत्तुर सेवा मे़जोगु, “कन् किप्‍मा के़घुःबा थक्‍साःन् हे़क्‍तङ्‌बा हाःत् वाॽबे? कन् किप्‍मा के़घुःबा थक्‍साःन्‍नु थङ् चोःक्‍मा के़सुक्‍पा हाःत् वाॽआङ्बे?”
हे़क्‍क्‍याङ् निङ्‌वाॽफु माङ्‌हिम्‍मोलाम् वेॽस्‍मा माङ्‌लाइङ्‌बान् लःन्‍दे़आङ् खे़ल्‍ले़ यम्‍बा इक्‍लाओ खे़न् खाप्‍मिःत्तो के़युङ्‌बान् मे़त्तु, “के़गात्‍च्‍याःन् याङ्‌सिङ्‌ङे़ॽआङ् चा सुप्‍से़ॽओ, थेआङ्‌भे़ल्‍ले़ चा सुम्‍मा ये़म्‍मिन् त्‍ये़आङ् वाॽ हे़क्‍क्‍याङ् पोगुगे़न् कुजाःन्  इक्‍सादिङ् खाम्‍बेःक्‍मो तुम्‍से़आङ् ने़रो॥”
हे़क्‍क्‍याङ् मे़न्‍छाम् याप्‍मिहाॽ नाम्‍मिल्‍ले़ साॽरिक् ओॽरुसिल्‍ले़ खे़न् मिन्‍देॽहाॽ सम्‍दाङ् युक् के़गप्‍पा निङ्‌वाॽफुमाङ्‌ङिन् साङ्‌ग्रा मे़मे़त्तुरो॥ हे़क्‍केसाङ् खे़ङ्‌हाॽ खुनिॽ फे़न् याःम्‍बक्‍कोनु मे़न्‍हिन्‍दे़न् हे़क्‍क्‍याङ् खुने़ॽ मिमिदिङ्‌ङाङ् मे़म्‍बिरुन्‍लो॥
हे़क्‍क्‍याङ् खे़न् माङ्‌लाइङ्‌बाल्‍ले़ इङ्‌गाॽ अक्‍खे मे़त्ताङ्, “खे़ने़ॽ के़निःसुबा खे़न् कुइङ् कुनाम् के़से़ःमा के़त्‍निमान् युङ्‌बा च्‍वाःत्‍हाॽग यरिक् मे़न्‍छाम् सुवाङ्‌हाॽ, लाजेॽहाॽ नु पाःन्‍दाङ्‌सिरो॥
सप्‍फारे़सा काक् कुयाङ्‌साकुन्‍धेहाॽ खे़ल्‍ले़ माःसुदेःसुरो!”
हे़क्‍क्‍याङ् इङ्‌गाॽ साङ्‌ग्राम्‍पेदाङ्‌ङिन् हरे़बा निःसुङ्, हे़क्‍क्‍याङ् खे़प्‍मो फःदाङ्‌बा अन्‍धिक् वये़॥ खे़न् सम्‍दाङ् के़युङ्‌बाल्‍ले़ कुमिङ्‌ङिन् “नसाःन्‍साबा” नु “से़क्‍खा” मे़मे़त्तुरो॥ खुने़ॽग नुःरिक्‍काङ् खासे़न् चोगुॽ हे़क्‍क्‍याङ् थङ् चोगुॽरो॥
खुने़ॽ के़रे़क्‍ले़ खुनिॽ मिक्‍कोलाम् मिक्‌वाःन् तुगु पिरुसिॽ॥ आत्तिन्‍नाङ् याम्‍मो मे़न्‍छिःने़न्, मेरिङ् मे़न्‍धक्‍ने़न्, मे़न्‍हाःप्‍ने़न्, मे़न्‍दुक्‍ने़न् मे़न्‌यॽने़न्, थेआङ्‌भे़ल्‍ले़ तगिबा पाःन्‍हाॽग ले़क्‍ते़बेरो॥”
ये़सुरे़ पाःत्तुॽ, “ओमे़त्ते़ॽओ, इङ्‌गाॽ हाराए युःआरो! हे़क्‍क्‍याङ् कन् साप्‍पन्‍नो के़बप्‍पा माङ्‌निङ्‌वाॽपाःन् के़इःप्‍पा के़नाःप्‍पाहाॽग मुॽइसाबासिरो॥”
