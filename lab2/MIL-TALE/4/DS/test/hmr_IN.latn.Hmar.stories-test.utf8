1. Thilsiem Chanchin
Chuongchun Pathien chun hnuoia pilvut a laka, pilvut chun mihriem a siema, ama chun hringna thuok an thuok lut a. A hming chu Adam a nih. Pathienin Adam a umna dingin huon a siema, a enkoltu dingin huona chun an umtir ta a.
Nisienlakhawm huon sunga chun rul var vervek tak a uma. Ama chun nuhmei kuomah, “Pathienin, huona thingra hrimhrim hi in fak ding an nawh, tiin a hril che mawh?” a ta.
Chun Pathien chun, “Tuhin chu mihriem chu a sie le thra hrein eini laia pakhat ang a hung ni ta a, hringna thingra chu fain kumkhuoin hring rawi a tih” a ta, chuongchun Pathienin Adam le Evi chu huon mawitaka inthok chun a tir hmang ta a. Pathien chun hringna thingra chu tukhoma an fâk nawna dingin huon kawtkhâra chun vântirko ruol hrâttak le thilthaw theitakhai chu a sie ta a.
Mihriem le ramsa long sûnga um tihai chau naw chu thil tinrêng khawmuola um taphothai chu an thifai vong ta a nih. Long kha chu tui chungah an kâng zinga, thil tinrêng long sûnga umhai kha chu himtakin an um a.
4. Abraham Kuoma Pathien Thuthlung
Genesis bung 11-15 sunga inthoka Bible chanchin lâksuok.
Abraham chu a hang ngha vela, a hnung tieng chun beramchal, a ki thing hnoka lo in tâng tlat hi a hmu a. Isak aia inthawina ding beramchal chu Pathienin a lo buotsai pêk a. Chuongchun hlimtakin Abraham chun inthawina dingin beramchal chu a hmang ta a.
Rebekin nau inphîr a nei hun a hung tlung chun nau upalem chu senthulin, inhmul thupin a hung suok a, a hming dingin Esau an sak a. Chu zo chun a naupang lem chu a hung suok nawk a a kutin Esau kekhong chu a chel a, ama hminga chun Jakob an sak a.
Kanan rama a umna in kum sawmhni zet a umnaw san hnung chun Jakob chu a sûngkuo leh a siehlawhai le a ranruol popo leh intieng an inlawi nawk a.
Kum hni an vawi hnung khom chun, suksuolna nei naw sienkhom, Josef chu lungin a chun a lan tang zinga, zân khat chu Aigupta lal Faraw an ti chun mang pahni a nei a, a manghai chun an sukbeidawng hle ela. A khawnbawl upahai lai, tukhawma a mang umzie chu a hrilfie pêk thei an um si nawh.
Genesis bung 37-50 sunga inthawka Bible chanchin laksuok.
Mi tukhoma an hmu naw sawnin, Aigupta mi chu a that a, hnuoiah a phum a. Nisielakhom, mipakhatin a thilthaw chu a lo hmuruk si a.
Faraw chun mipuihai chu a lan fe suok tir nuom naw leiin hripui trium tak tak sawm khat Pathienin Aigupta ram chungah an lêngtir ta a. Hi hripuihai hmang hin, Pathienin Faraw nêkin le Aigupta pathienhai nêkin thil a thaw thei lem ti an hmutir a nih.
Hremna hripui pakuo zet el an tuor hnung khom chun, Faraw chun Israelhai kha a rama inthok suokdawk chu a la phalnaw ta rop a. Faraw chu a la hel tlat lei chun, Pathienin hremna hri pakhat dang tir a la tum a. Hi hremna hre hin chu Faraw lungril chu suk danglam ta ngei a tih.
Chu zân lala chun Farawin Mosie le Aron a kova, “Israelhai thruoi inla Aigupta ram hi suoksan vat ro! a ta. Aigupta mihai khoma Israelhai chu suok nghâl dingin an tur ve a.
Israelhai chu tuipui truong, hnuoi hula chun bang ang ela, voitieng changtienga tui bang intieng ur el kâra chun râlkhing an fe kai ta a.
Pathienin Mosie le mipuihai kuoma thu a hrila “Ka thu in zawma, ka thuthlung in pawm phot chun ka ro hlu, thiempuhai lalram le hnam thienghlim nîng in tih,” a ta.
Chuongchun Aronin bawngte hmel putin rângkachak chu milemin a siem ta a. Mipuihai chun invêtthlâk takin milem chu Pathien biekin an bieka, a kuoma chun an inthawi el ta a! Pathien chu an chunga chun a lung a sen ta em em ela, anni chu sukchimit vong a tum el ta a. Nisienkhom an ta dingin Pathien kuoma that vong lo dingin Mosiein a ngêna, a trongtaina chu Pathienin a ngaithlâka, a that tawl ta naw a.
Mi sawm le pahni thlangsuokhai chun, ni sawmli sûngin Kanan ram chu a rûkin an fangsuok vonga, an an kîr nawk ta a. Enthlattu sawmhai chun, “Ram chu a thra hlea, bu le bâl, le thlai khom a tam khop el! Nisienlakhom, an khawpuihai chu a ropui thei a, a ram mihai khom milien tak tak an nih. Ei va do hlau chun, mi that ram vong el ei tih!” an tih a.
Mosie chun Ram Tiem chu a hmu theina dingin tlâng insângtak sîpah Pathienin a thruoia. Ram Tiem chu râlkhata inthokin a thlîra, ana chu Ram Tiema chun a lût nawh. Mosie chu a thi ta a, Israelhai chun ni sawmthum zet an sûna. Joshua chu an thruoitu thar a hung nita a. Joshua chun Pathien a ringa, a thu a zawm tlat leiin thruoitu thratak a nih.
Joshua chun a sipaihai a khawm a, Gibeon mihai khuo tlung dingin zân khawvârin an lawn a nih. Zîngtieng in hmatakin Kanan hmêlmahai chu an zuk thronga, an bei ta rak el a.
Chuongchun hmêlmahai laka sansuok dingin Pathienin sansuoktu ding le an rama muongna a um theina dingin rem a ruot pêk nawk a. Nisienlakhom mipuihai chun Pathien an theinghila, milem an biek nawk a. Chuonglei chun an kawl hnaia hmêlma, Midian mihai chu anni do ding le hne dingin Pathienin rem a ruot nawk a.
Chuphing chun, a ruolin Gideon sipaihai chun meiser an thupna bêlhai chu an sukkoia, “Pathien le Gideon kawlhnâm” tiin an tawtawrawthai chu mûtin an khêk ta a.
David chu sipai hrât le hotu hrâttak khom a nih. Tlangvâl, tleirawl a ni lai khom milien, Goliath an ti chu a bei a. Goliath chu indo thiem sipai le hrât tak el, meter thuma dung insâng a nih. Nisienlakhom Pathienin David chu a thrangpuia, Goliath chu a thata, Israelhai chu a sansuok ta a.
Uria chu râlin an that hnung chun David-in Bathseba chu nuhmeiin a nei ta a. David chu naupasal a nei pêk a. David thilthaw dân chun Pathien a suk lungawi ta naw a. Chuongchun a thilthawdân chung chang Pathien a lawmnaw thu hril dingin zawlnei Nathan chu David kuoma Pathienin a tir a. David chun a suol a sima, Pathienin a ngai dam a. Hun nuhnung tieng chun, harsat huna khom David chun Pathien ringin a bêl tlat lem ta hlak a nih.
Israel hnam sawmhai chu Rehoboam laka chun an helta a. Hnam hnihai chau chu a chunga an ringum a. Hi hnam pahnihai hin Juda lalram hi an inngîr a nih.
Israel lalrama Ahab an lal laia zawlnei um chu Elija a nih. Ahab chu lal suol tak a na, mihai chu Pathien tehlêm, Baal an ti chu be dinga infui pawrtu a nih. Elija chun Ahab kuoma, “Ka thu naw chun Israel rama ruo le daidaw tla naw hrim hrim a tih” a ta. Chu thu chun Ahab chu a suk lungsenta em em a.
Chu phing chun, Elija chun “Baal zawlneihai kha man unla, pakhat khom insuo naw ro”! a ta. Chuongchun mipuihai chun Baal zawlneihai chu an mana. Elija chun a thruoi hmang a, a that tawl ta a.
Chuongchun an hmêlmahaiin a sukboral theina dingin Pathienin hnam pahnihai chu a hrem veve ta a. Israel chu Assuria sorkarin hrât le nunrawngtak chun a suk boral a. Assuria sipaihai chun Israel mihai, tamtak el an that a, thil hluhai chu an lâk pêka, an ramhai khom an rawsiet pêk a nih.
Kura a hung inlal hun sawtnawte hnunga chun a hmaa thil la um ngailo a hung um a. Judami, tu el khom Juda ram tienga kîr nawk nuomhai chu kîr nawk thei an ti tiin thupêk an suo a. Tempul bawl thrat nawkna ding tangka chen khom a pêk a! Sal intang hun kum 70 sûng a tawp chun Juda mi tlawmte chau chu Jerusalem tienga kîr nuom an um el a.
Thiempu chu mihai ta dinga an suolnahai ngaidam dinga Pathien kuoma inthawina inhlân pêk tu a nih. Thiempuhai chun Pathien kuomah mihai ta dingin an trongtrai bawk hlak. Hung ding Messia ruokchu thiempu laltak niin Pthien kuomah ama ngei chu inthawina famkim in an hlân ding a nih.
22. Johan Pieng Thu
Josef chu mifeltak a nih. Mari-in nau a pai ti a hriet chun, a nau an naw ti a hriet a. Mari chu suk muolpho a nuom naw a, a rûka mâk el a tum a. Chuonga a thaw hma chun a manga vantirko a hung inlâr ta a.
Matthai 1, le Luka 2 sunga inthawka Bible chanchin laksuok.
Pathienin Johan kuoma thu a lo hril ta sa hrim, “Mitu am a ni, I baptis chungah Thlarau Thienghlim hung fûng a tih,” a ti kha. Ama chu Pathien Naupa a nih.” Pathien pakhat chau a um. Nisienkhom Pathiena chun mi pathum an uma, Pa, Naupa Isu, le Thlarau Thienghlim an nih.
Isu chu Setan thlêmnahai a chun a tlawm naw a, chuongchun Setan chun a zâmsan ta a. Chun vantirkohai chu an hunga, Isu rong an hung bawl pêk ta a.
Chu hmun chu Isu’n a mâksana, mipui nasatakin ama chu an zuia, a kuoma an hunga, damnaw popo, mitdel dâm, kebai dâm, nasêt dâm le trongtheinawhai dâm an hung thruoia. Anni chu Isu’n a lo sukdam tawl a.
“Chu hnung el a chun, Judami thiempu tu am a ni chu, chu lampui a chun a zu fe pal a. Hi sakhuo thruoitu hin chu mipa, suom hrep le vuok hrep chu a zuk hmu phing leh lampui sirkhat tieng a hêl el ta a; thrangpui ngai chu ngaisak lovin a mâksan ta a.”
Tlangvâl chun ama thiem inchangtir tumin, “Chuong dânhai popo chu ka tleirawl laia inthokin ka zawm taa, ieng am thaw ding ka la bâk rop a?” a ta. Isu’n a hei en chun, a lunginsiet em em a.
Nikhat chu Peterin Isu kuomah, “Hotupa, ka unaupan ka chunga thil suksuol sien la, voi iengzât am ka ngaidam ding? Voi sari chen ding am a nih?” a ta. Isu’n, a kuoma “Voi sari chenin ka ti nawh; voi sari hmun sawmsari chenin ka ti lem che a nih!” a ta. Hi thu hi Isun mi ei ngaidam zing ding a nih ti an chûktirna a nih.
30. Isun Mipui Sang Nga A Vai
Matthai 14:13-21; Marka 6:31-44; Luka 9:10-17; Johan 6:5-15 sunga inthawka Bible chanchin laksuok.
Matthai 14:22-33; Marka 6:45-52; Johan 6:16-21 sunga inthawka Bible chanchin laksuok.
Vawk vaituhai vawkhai chunga thil tlung an hriet phing leh an tlân vela, Isu thilthaw thu chu an hril vêl a. Khuoa inthok chun mipui an hung suoka, khawhriin a man hlakpa kha an hung hmu a. Ama chu thrungin, puonhai a sila, mi dâm pângngai angin a khawsa a.
Nikhat chu Isu dîl panga chun a thrunga, mipui tamtakhai chu an chûktira. Mipui an tam em leiin Isu chu longa a chuonga, chutaka inthok chun thu a hril ta a.
34. Isun Chanchin Dang Dang An Chûktir
Chun Isun, “Thudik ka hril cheu hi, siedawltu hi ngaidamin intieng a kîra, sakhuo hotu ruokchu ngaidam an ve nawh. Inngaihlu taphot tlawm an ta, inngaitlawm taphot chu chawimawiin um an tih,” a ta.
“Ama chun, ‘Pa, nang le Pathien mithmuah thil ka lo suksuol an ta, I naupa a inbûk tlâk khom kan ta nawh,’ a ta.”
Chun Elija le Mosie, kum za tamtak lo liem taa lo umta hai kha, an hung inlâr a. Isu le chun Jerusalem a a thi vak ta ding chanchin chu an hril tlâng a.
Isu a tlung chun Lazar chu ni li thlânah a lo um ta a. Martha chu Isu tuokdingin a va suok a, “Lalpa, hi taka um hi ni la chu, ka trapa hi a thi naw ding bah. Nisienlakhom Pathien kuoma i ngên taphot chu pêng a ti che ti ka ring,” a ta.
Isu chun kum thum lai Pathien thu a hril ta a. Kum za tamtak liem ta a, Aigupta rama sala an intâng, Pathienin a sansuokna, Judahaiin an hriet zingna Fekân Ruoithre hun a hung tlung a. A chunga hung tlung ding chu Isu’n a hriet a, that a a umna hmun ding Jerusalem khuoa a fe ding thu a thruoihruoihai kuomah a hril a.
Chun Isu le a thruoihruoihai chu Getsemani huon an ti a chun an fe a. Isu chun a thruoi hruoihai kuoma thlêmna a an lût nawna dingin trongtrai dingin a hril tawl a. Chuongchun ama khata trongtrai dingin a fe a.
Isu’n a kuomah, “Ni e, vâna inthoka thilthawtheina le hunga, Pathien kuoma thrungin mi la hmûng in tih,” a ta. Thiempu laltak chun lungsenin, a puonhai a keithlêra “Hretu dang hrim ei ngai ta nawh. “Pathien Naupa ka nih” a ti hi in hriet hi. Ieng ti nam in ngai a?” tiin a khêk a.
40. Kros A Isu Hemde
Matthai 27:27-61; Marka 15:16-47; Luka 23:26-56; Johan 19:17-42 sunga inthawka Bible chanchin laksuok.
Matthai 27:62-28:15; Marka 16:1-11; Luka 24:1-12; Johan 20:1-18 sunga inthawka Bible chanchin laksuok.
Ni sawmli sûng chu a zuituhai le inchûktuhai kuomah Isu an lâr a. Voikhat lem chu mi 500 nêka tamlem kuoma an lâr a. A thonawk ngei a ni ti kong tamtakin an chûktirhai kuomah a hril pei a, Pathien Lalram chanchin an chûktir a.
“Nangni Israel mihai, Isu chu Pahien thilthawtheina hmangain thilmakhai le inchiknahai thawtu a ni ti in hrietin, in hmu a. In hemde ta kha!”
Ni khat chu Peter le Johan chu Tempul a an fe a, an fe malam chun lampuia kebai, kutdaw an hmu a.
45. Filip le Ethiopia Mi
Filip chun Isaiin Isu thu a hril a ni ti an hriettir a. Filip chun Isu Chanchin Thra chu ama hrilpui dingin Pathien Thu dang tamtak a hril a.
Chuongchun Anani chun Saula kuomah, “I mit a hung var nawk theina ding le Thlarau Thienghlima i sip theina dingin Isu, lampuia i kuoma hung inlâr khan a mi tir a nih,” a ta. Saula chu a mit a hung var nawk ta phut a. Chun Saula chun baptisma a chang ta a. Bu a fâka, a hung hrât nawk ta a.
Paula le Sila chu Filipi khuoa an châm sûng chun trongtrai dingin fienrielah an fe rop a. Nitina trongtraina hmun an fe lain, suok nunghak tu amanih, ramhuoi zawlin a zui tawl a. Ama chuna a aisân lei chun a puhai chu sum tamtak an hmutir hlak a.
A zînga chun, khawpui rorêltuhai chun Paula le Sila chu lungina inthokin an insuo a, Filipi khuo suoksan dingin an hril a. Paula le Sila chun Lidia le ruol threnkhat hai kha an kan kuola, khawpui chu an suoksan ta a. Isu Chanchin Thra chu an dar lien peia, Kohran khom a hung inthrang lien pei a.
Pathienin Abraham kuomah, “Nangma ah chun khawvêla mi popo malsawmin um an tih,” a ta. Isu chu Abraham thla a nih. Isu zârin khawvêla mi popo chu malsawmin an um a, ama ringtu taphot chu Pathien hnam thlang, thlarau tienga Abraham thla an nih.
Vantirko in nunghak thlienghlim Mari kuomah Pathien Naupasal a nei ding thu a hril a. Nunghak thienghlim a ni lai Thlarau Thienghlim chênchil in an rai a, nau pasal neiin a hminga Isu a sak a. Chuongchun Isu chu Pathien le mihriem ni a fawm a nih.
Isu chun khawvêl popo suolnahai le i suolnahai la hmang dingin, suol thranglo le fam kim, inthawina anga thi a thlangta a. Isu zarin iengang suolna khawm nisienla, ngaidam thei a nih.
Kum 2000 sûng deu thaw sûng hin Isu Messia Chanchin Thra chu puongdarin a um ta a, Kohran khom a pungin an thrang hrât a. Isu’n khawvêl a tawp pha leh a hung nawk ding thu a hril a. A la hung nawk el naw a chu, a thutiem chu a vongin a sukdik ding a nih.
Vântieng Isu a kîrnawk a, a fe dân ang bawk khan, vân sûm lai khin taksa putin hnuoiah a hung kîr nawk ding a nih, a ti a. Isu bawk chun, a hung kîr nawk ding a nih, a ti a. Isu bawk chun, a hung kîr nawk pha chun, Kristien lo thitahai popo chu thlâna inthokin hung tho an ta, boruok a khin an lo tuok ding a ni tiin thu a tiem sa bawk a.
This work is made available under the Creative Commons Attribution-ShareAlike 4.0 International License. To view a copy of this license, visit http://creativecommons.org/licenses/by-sa/4.0/ or send a letter to Creative Commons, PO Box 1866, Mountain View, CA 94042, USA.
