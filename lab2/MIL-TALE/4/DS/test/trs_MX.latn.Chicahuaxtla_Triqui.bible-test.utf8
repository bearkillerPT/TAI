<font color=teal size=-1><b>Nuguanꞌ gè gi̱ꞌhiaj ga̱na̱ni̱nꞌ nânj huin gachrûn</b></font><font color=teal>MATEO</font>Nej yi Ma̱ꞌan Señor Jesucristo<TS3>(<a href="tw://bible.*?42.3.23-38">Lc. 3:23-38</a>)Librû nânj ꞌnaꞌ nej yìꞌnï̀nꞌ nej dùguìꞌ yi Ma̱ꞌan Jesucristo huin daꞌnin sìꞌnï̀n David, huin daꞌnin sìꞌnï̀n Abraham.
Ni̱ sòꞌ huin yumanꞌ Belén, doꞌó Judá,ni̱ sê si̱ huînꞌ yumanꞌ lij siganï̂nj nej sí ni̱ka̱j su̱n riñan hioꞌó Judá;dadinꞌ riñanꞌ ga̱hui̱ ꞌngo̱ sí gi̱nikaj su̱un,ni̱ du̱gumîn sôꞌ yiñân Israel.
Gataꞌ nne Ma̱ꞌan Señor Jesús<TS3>(<a href="tw://bible.*?41.1.9-11">Mr. 1:9-11</a>; <a href="tw://bible.*?42.3.21-22">Lc. 3:21-22</a>)Hiôꞌ ni̱ neꞌ Galilea gaꞌnaꞌ Ma̱ꞌan Jesús ni̱ guyumanj ñan ꞌna̱ꞌ kïn Jordán, dadinꞌ hiuj dânj nun Juan duguataꞌ nne sôꞌ nej guiì, ni̱ ruhuaj si du̱guataꞌ nne sôꞌ Ma̱ꞌan.
Nuguanꞌ gaꞌmin Ma̱ꞌan Jesús nga nikïnj raa̱ ꞌngo̱ kïj ïGiniꞌhiaj Ma̱ꞌan Jesús si màn ûta gàꞌì nej guiì, ni̱ gahui gaꞌan raa̱ ꞌngo̱ kïj ï, ni̱ gaꞌanj ga̱ne, ni̱ gaꞌnaꞌ nej sí ꞌna̱ꞌ ga̱huin chru̱n riñanj.
Gidigân Ma̱ꞌan Jesús rayiꞌî ñanj acta ganachi nikaj nga gudunâj síi nika sij<TS3>(<a href="tw://bible.*?40.19.9">Mt. 19:9</a>; <a href="tw://bible.*?41.10.11-12">Mr. 10:11-12</a>; <a href="tw://bible.*?42.16.18">Lc. 16:18</a>)’Ni̱ huê dânj gataj Ma̱ꞌan Ñaꞌanj an: “Ni̱ ahuin na̱nj sí ganachi nikaj ñanj acta guendâ gudunâj sôꞌ nika sôꞌ, ni̱ ga̱ꞌhue gàꞌhuìꞌ ñanj acta guendâ gu̱du̱nâj duguiꞌ nguèj ni̱ka̱ sôꞌ.”
Ni̱ si̱ gaꞌnḯn raꞌa Ma̱ꞌân rèꞌ si gi̱ni̱nj nej ñûnj riñan gakï̱nꞌïn nga duguaneꞌ sichre riñan nej ñûnj, ni̱ gi̱ꞌhiaj Ma̱ꞌân rèꞌ si ga̱na̱ni̱n nej ñûnj riñan nej sa aꞌnanꞌan.Dadinꞌ huê Ma̱ꞌân rèꞌ huin sa ni̱ka̱j su̱n ni̱ Ma̱ꞌân rèꞌ huin sa nùkuaj, ni̱ sa nìko ni̱ huê Ma̱ꞌan rèꞌ huin daranꞌ diû. Ni̱ huê dan huin rûꞌhuaj.
’Ni̱ si gachín ꞌngo̱ daꞌní nej suj, rachrúun ya̱ sôꞌ ni̱ gìsìj ruhuâ nej suj gàꞌhuìꞌ nej suj ꞌngo̱ hiëj ya̱ sôꞌ na̱nj nîꞌ.
Ni̱ nga gunïn Ma̱ꞌan Jesús nej nuguanꞌ nânj, ni̱ ûta gahuin ña̱ꞌanj ruhuaj ni̱ gata gu̱nïn nej sí ginikòꞌ rukuj:—Yàngàꞌ hia nï̀nꞌ tâ ni̱ gàꞌ yumanꞌ Israel nun gànàrìꞌìj ꞌngo̱ sí guyumân ruhuâ nìko doj gàꞌ daꞌ sí nânj mánj.
Sani̱ guendâ gi̱ni̱ꞌin nej suj si ñùnj ni̱ ni̱ka̱j sùnj riñan hioꞌóo ni̱ ga̱ꞌhue gi̱nika nimân nìko rayiꞌî nej gakï̱nꞌïn.Hiôꞌ ni̱ gata gu̱nïn sí naꞌhue gìsìkìꞌ nneè kú dânj:—Ga̱na̱chî sòꞌ, ni̱ ga̱na̱ka̱jꞌ si-nât, ni̱ na̱nꞌ dukuât.
Ni̱ nga giniꞌin ûta gàꞌì nej guiì, ni̱ gananï̂n àko ruhuaj niꞌin ninj; dadinꞌ gininaj ruhuâ ninj ni̱ gayaꞌnï̀n ninj dàj rûnꞌ giranꞌ nej matsïj ï nga nitaj sí ni̱kï̱nꞌ dugumîn nej yôꞌ.
Si̱ guyuꞌhuiꞌ nej suj niꞌin nej suj nej guiì da̱gahui nneè kú nej suj, dadinꞌ si̱ gaꞌhue da̱gahuiꞌ ninj ma̱ꞌan nimân nej suj mánj; gi̱nun yuꞌhuiꞌ ruhuâ nej suj niꞌin nej suj Ma̱ꞌan Ñaꞌanj an dadinꞌ ga̱ꞌhue gi̱ꞌhia ga̱ꞌa̱nj ni̱ꞌhia̱ ma̱ꞌan nimân nej suj ngà nneè kú nej suj ni̱ ga̱ꞌnïn ga̱ꞌa̱nj nej suj ruhuâ rúnâko gi̱nun nej suj.
’Sani̱ ngà ahuin si na̱gi̱ꞌhiaj gùñànj yiꞌnïnꞌ màn diû nânj ràꞌaj. Ni̱ huin ninj dàj rûnꞌ huin nej silíj nne ñan hua̱ raꞌhuee, ni̱ gaꞌmin nùkuaj nej sôꞌ riñan aꞌngô nej guiì ni̱ka̱j duguiꞌ ngà nej sôꞌ.
Ni̱ ûta gaꞌnïnꞌ su̱n Ma̱ꞌan Jesús riñan nej sí ni̱ka̱j duguiꞌ nngaj sisi̱ si̱ gananï̂n nej sôꞌ riñan aꞌngô nej guiì ahuin sa huin Ma̱ꞌan.
Nni Ma̱ꞌan Jesús ngà nej dinïn<TS3>(<a href="tw://bible.*?41.3.31-35">Mr. 3:31-35</a>; <a href="tw://bible.*?42.8.19-21">Lc. 8:19-21</a>)Nga nï̀nꞌ aꞌmin Ma̱ꞌan Jesús ngà nej guiì màn hiuj dânj, ni̱ guchiꞌ nni ngà nej dinïn ni̱ ni̱kï̱nꞌ nej sôꞌ neꞌ ye̱ꞌe, ni̱ ruhuâ nej sôꞌ ga̱ꞌmi̱n nej sôꞌ ngà Ma̱ꞌan.
Ni̱ nga gachij trigû sàꞌa ni̱ gachra trigu raj, huê danj na̱nj gachij trigû kï̱j ï ni̱ gachra trigû kï̱j ï raj.
Ni̱ sê nne daranꞌ nej yuguej sij siganï̂nj nêꞌ nânj ràꞌ saj ûnꞌ. Dànèꞌ gahuin chru̱n sij, daranꞌ nej nuguanꞌ nânj ràꞌaj.
Hiôꞌ ni̱ nanikàj Pedro ni̱ gataj sôꞌ:—Señor, si huê Ma̱ꞌân rèꞌ huin, ni̱ gi̱ꞌhia rèꞌ si ga̱ꞌhue gàchè riñan nnee ni̱ gùchìj ñan ꞌna̱ꞌ Ma̱ꞌân rèꞌ.
Ni̱ gaꞌnaꞌ nichì ꞌngo̱ siyànà ꞌna̱ꞌ riñan hioꞌó Kanaán ni̱ gaꞌmin nùkua ni̱ gata:—Señor, Daꞌní David, ni̱ ga̱na̱nï̱n àko ruhuâ Ma̱ꞌân rèꞌ niꞌîn rèꞌ ñùnj dadinꞌ ûta giranꞌ sa̱ñu̱n daꞌnin yànàj giꞌhiaj ꞌngo̱ sa kï̱j ï.
Ganataꞌ Pedro si Ma̱ꞌan Jesús huin Cristo<TS3>(<a href="tw://bible.*?41.8.27-30">Mr. 8:27-30</a>; <a href="tw://bible.*?42.9.18-21">Lc. 9:18-21</a>)Nga guchiꞌ Ma̱ꞌan Jesús riñan hioꞌó Sesarea huin doꞌó Filipo, ni̱ gachín naꞌan riñan nej sí ꞌna̱ꞌ ga̱huin chru̱n riñanj ni̱ gata gu̱nïn nej sôꞌ:—Ahuin si huín gataj nej guiì ràꞌaj.
—Señor, ga̱na̱nï̱n àko ruhuâ Ma̱ꞌân rèꞌ niꞌîn rèꞌ daꞌnî dadinꞌ ûta dagahuiꞌ ꞌhuij sij, ni̱ ûta giranꞌ sa̱ñu̱n sij giꞌhia; ni̱ ûta gàꞌì ni̱ ganatûj sij riñan ñaꞌaan giꞌhia, ni̱ ûta gàꞌì ganatûj sij ruhuâ nnee giꞌhia.
’Yàngàꞌ hia nï̀nꞌ tâ ni̱ daranꞌ nej nuguanꞌ nun ga̱ꞌhue gi̱ꞌhiaj hia nej suj riñan hioꞌóo ni̱ hua̱ nîꞌnïnj man riñan Ma̱ꞌan Ñaꞌanj an neꞌ yàtàꞌa, ni̱ daranꞌ nej nuguanꞌ gaꞌhue giꞌhiaj hia nej suj riñan hioꞌóo ni̱ gahuin hia man riñan Ma̱ꞌan Ñaꞌanj an nne yàtàꞌa.
Gataj Ma̱ꞌan Jesús si ga̱ꞌna̱ꞌ sa hua̱ hueꞌê riñan nej sílìj i<TS3>(<a href="tw://bible.*?41.10.13-16">Mr. 10:13-16</a>; <a href="tw://bible.*?42.18.15-17">Lc. 18:15-17</a>)Hiôꞌ ni̱ ni̱ka̱j nej guiì nej silíj hua̱ lij gaꞌnaꞌ ninj riñan Ma̱ꞌan Jesús, guendâ gu̱taj raꞌa ahui nej sôꞌ; ni̱ gàchìnj nìꞌhia rayiꞌî nej sôꞌ riñan Ma̱ꞌan Ñaꞌanj an, sani̱ dugunïn gàꞌì nej sí ꞌna̱ꞌ ga̱huin chru̱un nej guiì ni̱ka̱j gaꞌnaꞌ nej silíj hua̱ lij.
Ni̱ nanikàj sí yi̱ruꞌhue dânj ni̱ gataj sôꞌ, gu̱nïn ꞌngo̱ nej sí gaꞌnaꞌ ga̱ꞌmi̱n gakï̱nꞌ: “Tugûnj si̱ ganï̂n ruhuâ nej suj si gininj ꞌì nej suj riñanj mánj; sê gàꞌ guchiꞌ neꞌ ꞌngo̱ duꞌhua dàj hua duꞌhue nej síi ꞌngo̱ guiì ni̱ huê danj gu̱ruꞌhuej duꞌhue nej suj ràꞌ saj ûnꞌ.
Ni̱ gaguâj nùkuaj nej guiì hua̱j neꞌ ña̱an ni̱ huê danj na̱nj gaguâj nùkuaj nej guiì ꞌna̱ꞌ neꞌ rùkùu, ni̱ gaꞌmin hueꞌê ninj rayiꞌî Ma̱ꞌan Jesús ni̱ gataj ninj:—Daꞌní David huin sa gi̱ꞌhiaj ga̱na̱ni̱n nej guiì hia̱j. Ni̱ ga̱ꞌmi̱n hueꞌê neꞌ rayiꞌî Ma̱ꞌan sa ꞌna̱ꞌ ngà siyu̱gui Ma̱ꞌan Señor. Ni̱ huej gi̱ꞌhiaj ga̱na̱ni̱n nej guiì màn nda ga̱n xi.
Ni̱ gidaꞌa nej sôꞌ ni̱ giri nej sôꞌ neꞌ ye̱ꞌ ñan màn chrun uba, ni̱ dagahuiꞌ nej sôꞌ daꞌní sí yi̱ruꞌhue dânj.
Gachín naꞌanj nej sij si gànàꞌnï̀nj nej nîman<TS3>(<a href="tw://bible.*?41.12.18-27">Mr. 12:18-27</a>; <a href="tw://bible.*?42.20.27-40">Lc. 20:27-40</a>)Gui dânj ni̱ gaꞌnaꞌ yiꞌnïnꞌ nej dùguìꞌ sí saduseo riñan Ma̱ꞌan Jesús. Ni̱ gachín naꞌanj nej sôꞌ dadinꞌ gataj nej sôꞌsi nitaj si ganaꞌnï̂nj nej nîman:
Ni̱ ûta garanꞌ ruhuâ nej sij si ga̱ꞌmi̱n hueꞌê nej guiì ni̱ nda gi̱daꞌa ninj raꞌa nej sij ñan hua̱ raꞌhuee, ni̱ nìhiàꞌ ruhuâ nej sij si ga̱ta̱j nej guiì: Maestrû gu̱nïn nej sij.
Ûta dugueꞌe Ma̱ꞌan Jesús rayiꞌî nej guiì màn ruhuâ yumanꞌ snàꞌànj Jerusalén<TS3>(<a href="tw://bible.*?42.13.34-35">Lc. 13:34-35</a>)’Jerusalén, Jerusalén, huêꞌ huin sa dagahuiꞌ nej sôꞌ gataj dàj ga̱huin, ni̱ garrûnꞌ hiëj nej sí gaꞌnï̂n guchiꞌ riñanꞌ. Ni̱ ûta gàꞌì giꞌhiâ si ga̱na̱huin chre̱ꞌ nej daꞌnít, dàj rûnꞌ giꞌhiaj yuchee nga nagiꞌhiaj chre̱ꞌ xuj nej daꞌní xuj ni̱ ganachrîj xuj riki siga̱chi xuj, sani̱ nun ga̱ra̱n yinaꞌ nej sa giꞌhiâ ngàꞌ mánj.
Dadinꞌ dànèꞌ gahuin gi̱ngaj nneè kú nej nîman, ni̱ hiuj dânj nàràꞌhuìꞌ nej yachrúu guendâ ya̱ nej yôꞌ nneè nej nîman.
Hiôꞌ ni̱ ganachi daranꞌ nej siyànà ña̱n dânj, ni̱ gayiꞌì ninj ni̱ giꞌhiaj yùgui ninj ñaꞌan gudugùun.
Hiôꞌ ni̱ nanikàj nej sí giꞌhiaj sa ni̱ka̱a ni̱ ga̱ta̱j nej sôꞌ: “Señor àmàn giniꞌin nej ñûnj si ganachinj yiꞌnaa riki Ma̱ꞌân rèꞌ, ni̱ girikî nej ñûnj yâ Ma̱ꞌân rèꞌ, ni̱ ganakô Ma̱ꞌân rèꞌ nnee ni̱ rikî nej ñûnj nnee goꞌo Ma̱ꞌân rèꞌ ràꞌaj.
Ni̱ nga nï̀nꞌ yâ nej sij mân nej sij ni̱ gataj Ma̱ꞌan Jesús:—Yàngàꞌ hia nï̀nꞌ gàtà ni̱ hua̱ ꞌngo̱ nej suj nàgàꞌhuìꞌ ñùnj riñan nej rej huin ña̱an.
Sani̱ giri ꞌngo̱ sí ni̱kï̱nꞌ ngà Ma̱ꞌan Jesús si-yitî sôꞌ, ni̱ gaꞌneꞌ sôꞌ rakïj si-musû rej huin ña̱n nï̀nꞌïnj.
Ni̱ ganakaj nej rej huin ña̱an, nej sanꞌanj dânj, ni̱ nadigiꞌñûn nej sôꞌ nùnj huin si gi̱ꞌhiaj nej sôꞌ ngà sanꞌanj dânj ni̱ gataj nej sôꞌ:—Nitaj si dùgùnàj huaj si gàꞌnï̀nꞌ gi̱nun sanꞌanj nânj siganï̂nj nej sanꞌanj ofrenda, dadinꞌ sanꞌanj gahuin duꞌhue tun huin na̱nj ánj.
Ni̱ gaꞌanj ga̱ne nej sij dugumîn nej sij ni̱ ûta sàꞌ giniꞌhiaj nej sij.
Hiôꞌ ni̱ gaꞌanj gi̱ꞌhiaj yìtï̀nj nej sij ñan nngaj nneè kú Ma̱ꞌan Jesús, ni̱ gachrîj nej sij daꞌngaꞌa riñan hiëj garán duꞌhua hiuꞌuj dânj ni̱ ganï̂n nej sij stâdu ganikïnꞌ dugumîn hiuj dânj.
Ni̱ orâ chre nga gahui Ma̱ꞌan riki nnee, ni̱ ganayîꞌnï̀nj neꞌ yàtàꞌa, ni̱ giniꞌin gininj Ma̱ꞌan Espíritu Santo gaꞌnaj ni̱ huaj dàj rûnꞌ hua ꞌngo̱ yaꞌàan ni̱ gataj ahui Ma̱ꞌan Jesús.
Giꞌhiaj Ma̱ꞌan Jesús ganahuin hueꞌê nneè kú si nnùn yiꞌì lepra<TS3>(<a href="tw://bible.*?40.8.1-4">Mt. 8:1-4</a>; <a href="tw://bible.*?42.5.12-16">Lc. 5:12-16</a>)Ni̱ gaꞌnaꞌ ꞌngo̱ sí nnùn yiꞌì lepra riñan Ma̱ꞌan Jesús, ni̱ ganikïnꞌ rúdàkòj sôꞌ riñanj ni̱ ûta àko gachín nìꞌhiaj sôꞌ riñanj; ni̱ gataj sôꞌ:—Si ruhuâ Ma̱ꞌân rèꞌ, ni̱ ga̱ꞌhue gi̱ꞌhiaj Ma̱ꞌan rèꞌ si ga̱na̱huín.
Sani̱ gataj Ma̱ꞌan Jesús:—Nun ga̱hia̱ nej suj dàj giꞌhiaj David nga hua sa gàchin riñan sij, ni̱ nga ganachinj yiꞌnaa riki sij ni̱ huê danj na̱nj ganachinj yiꞌnaa riki nej sí ni̱ka̱j duguiꞌ ngà sij mínj.
’Gàꞌ si ꞌngo̱ síi si̱ gaꞌhue ga̱tu̱ ruhuâ dukuâ ꞌngo̱ sí hua̱ yiruꞌhuee guendâ gi̱ꞌhiaj tu̱ sôꞌ nej rasu̱n huin siꞌhiaj sí dânj, dadinꞌ gàꞌ si̱nï̱n daꞌhui sôꞌ gu̱mi̱n sôꞌ sí yi̱ruꞌhue dânj, daꞌnga ni̱ gaꞌhue ga̱tu̱ sôꞌ ni̱ gi̱ꞌhiaj tu̱ sôꞌ sa màn ruhuâ dukuâ sí dânj.
Nitaj gàꞌ si ꞌngoj hua huì sisi̱ si̱ gaꞌhue gi̱ni̱ꞌin nej guiì mánj, nùnj huin si giꞌnïnj huij sani̱ dàñùn gi̱ni̱ꞌin nej guiì na̱nj ánj.
Ni̱ nìchrùnꞌ yiꞌî kïj dânj mân ꞌngo̱ yiꞌnïnꞌ nìko xi nej yakáa ni̱ màn nej yôꞌ yâ nej yôꞌ.
Ni̱ gidaꞌa raꞌa sinꞌ yànà dânj ni̱ gata:—Talita kumi, —ni̱ nânj ruhuaj ga̱ta sinꞌi̱nj gu̱nïn sòꞌ sa gàtà ni̱ ga̱na̱chi̱ sòꞌ ánj.
Ni̱ gaꞌanj sí stadû dânj ni̱ gaꞌneꞌ sôꞌ ahui Juan nda ruhuâ dukuâ gaꞌa, ni̱ ni̱ka̱j sôꞌ ahui Juan ni̱ nunj ruhuâ ꞌngo̱ goꞌo nikaj sôꞌ gaꞌnaꞌ sôꞌ ni̱ nagaꞌhuiꞌ sôꞌ raꞌa siyànà dânj ni̱ siyànà dânj nagaꞌhuiꞌ ahui Juan raꞌa nni.
Ni̱ giniꞌin nej sí nânj, si hua̱ da̱ꞌa̱j nej sí ꞌna̱ꞌ ga̱huin chru̱n riñan Ma̱ꞌan Jesús, ni̱ hua̱ kï̱j raꞌa nej sôꞌ ni̱ nun nànìꞌhiàꞌ nej sôꞌ nga yâ nej sô rachrúun, ni̱ rayiꞌî dânj ni̱ gataj nej sij si gininj nej sôꞌ riñan gakï̱nꞌïn.
Ni̱ ni̱ka̱j nej sij gaꞌnaꞌ nej sij ꞌngo̱ sí sòꞌo ni̱ huê danj na̱nj naꞌhue ga̱ꞌmi̱n hueꞌê sôꞌ, ni̱ gachín nìꞌhiaj nej sij riñan Ma̱ꞌan Jesús si gu̱taj raꞌa ahui sí dânj dadinꞌ ruhuâ nej sij si ga̱na̱huin sôꞌ.
Ni̱ gutaꞌ ñûn Ma̱ꞌan Jesús raꞌa nguèj rune ñan sí dânj ni̱ gata si gi̱ni̱ꞌhiaj sô; huê danj ni̱ ganahuin nguèj rune ñan sôꞌ, ni̱ giyigï̀n giniꞌhiaj sôꞌ nda ga̱nꞌ ni̱ nda hueꞌê chre guruguiꞌ giniꞌhiaj sôꞌ daranꞌ nej guiì.
Ni̱ gaꞌmin ꞌngo̱ sí ni̱kï̱nꞌ siganï̂nj nej guiì rigìi ni̱ gataj sôꞌ:—Maestrûj, nika daꞌnî gaꞌná riñan Ma̱ꞌân rèꞌ dadinꞌ ruhuâ nimân sij nne ꞌngo̱ nanè ꞌmìnj in ni̱ naꞌhue ga̱ꞌmi̱n sij giꞌhia mánj,
Ni̱ si rune ñant huin sa giꞌhiaj gi̱ꞌhiaꞌ gakï̱nꞌïn, hiôꞌ ni̱ gi̱ri̱ꞌ na̱nj ánj; dùgùnàj huaj si ga̱tu̱ꞌ ñan ni̱ka̱j su̱n Ma̱ꞌan Ñaꞌanj an ngà ꞌngo̱ rïn rune ñant, dadinꞌ nùnj huin si hua̱ nguèj rune ñant sani̱ ga̱ꞌa̱njꞌ riñan ñaꞌaan gi̱nun nìgànj na̱nj ánj,
Hiôꞌ ni̱ giniꞌhiaj Maꞌan Jesús riñan nej sij ni̱ gata gu̱nïn nej sij:—Guendâ nej síi ni̱ ûta chìꞌ huaj ga̱ꞌhue ga̱da̱gahuin nej sij, sani̱ guendâ Ma̱ꞌan Ñaꞌanj an ni̱ sê sa chìꞌ huin mánj; dadinꞌ daranꞌanj huin sa ga̱ꞌhue̱j gi̱ꞌhiaj Ma̱ꞌan Ñaꞌanj an na̱nj ánj.
Ni̱ ni̱kï̱nꞌ gàꞌì nej síi hiuj dânj ni̱ gataj nej sôꞌ:—Nùnj huin saj ni̱ ganachi nguèj suj urrûj dânj ràꞌaj.
Ni̱ nga guyumân diû ga̱ne chruj uba ni̱ gaꞌnḯn sí yi̱ruꞌhue dânj ꞌngo̱ sí huin si-musû sôꞌ gaꞌnaꞌ riñan nej sí giꞌhiaj suun, ni̱ ꞌna̱ꞌ sôꞌ guendâ ga̱na̱huin ra̱ꞌa sôꞌ nej chruj uba riñan sí ri̱ña̱n girïꞌïnj sôꞌ.
Hiôꞌ ni̱ gataj sí chru̱n ley:—Dùgùnàj hua sa gataj rèꞌ na̱nj Maestrûj, sa yàngàꞌa huin sa gataj rèꞌ, dadinꞌ ꞌngo̱ rïn Ma̱ꞌan Ñaꞌanj an huin ni̱ nitaj aꞌngô Ñaꞌanj an hua gàꞌ mánj;
Sani̱ Gàchìnj nìꞌhiaj nej suj riñan Ma̱ꞌan Ñaꞌanj an, sisi̱ si̱ guyumân sañun dânj riñan nej suj nga gahuin diû nu̱huij.
Ni̱ nga gunïn nej rej huin ña̱an, nej nuguanꞌ nânj ni̱ ûta gahuin nìhiàꞌ ruhuâ nej sôꞌ ni̱ gataj nej sôꞌ si ga̱ꞌhue gàꞌhuìꞌ nej sôꞌ sanꞌanj an. Ni̱ ûta sàꞌ nadigiꞌñun Judas dàj gi̱ꞌhiaj sôꞌ ga̱ꞌhue nàgàꞌhuìꞌ sôꞌ Ma̱ꞌan Jesús.
Ni̱ gàꞌ gisîj huàꞌnï̀nj nanika gaꞌnaj ni̱ gata gu̱nïn nej sij:—Ga̱to̱j nej suj ni̱ ga̱na̱ra̱n ruhuâ nej suj. Dadinꞌ gàꞌ gisîj ora, ni̱ gi̱ni̱ꞌhiaj nej suj dadinꞌ nàgàꞌhuìꞌ ꞌngo̱ sí dânj ñùnj riñan nej sí gakï̱nꞌïn.
Hiôꞌ ni̱ gayiꞌì Pedro ni̱ gaꞌmin yiꞌì sôꞌ rayiꞌî Ma̱ꞌan Jesús ni̱ gataj sôꞌ:—Niꞌin yàngàꞌ Ma̱ꞌan Ñaꞌanj an si nun niꞌín sí ràyìꞌì gaꞌmin nej suj dânj mánj.
Ni̱ nej sí gachîn huaj ñan nìkòꞌ Ma̱ꞌan Jesús ni̱ gaꞌmin kï̱j nej sôꞌ riñan Ma̱ꞌan, ni̱ nda dugunûn ahui nej sôꞌ ni̱ gataj nej sôꞌ:—Sòꞌ taj si ga̱ꞌhue du̱guaneꞌ hueꞌ huin si-nùhuì Ma̱ꞌan Ñaꞌanj an, ni̱ yichrá huàꞌnï̀nj gui ni̱ ga̱ꞌhue na̱gi̱ꞌhiaj ñûnꞌ aꞌngôj gatajꞌ.
Ganikïnꞌ Ma̱ꞌan Jesús riñan huìj sôꞌ gaꞌnaꞌ ga̱huin chru̱n riñanj<TS3>(<a href="tw://bible.*?42.24.13-35">Lc. 24:13-35</a>)Sani̱ neꞌ rùkù ni̱ ganikïnꞌ Ma̱ꞌan Jesús riñan huìj sôꞌ gaché huaj, dadinꞌ hua̱j nguèj sôꞌ kïj ï.
Sani̱ nga gahui sôꞌ ruhuâ hueꞌ nûhui nìko ni̱ naꞌhue ga̱ꞌmi̱n sôꞌ; ni̱ ganï̂n ruhuâ nej sí màn neꞌ ye̱ꞌ dânj si hua̱ ꞌngo̱ sa giniꞌin sôꞌ ruhuâ huêꞌ nûhui nìko. Ni̱ man si gidigân sôꞌ ngà dë̂j raꞌa sôꞌ nga ruhuâ sôꞌ ga̱ꞌmi̱n sòꞌ, ni̱ gàꞌ ꞌngo̱ naꞌhue ga̱ꞌmi̱n sôꞌ gàꞌ mánj.
Ni̱ guxun Ma̱ꞌan Ñaꞌanj an nej guiì ni̱ka̱j sun yàkàan ñan nne ninj nikaj su̱n ninjni̱ giꞌhia si ga̱na̱huin ña̱n nej guiì ninaj chre.
Librû nânj huin sa ganachra si̱nï̱n nej sij nga ginikaj su̱n Sirenio ni̱ gahuin sôꞌ gobernador riñan hioꞌó Siria.
Ni̱ huê Ma̱ꞌan gi̱ꞌhiaj gìyìgï̀n riñan nej guiì nàsìnùnj un,ni̱ gahuin ꞌngo̱ sa nìko riñan yiñán Ma̱ꞌân rèꞌ yumanꞌ Israel.
Ni̱ gachín naꞌanj nej guiì rìgìi ni̱ gataj ninj:—Hiôꞌ ni̱ nùnj huin si gi̱ꞌhiaj nej ñûnj ràꞌaj.
Ni̱ gane Ma̱ꞌan Jesús huìj xia gui riñan hioꞌó nàkòo, ni̱ gayakaj sa nàsàꞌa daꞌngaꞌa ngà Ma̱ꞌan, ni̱ nga gisîj huìj xia gui gane hiuj dânj, ni̱ gayi̱ꞌij ni̱ ganachinj yiꞌnaa riki.
Ni̱ ûta gahuin ña̱ꞌanj ruhuâ nej guiì rayiꞌî nej yìꞌnï̀nꞌ nej nuguanꞌ gaꞌmin Ma̱ꞌan, dadinꞌ gaꞌmin dàj rûnꞌ gaꞌmin nej sí ni̱ka̱j suun.
Hiôꞌ ni̱ guyumân gàꞌì ranꞌ nej sí dânj ni̱ ata nej sôꞌ ꞌngo̱ sí naꞌhue gìsìkìꞌ nneè kú ni̱ tàj sí dânj riñan nna nikaj nej sôꞌ ꞌna̱ꞌ nej sôꞌ, ni̱ ruhuâ nej sôꞌ ga̱tu̱ nej sôꞌ nda ruhuâ hueꞌ ña̱n nne Ma̱ꞌan Jesús dadinꞌ ruhuâ nej sôꞌ si gùchìꞌ sí aꞌnanꞌ nânj nda neꞌ ri̱ña̱n Ma̱ꞌan Jesús.
Hiôꞌ ni̱ gataj Ma̱ꞌan Jesús:—Gàchìnj naꞌân ꞌngo̱ nuguanꞌan nej suj: Dùgùnàj huaj si gi̱ꞌhioꞌ sa sàꞌa gui ganarânj ruhuâ nîꞌ, si dùgùnàj hua̱j si gi̱ꞌhioꞌ sa aꞌnanꞌan sàꞌ. Dùgùnàj huaj si gi̱ꞌhio si ga̱na̱ni̱n ꞌngo̱ guiì nîꞌ si dùgùnàj huaj si gi̱ꞌhioꞌ si gàhuìꞌ ꞌngo̱ guiì sàꞌ.
Ni̱ gaꞌmin Ma̱ꞌan Jesús ꞌngo̱ nuguanꞌ ráan ni̱ gata:—Ni̱ ga̱ꞌhue gi̱digân ꞌngo̱ sí go̱ꞌoj chrej e ga̱che̱ aꞌngô sí go̱ꞌoj na̱nj nîꞌ. Ni̱ sê gu̱ña̱n chre gi̱ni̱nj nguèj sij ruhuâ ꞌngo̱ hiuꞌuj u ràꞌ saj ûnꞌ.
Nga guyumân nguèj sí nânj riñan Ma̱ꞌan Jesús ni̱ gataj nguèj sôꞌ:—Juan Bautista gaꞌnḯn gaꞌnaꞌ nguèj ñûnj riñan Maꞌân rèꞌ, guendâ gàchìnj naꞌanj nguèj ñûnj Ma̱ꞌân rèꞌ: Sòꞌ huin sa ga̱ꞌnaꞌ giꞌhiaj Ma̱ꞌan Ñaꞌanj an nîꞌ, si gànàꞌhuìj nej ñûnj ga̱ꞌna̱ꞌ aꞌngô síi sàꞌ.
Ni̱ gataj Ma̱ꞌan Jesús gu̱nïn siyànà nânj:—Guendâ guyumân ruhuâꞌ ni̱ rayiꞌî dan ni̱ gananinꞌ, ni̱ ga̱ dïnꞌïnj ruhuâꞌ ni̱ na̱nꞌ dukuât na̱nj ánj.
Ni̱ gachín naꞌanj Ma̱ꞌan Jesús sí dânj, ni̱ gata:—Dàj gùꞌnàjꞌ ràꞌaj.Ni̱ gataj sí dânj:—Legión gùꞌnà.—Dadinꞌ ûta gàꞌì ranꞌ nej nanè kï̱j huaa nne ruhuâ nimân sí dânj.
Ni̱ ahuin na̱nj hueꞌ ña̱n ga̱tu̱ nej suj, ni̱ gùnàj nej suj hiuj dânj, nda gui ga̱hui̱ nej suj ga̱ꞌa̱nj nej suj.
Nga nï̀nꞌ ga̱ꞌmi̱n Pedro nej nuguanꞌ nânj ni̱ gaꞌnaꞌ ꞌngo̱ nnga ni̱ garan; ni̱ guyuꞌhuiꞌ nej sij nga giniꞌin nej sij gatûj nej sôꞌ siganï̂nj nga dânj.
Ni̱ gata gu̱nïn nej sij:—Yàngàꞌ ni̱ ûta nìko suun hua, sani̱ do̱j nï̀nꞌ nej sí gi̱ꞌhiaj sun hua; rayiꞌî dan ni̱ gàchìnj nìꞌhiaj nej suj riñan Ma̱ꞌan Ñaꞌanj an si ga̱ꞌnïn ga̱ꞌna̱ꞌ nej sí gi̱ꞌhiaj sun riki si-sùnj.
Ni̱ neꞌ rùkù ni̱ gachîn ꞌngo̱ levita, huaj sôꞌ chrej ña̱n nngaj sí dânj, ni̱ nga giniꞌin sôꞌ si̱ giranꞌ yiꞌì sí dânj, ni̱ gachîn anêj sôꞌ ni̱ gaꞌanj sôꞌ.
Ni̱ si ngà dë̂j raꞌa Ma̱ꞌan Ñaꞌanj an huin sa giꞌhiaj ni̱ gaꞌhue girîj neꞌ yèꞌe nej sa kï̱j ï hiôꞌ ni̱ ruhuaj ga̱ta si yàngàꞌ hia nï̀nꞌ ni̱ gàꞌ gahuin nichrunꞌ Ma̱ꞌan Ñaꞌanj an guendâ gi̱ni̱kaj sunj riñan nej suj.
Daꞌnga ni̱ gànàchìnꞌ Ma̱ꞌan Ñaꞌanj an guenda riñan nej yiꞌnïnꞌ nej guiì nânj rayiꞌî tun nej sôꞌ gataj dàj gahuin àsìj nga giꞌhiaj Ma̱ꞌan Ñaꞌanj an yumiguìi,
Sani̱ si naꞌhue gùnùkuaj nej suj ga̱chi̱j nej suj doj. Ni̱ nùnj huin saj ni̱ ûta huin ruhuâ nej suj ga̱ doj sa ya̱ nej suj ni̱ ga̱ gàꞌì atsìj i garán nej suj nneè kú nej suj ràꞌaj.
Sí gidigañuꞌunj suj gàꞌ manꞌ. Chru̱n nej suj ga̱ya̱ka̱j guendâ nej suj dàj hua yàtàꞌa ni̱ dàj hua riñan hioꞌó. Sani̱ nùnj huin saj ni̱ nitaj si gayakaj guendâ nej suj dàj hua diû nânj ràꞌaj.
Sani̱ ga̱ta̱j Ma̱ꞌan Señor gu̱nïn nej suj: “Gàꞌ gatâ si nun niꞌín ahuin yumanꞌ huin nej suj; ni̱ gu̱xu̱n daranꞌ nej suj ma̱ꞌan nej suj riñânj, dadinꞌ huin nej suj guiì ga̱ninï̀nꞌ huaa.”
Ni̱ gataj sí musû dânj: “Dàj rûnꞌ gaꞌnïnꞌ su̱n Ma̱ꞌân rèꞌ ni̱ huê danj giꞌhia, sani̱ hua̱ na̱nj hua̱ nîꞌnï̀nj ña̱n ga̱ne nej guiì.”
Huê danj ni̱ gananun ruhuâ sôꞌ niꞌin sôꞌ rej sôꞌ ni̱ gataj sôꞌ gu̱nïn ma̱ꞌan sôꞌ: “Ûta gàꞌì nej sí giꞌhiaj suun mân dukuâ rê ni̱ nitaj sa gàchin ya̱ nej sôꞌ, ni̱ ñùnj nne hiuj nânj ni̱ ûta ganachinj yiꞌnaa rikí rûꞌhuaj na̱nj ánj.
Hiôꞌ ni̱ gataj Ma̱ꞌan Jesús:—Ûta giꞌhiaj nej suj si huin nej suj sí giꞌhiaj sa ni̱ka̱a riñan nej guiì; sani̱ Ma̱ꞌan Ñaꞌanj an huin sa niꞌin sàꞌ dàj hua ruhuâ nimân nej suj, dadinꞌ nej sa ganï̂n ruhuâ nej guiì si huin sa ña̱ꞌa̱n doj riñan ninj, ni̱ riñan Ma̱ꞌan Ñaꞌanj an ni̱ huin sa kï̱j huaa.
Ni̱ nga giniꞌin Ma̱ꞌan Jesús nej sí dânj, ni̱ gata gu̱nïn nej sôꞌ:—Ga̱ꞌa̱nj gi̱di̱gân nej suj ma̱ꞌan nej suj riñan nej síchìj rej.Ni̱ gahuin nga nï̀nꞌ gaché nej sôꞌ huaj nej sôꞌ ni̱ giyiꞌnèj yiꞌì lepra nnùn nneè nej sôꞌ.
Ni̱ si̱ dunaꞌhuej Ma̱ꞌan Ñaꞌanj an ni̱ si̱ giꞌhia sa ni̱ka̱a ngà nej guiì gàꞌ ganaguij, nga gachín nìꞌhiaj ninj neꞌ gu̱niꞌñanj an, ngà neꞌ ñànꞌan riñanj ràꞌ saj ûnꞌ. Ni̱ si̱ ga nùkuaj ruhuaj ngà ninj ràꞌ saj ûnꞌ.
Ni̱ gataj nej guiì, si Ma̱ꞌan Jesús Nazareno huin sa gachîn huaj hiuj dânj.
Ni̱ gataj síchìj aꞌnïnꞌ dânj gu̱nïn nej sí màn riñan sôꞌ: “Ga̱ꞌne̱ nej suj sanꞌanj an riñan sí dânj, ni̱ nàgàꞌhuìꞌ nej suj riñan sí ni̱ka̱j chi̱ꞌ sanꞌanj an na̱nj ánj.”
Ni̱ si ga̱ta̱j nêꞌ, si̱ nej síi gataj gu̱nïn sôꞌ, ni̱ ga̱rru̱n daranꞌ nej guiì yùmànꞌan hiëj nêꞌ; dadinꞌ yìtï̀nj guyumân ruhuâ ninj si Juan huin ꞌngo̱ si-profeta Ma̱ꞌan Ñaꞌanj an na̱nj ánj.
Ni̱ nitaj àmàn huaj gàhuìꞌ ninj gàꞌ mánj, dadinꞌ dàj rûnꞌ huin nej ángel huê danj ga̱huin ninj, ni̱ ga̱huin ninj daꞌní Ma̱ꞌan Ñaꞌanj an, dadinꞌ ganaꞌnï̂nj ninj siganï̂nj nej nîman gi̱ꞌhiaj Ma̱ꞌan Ñaꞌanj an na̱nj ánj.
Ga̱ nùkuaj ruhuâ nej suj daꞌnga ni̱ gi̱ꞌhiaj nej suj si ga̱na̱ni̱n ma̱ꞌan nimân nej suj.
ni̱ ga̱ta̱j nguèj suj gu̱nïn sí dùkuà hueꞌ dânj: “Ma̱ꞌan Maestrû gaꞌnḯn ꞌnaꞌ nguèj ñûnj ni̱ gataj sôꞌ: Dànèꞌ nne hueꞌ ñan yàj ngà nej sí ꞌna̱ꞌ ga̱huin chru̱n riñânj ràꞌaj.”
Ni̱ gahuin anêj Ma̱ꞌan Jesús riñan nej sí ꞌna̱ꞌ ga̱huin chru̱n riñanj dàj rûnꞌ ga̱nꞌ gininj ꞌngo̱ hiëj garrûn ꞌngo̱ síi; ni̱ ganikïnꞌ rúdàko ni̱ gayiꞌij ni̱ gaꞌmin ngà Ma̱ꞌan Ñaꞌanj an,
Hiôꞌ ni̱ gataj nej sí dânj:—Nùnj huin si gi̱ꞌhioꞌ gu̱nïnꞌ si-nùguànꞌ aꞌngô síi gàꞌ ûnj. Dadinꞌ gàꞌ gunïnꞌ rakï̂ꞌ dàj gataj sij na̱nj ánj.
Hiôꞌ ni̱ gàyìꞌì ninj ni̱ gataj ninj gu̱nïn nej kïj ï: “Gi̱ni̱nj nej suj yichrá nej ñûnj”; ni̱ ga̱ta̱j ninj gu̱nïn nej dakan: “Ganarán nej suj yichrá nej ñûnj.”
Nga nï̀nꞌ ûta ganï̂n gi̱tsi ruhuâ ninj nùnj huin si gahuin hiuj dânj, huê danj ni̱ guyumân huìj sí nun atsîj raa̱n chre ña̱n ni̱kï̱nꞌ ninj.
Aꞌmin nej sôꞌ mân nej sôꞌ ni̱ gataj nej sôꞌ:—Yàngàꞌ hia nï̀nꞌ ni̱ ganaꞌnï̂nj Ma̱ꞌan Jesús siganï̂nj nej nîman, dadinꞌ gidiganj Ma̱ꞌan riñan Simón na̱nj ánj.
Gaꞌnaꞌ Ma̱ꞌan sa yigï̀n dânj riñan nej guiì huin yiñan, sani̱ nun ga̱na̱huin ràꞌa ninj Ma̱ꞌan mánj.
Ni̱ ganariꞌ si̱nï̱n sôꞌ dinḯn sôꞌ Simón, ni̱ gataj sôꞌ:—Ganariꞌ nej ñûnj Ma̱ꞌan Mesías —ni̱ nuguanꞌ nânj ruhuaj ga̱ta, Ma̱ꞌan Cristo.
Hiôꞌ ni̱ gataj nej sí judío:—Huìj xia huàtànꞌ hioꞌo ginûn huin nej sij daꞌnga gisîj hueꞌ nuhuî nânj. Ni̱ sòꞌ taj si huàꞌnï̀nj gui ni̱ gànàsìj ñunj gi̱ꞌhiáꞌ na̱nj nîꞌ.
Hiôꞌ ni̱ gunïnꞌ nej sí gaꞌnaꞌ ga̱huin chru̱n riñan Juan ngà ꞌngo̱ nej síchìj judío rayiꞌî guendâ dàj nagiꞌhiaj sàꞌ nej sôꞌ ma̱ꞌan nej sôꞌ.
Ni̱ gataj siyànà dânj:—Señor, garânj daꞌngaꞌ ruhuâj si ꞌngo̱ sinaꞌu gataj dàj ga̱huin huin Ma̱ꞌân rèꞌ.
Ni̱ gataj sí ni̱ka̱j sun yàkàn dânj:—Señor, ga̱ꞌa̱nj rèꞌ hia̱j nï̀nꞌ ga̱chin gàhuìꞌ daꞌnî ni̱ gi̱ꞌhiâ rèꞌ sunuj u ni̱ ga̱na̱huin sij.
Yàngàꞌ ni̱ yàngàꞌ hia nï̀nꞌ gàtà: Gùyùmàn gui ni̱ hia̱j huin, nga gu̱nïn nej nîman gàꞌmìn; ni̱ nej nimân gunïn nuguanꞌ gaꞌmînj ni̱ ga̱ne nìgànj ninj.
Ni̱ gataj: Andrés sôꞌ huin dinḯn Pedro sí gaꞌnaꞌ ga̱huin chru̱n riñanj.
Dadinꞌ ginîn gaꞌná yàtàꞌa, sani̱ si̱ gaꞌhue gi̱ꞌhia sa garanꞌ ruhuâj mánj, gaꞌná guendâ gi̱ꞌhia sa garanꞌ ruhuâ Ma̱ꞌan sa gaꞌnḯn gaꞌná.
Nanikàj Simón ni̱ gataj sôꞌ:—Señor, ahuin aꞌngô sôꞌ ri̱ña̱n ga̱ꞌa̱nj nej ñûnj ràꞌaj. Ni̱ si sòꞌ huin sa ni̱ka̱j nuguanꞌ na̱gi̱ꞌhia̱j nìꞌnàꞌ nej ñûnj ni̱ ga̱ne nìgànj nej ñûnj ràꞌaj.
Sani̱ niꞌînꞌ dànèꞌ huin yiñán sí nânj; sani̱ nga ga̱ꞌna̱ꞌ Ma̱ꞌan Cristo, ni̱ gàꞌ si ꞌngo̱ nej guiì si̱ giniꞌin dànèꞌ ga̱ꞌna̱ꞌ sôꞌ mánj.
ni̱ gataj nej sôꞌ:—Maestrûj, giriꞌ nej ñûnj raꞌa nej ñûnj si gininj siyànà nânj riñan gakï̱nꞌ ni̱ka̱j nika duguiꞌ.
Gataj Ma̱ꞌan Jesús:—Yàngàꞌ, ni̱ yàngàꞌ hia nï̀nꞌ gàtà: Ni̱ daranꞌ nej guiì giꞌhiaj gakï̱nꞌïn ni̱ ꞌnï̱nj ninj dagahuin ninj riñan gakï̱nꞌïn na̱nj ánj.
Nga nï̀nꞌ nné ruhuâ yumiguìi, ni̱ huín sa yigï̀ïn ruhuâ yumiguìi.
Hua̱ ru̱mi̱nꞌ ruhuâ daꞌngaꞌ nej sij rayiꞌî dan naꞌhue ga̱ra̱n daꞌngaꞌ ruhuâ nej sijNi̱ gunïn Ma̱ꞌan Jesús si giri nej sij ruhuâ si-nùhuì nej sij sí dânj ni̱ ganariꞌij sí dânj, ni̱ gata gu̱nïn sôꞌ:—Guyumân ruhuâꞌ niꞌînꞌ Daꞌní Ma̱ꞌan Ñaꞌanj an nîꞌ.
Ni̱ nda gachra chre ganikàj mân nej judío rùkù Ma̱ꞌan Jesús ni̱ gataj nej sôꞌ gu̱nïn:—Nda àmàn gu̱du̱nâjꞌ gi̱ꞌhiâꞌ si gùrùguìꞌ chìꞌ ruhuâ ma̱ꞌan nimân nej ñûnj niꞌin nej ñûnj sòꞌ ràꞌaj. Si huêꞌ huin Maꞌân Cristo, ni̱ ri̱ña̱n ga̱ta̱j sòꞌ gu̱nïn nej ñûnj na̱nj ánj.
Hiôꞌ ni̱ gataj nej sí ꞌna̱ꞌ ga̱huin chru̱n riñan Ma̱ꞌan Jesús:—Señor, sisi̱ si̱ atoj sij nngaj sij ni̱ ga̱na̱huin sij na̱nj ánj.
Gàꞌ niꞌín si daranꞌ diû ni̱ gunïn Ma̱ꞌân rèꞌ si-nùguànꞌànj; sani̱ gatâ dànanj rayiꞌî nej guiì màn hiuj nânj, daꞌnga ni̱ giniꞌin ninj si sòꞌ gaꞌnḯn gaꞌná.
Si̱ gi̱ri̱ñun ruhuâ sòꞌ, huînꞌ daꞌnin yànà Sión;dadinꞌ hiuj nan ꞌnaꞌ Rey ni̱ka̱j su̱n riñanꞌ,ni̱ ta̱a yichrá ꞌngo̱ urruj huin daꞌní urrûj yànàa.
ni̱ guiì giniꞌin ñùnj, ni̱ giniꞌin ninj Ma̱ꞌan sa gaꞌnḯn gaꞌná.
Hiôꞌ ni̱ gachín naꞌanj sí nnùn ahui yiꞌñanj Ma̱ꞌan Jesús, ni̱ gataj sôꞌ:—Señor, ahuin sôꞌ huîn ràꞌaj.
Ma̱ꞌan Espíritu yàngàꞌa, ni̱ si̱ gaꞌhue ga̱na̱huin ra̱ꞌa nej guiì màn ruhuâ yumiguìi Ma̱ꞌan mánj, dadinꞌ nun niꞌin ninj dàj huaj, sani̱ nej suj ni̱ niꞌin nej suj Ma̱ꞌan, dadinꞌ nne ngà nej suj, ni̱ nne ruhuâ nimân nej suj.
Sê nej suj huin sa ganagui ñùnj mánj, ñùnj huin sa ganagui nej suj, ni̱ duguta sùnj si ga̱ꞌa̱nj nej suj ni̱ ûta gi̱ꞌhiaj nej suj sa sàꞌaj, ni̱ nìgànj nï̀nꞌ ga̱ sa sàꞌ dânj gi̱ꞌhiaj nej suj; hiôꞌ ni̱ daranꞌ sa gàchìnj nej suj riñan Ma̱ꞌan Rê Ñaꞌanj an ngà siyu̱guí, ni̱ rìkìj sa gàchìnj nej suj na̱nj ánj.
Ni̱ niꞌin Ma̱ꞌan Jesús si gàchìnj naꞌanj nej sij ruhuâ nej sij, ni̱ gata:—Gachín naꞌanj nej suj siganï̂nj nej ma̱ꞌan nej suj rayiꞌî guendâ gatâ: Do̱j gui ni̱ si̱ giniꞌin nej suj ñùnj, ni̱ neꞌ rùkù doj, ni̱ gi̱ni̱ꞌin nej suj ñùnj.
Sê guiì màn ruhuâ yumiguìi huin nej sij mánj, huê danj ñùnj ni̱ sê guiì màn ruhuâ yumiguìi huin mánj.
Nanikàj Ma̱ꞌan Jesús ni̱ gata:—Ñùnj ni̱ gaꞌmin ràꞌngàj ni̱ ri̱ña̱n gaꞌmînj riñan daranꞌ nej guiì, ni̱ daranꞌ diû gidigán ruhuâ hueꞌ huin si-nùhuì nej suj ni̱ huê danj na̱nj gidigán ruhuâ nuhuî nìko, ñan naraꞌhuiꞌ daranꞌ nej judío, ni̱ nitaj àmàn gaꞌmin huìj mánj.
Hiôꞌ ni̱ gataj Pilato:—Nùnj huin saj ni̱ naꞌhuej du̱nanikàj nuguanꞌan riñânj ràꞌaj. Nun niꞌînꞌ si ni̱ka̱j sùnj ni̱ si garanꞌ ruhuâj ni̱ ga̱ꞌhue du̱nikó riñan rugutsìi sòꞌ ni̱ si garanꞌ ruhuâj ni̱ ga̱ꞌhue gànàꞌnï̀nj raꞌâ sôꞌ mínj.
Ganakaj nej sôꞌ, nneè kú Ma̱ꞌan Jesús ni̱ duriꞌñânj nej sôꞌ atsìj i ni̱ gachrîj nej sôꞌ sa gï̀nꞌ dàj a nneè kú Ma̱ꞌan Jesús, dadinꞌ huê danj hua chrej ni̱ka̱j nej judío nga gachinꞌ nej sôꞌ nîman.
Hiôꞌ ni̱ nanikàj Tomás ni̱ gataj sôꞌ:—Huê rèꞌ huin Ma̱ꞌan Señor nìkòj, ni̱ huê rèꞌ huin Ma̱ꞌan Daꞌân.
Nda gui gahui gaꞌan yàtàꞌa, neꞌ rùkù nga gisîj gaꞌnïnj suun riñan nej sí gidigân si̱nïnj si-nùguànꞌ Ma̱ꞌan Ñaꞌanj an dàj rûnꞌ gataj Ma̱ꞌan Espíritu Santo gu̱nïn.
Ni̱ nga gunïn nej guiì sa gari̱n xi dânj; ni̱ naraꞌhuiꞌ ûta gàꞌì ninj hiuj dânj; ni̱ guruguiꞌ chìꞌ ruhuâ ninj sa gahuin hiuj dânj, dadinꞌ gunïn ninj si daꞌ goꞌngo̱ nej guiì màn ruhuâ hueꞌ dânj aꞌmin nej nânj gaꞌminj ninj.
’Ni̱ giniꞌin daranꞌ nej suj nne, ruhuâ yumanꞌ Israel, si Ma̱ꞌan Jesús dunikòꞌ nej suj riñan rugutsìi, ni̱ giꞌhiaj Ma̱ꞌan Ñaꞌanj an si ga̱huin Señor ni̱ ga̱huin Ma̱ꞌan Cristo riñan daranꞌ nej guiì màn ruhuâ yumiguìi.
Huê danj ni̱ nànìkàj ruhuâ nej suj rayiꞌî si-ga̱kïnꞌ nej suj ni̱ na̱du̱na̱ nej suj ma̱ꞌan nej suj, daꞌnga ni̱ gaꞌhue gànàrë̀ꞌ si-ga̱kïnꞌ nej suj. Ni̱ ga̱ꞌhue ga̱ꞌna̱ꞌ nej suj riñan Ma̱ꞌan Señor ni̱ ga̱na̱ra̱n ruhuâ nej suj.
Gachín nìꞌhiaj nej sôꞌ si gi̱ꞌhiaj Ma̱ꞌan Jesús si ga̱ nùkuaj doj ruhuâ nej sôꞌNi̱ nga giri nej sí dânj nguèj sij dukuâ gaꞌa, ni̱ gaꞌanj nguèj sij ñan nne nej sí ni̱ka̱j duguiꞌ ngà nguèj sij ni̱ ganataꞌ nguèj sij dàj gataj nej rej huin ña̱an ni̱ dàj gataj nej síchìj achij i gunïn nguèj sij.
Ni̱ huê danj na̱nj ꞌnaꞌ ûta gàꞌì nej guiì màn nìchrùnꞌ ñan nngaj yumanꞌ snàꞌànj Jerusalén, ni̱ ni̱ka̱j ninj gaꞌnaꞌ ninj nej guiì aꞌnanꞌan, ni̱ nej guiì giranꞌ sa̱ñu̱n giꞌhiaj nej nanè kï̱j huaa; ni̱ ganahuin daranꞌ ninj.
Ni̱ nej ñûnj ginùn huin ga̱ꞌmi̱n ngà Ma̱ꞌan Ñaꞌanj an, ni̱ ginùn huin nej ñûnj gi̱di̱gân nej ñûnj si-nùguànꞌ Ma̱ꞌan Ñaꞌanj an na̱nj ánj.
Ni̱ ûta kï̱j ga rey nânj ngà nej Israelita ni̱ gidigañuꞌunj un sôꞌ nej Israelita, ni̱ giꞌhiaj sôꞌ si ûta giranꞌ sa̱ñu̱n nej yi nêꞌ, ni̱ gataj rey dânj si da̱gahuiꞌ nej sôꞌ nej neꞌej naꞌuu, daꞌnga ni̱ si̱ giyiꞌnanj nej dùguìꞌ nêꞌ.
Yàtàꞌa huin chrun yilâ nné,ni̱ riñan hioꞌóo huin ñan tàj dakô.Ni̱ gataj Ma̱ꞌan Señor:Dàj ga̱ hueꞌ gi̱ꞌhiaj nej suj ga̱né ràꞌaj.ni̱ dànèꞌ hua ga̱na̱ra̱n ruhuâj ràꞌaj.
ni̱ gataj sôꞌ:—Ri̱ki̱ sòꞌ sun dânj gi̱nikaj su̱nj ni̱ ahuin na̱nj si ahui gùtàj raꞌá ni̱ ga̱na̱huin ra̱ꞌa ninj Ma̱ꞌan Espíritu Santo giꞌhiâ na̱nj ánj.
Ni̱ gane sôꞌ huàꞌnï̀nj gui hiuj dânj sani̱ nun ga̱ꞌhue gìyìgï̀n gi̱niꞌhiaj sôꞌ, ni̱ ga gi̱ni̱ne̱j sôꞌ ni̱ nun ya̱ sôꞌ, ni̱ nun go̱ꞌo̱ sôꞌ nnee.
Ganayumàn Pedro, ni̱ gaꞌanj sôꞌ ngà nej sí ni̱ka̱j nuguanꞌan huaj; ni̱ nga guchiꞌ sôꞌ ñan nne hueꞌ nngaj siyànà gàꞌ gahuiꞌ dânj, ni̱ gaꞌanj gi̱digân nej sôꞌ ruhuâ hueꞌ ñan nngaj siyànà gàꞌ gahuiꞌ dânj riñan Pedro, ni̱ nda ganikàj chre rukû sij mân nej siyànà minj in, ni̱ dugueꞌe ninj mân ninj, ni̱ gidigân ninj nej retoo ngà nej nekû ganânj Dorcas nga gane nìꞌnaj ngà ni̱nj.
Sani̱ ganachi nikaj Pedro Cornelio, ni̱ gataj sôꞌ:—Gànàyùmàn sòꞌ, dadinꞌ guiì huín na̱nj ánj.
Ni̱ gatâ gu̱nïn: “Si̱ gaꞌhue yàj man Señor; dadinꞌ nitaj àmàn gatûj nneè nej yuku kï̱j hua dan ruhuâ duꞌhuá mánj.”
Ni̱ gataj ángel dânj gu̱nïn sôꞌ:—Gu̱nu̱mi̱n ranꞌ gatï̀nꞌ ni̱ ga̱na̱chri̱ꞌ dakánt.Ni̱ huê danj giꞌhiaj sôꞌ. Ni̱ gataj ángel dânj gu̱nïn sôꞌ:—Du̱riꞌñanjꞌ retoo yichráꞌ ni̱ gi̱nikôꞌ rukú.
Guchiꞌ Pablo ngà Bernabé ñan gùꞌnàj Antioquía PisidiaNi̱ gahui nej dùguìꞌ Pablo ruhuâ yumanꞌ Pafos ni̱ gaꞌanj nej sij ni̱ guchiꞌ nej sij ñan nngaj yumanꞌ gùꞌnàj Panfilia; sani̱ guxun Juan ma̱ꞌan sôꞌ riñan nej sij ni̱ nanikàj sôꞌ ganaꞌnaꞌ sôꞌ yumanꞌ snàꞌànj Jerusalén.
Ni̱ nga ganahuij kulto, ni̱ ginikòꞌ ûta gàꞌì nej sí judío ngà nej sí nàsìnùnj un rukû Pablo ngà Bernabé, ni̱ gataj nguèj sôꞌ sisi̱ si̱ gudunâj nej sij guendâ ganikïnꞌ ran nej sij ni̱ gùyùmàn yìtï̀nj ruhuâ nej sij ni̱ si̱ giniꞌñûn nej sij sunuj giꞌhiaj Ma̱ꞌan Ñaꞌanj an riñan nej sij.
Ni̱ neꞌ rùkù nga gisîj ganataꞌ nguèj sij si-nùguànꞌ Ma̱ꞌan Ñaꞌanj an riñan nej guiì màn ruhuâ yumanꞌ snàꞌànj dânj ni̱ gidigân nguèj sij ni̱ ûta gahuin chru̱n gàꞌì nej sí gi̱nikòꞌ rukû Ma̱ꞌan Jesús, huê danj ni̱ nanikàj ñun nguèj sij gaꞌnaꞌ nguèj sij yumanꞌ Listra, ngà yumanꞌ Iconio, ngà yumanꞌ Antioquía,
raꞌa nej sôꞌ gaꞌhuiꞌ nej sij ñanj karta gachrûn nej sij ni̱ ginikaj nej sôꞌ gaꞌanj nej sôꞌ ni̱ taj riñan ñanj karta dânj:“Nej ñûnj nej sí gaꞌanj gi̱digân si̱nï̱n si-nùguànꞌ Ma̱ꞌan Ñaꞌanj an ngà nej sôꞌ ni̱ka̱j ñuꞌunj nûhui nne Jerusalén, gaꞌnḯn nej ñûnj ꞌngo̱ nuguanꞌ ni̱ꞌña̱nj an huaj riñan nej suj nej dinï̂nt huin sí nàsìnùnj nìkòꞌ rukû Ma̱ꞌan Jesús ni̱ nne nej suj siganï̂nj nej sí nàsìnùnj nne yumanꞌ snàꞌànj Antioquía, yumanꞌ snàꞌànj Siria, ni̱ yumanꞌ snàꞌànj Silisia.
ni̱ hiuj dânj gahui nej ñûnj ni̱ gaꞌanj nej ñûnj Filipos, ni̱ nânj huin yumanꞌ snàꞌànj nngaj si̱nï̱n ñan gayiꞌì hioꞌó Macedonia, ni̱ huê danj na̱nj hua̱ ꞌngo̱ yumanꞌ màn nej sí ꞌna̱ꞌ riñan hioꞌó Roma; ni̱ gane nej ñûnj do̱j nï̀nꞌ nej gui hiuj nânj.
Sani̱ gàꞌ danj guꞌñûn Pablo giꞌhiaj sôꞌ, ni̱ gaꞌanj sôꞌ ruhuâ hueꞌ huin si-nùhuì nej sí judío, ni̱ huàꞌnï̀nj gui ganarânj rûhua ganarïsnaꞌanj sôꞌ ngà nej sí ganaraꞌhuiꞌ hiuj dânj,
Sani̱ nga gunïn nej sôꞌ rayiꞌî guendâ si gànàꞌnï̀nj nej nîman, ni̱ gaꞌmin duku da̱ꞌa̱j nej sôꞌ, ni̱ aꞌngô da̱ꞌa̱j nej sôꞌ gataj:—Aꞌngô gui ni̱ gu̱nïn nej ñûnj rayiꞌî nej nuguanꞌ gatajꞌ.
ni̱ ri̱ña̱n gaꞌmin sôꞌ ngà nej judío nun gùyùmàn ruhuâ niꞌin Ma̱ꞌan Jesús, ni̱ nadigân sôꞌ riñan ñanj si-nùguànꞌ Ma̱ꞌan Ñaꞌanj an si Ma̱ꞌan Jesús huin Cristo.
Ni̱ ganï̂n ruhuâ Pablo ga̱ꞌa̱nj sôꞌ ga̱ꞌmi̱n sôꞌ riñan nej guiì yùmànꞌan, sani̱ nun ga̱ꞌhue̱j nej sí ꞌna̱ꞌ ga̱huin chru̱n riñan sôꞌ si gi̱di̱gân sôꞌ ma̱ꞌan sôꞌ riñan nej guiì yùmànꞌan.
ni̱ daranꞌ diû nga gunânj gi̱tsí riñan Ma̱ꞌan Señor siganï̂nj nej suj ni̱ nun gi̱ꞌhia si ga̱huin ꞌngo̱ sí xi riñan nej suj mánj, ni̱ ûta dugueꞌé rayiꞌî nej sañun guyumân riñânj, giꞌhiaj nej sí judío dadinꞌ gayakaj nej sôꞌ daꞌngaꞌa ngàj ni̱ ganï̂n ruhuâ nej sôꞌ da̱gahuiꞌ nej sôꞌ ñùnj;
ni̱ gaꞌnaꞌ gi̱ni̱ꞌhiaj sôꞌ nej ñûnj, ni̱ gidaꞌa sôꞌ yiri̱ki ꞌnï̱nj gatï̀n Pablo, ni̱ gumînj sôꞌ dakó Pablo ngà raꞌa sôꞌ, ni̱ gataj sôꞌ:—Huê dànanj gataj Ma̱ꞌan Espíritu Santo: Huê dànanj gu̱mi̱n nej sí judío màn yuman Jerusalén sí si-yiri̱ki huin nânj, ni̱ nàgàꞌhuìꞌ nej sôꞌ sí nânj raꞌa nej sí nàsìnùnj un.
—Gu̱nïn nej suj di̱nï̂nj, gu̱nïn nej suj da̱ꞌnïnj, gu̱nïn nej suj dadaj. Si du̱naꞌhuê rayiꞌí riñan nej suj.
Ni̱kï̱nꞌ Pablo riñan nej sí giꞌhiaj hia gakï̱nꞌïnHiôꞌ ni̱ ûta hueꞌê giniꞌhiaj Pablo, ñan màn yiꞌnïnꞌ nej sí ni̱ka̱j su̱n riñan yumanꞌan ni̱ gataj sôꞌ:—Ruhuâj si giniꞌin nej suj di̱nï̂nj, si nej gui gachin ni̱ nda gui hia̱j ni̱ nda dïnꞌïnj chre hua ruhuâ daꞌngaꞌ nu̱n ruhuâ nimânj.
Huê danj ni̱ gidaꞌa nej stâdu Pablo, dàj rûnꞌ giyiꞌnïn suun ni̱ ginikaj nej sôꞌ gaꞌanj nej sôꞌ neꞌ ñànꞌan nda yumanꞌ Antípatris.
Sani̱ ganaꞌhuìj sôꞌ si gàꞌhuìꞌ Pablo sanꞌanj an raꞌa sôꞌ daꞌnga ni̱ gaꞌhue gi̱ri̱ sôꞌ dukuâ gaꞌa Pablo; rayiꞌî dânj ni̱ ûta gàꞌì gakḯn sôꞌ ga̱ꞌna̱ꞌ Pablo riñan sôꞌ ni̱ ga̱ꞌmi̱n sôꞌ ngà sij.
—Gahuin nìhiàꞌ ruhuâj, niꞌín sòꞌ na̱nj rey Agripa, dadinꞌ rikîꞌ permisu si ga̱ꞌhue du̱naꞌhuê rayiꞌí riñanꞌ gui hia̱j rayiꞌî daranꞌ nej nuguanꞌ garânj ruhuâ nej sí judío rayiꞌí.
Ni̱ gataj Agripa gunïn Festo:—Ga̱ꞌhue gànàꞌnï̀nj roꞌôꞌ ga̱ꞌa̱nj sij, si nuhuiꞌ si gataj sij si ga̱ꞌa̱nj sij riñan César saj áj.
Hiôꞌ ni̱ ûta huin ruhuâ nej sí chru̱n guduguâj barkû dânj gu̱na̱nj nej sôꞌ ni̱ gùnàj barkû dânj ruhuâ nej sôꞌ, ni̱ guduninj nej sôꞌ nej rio lij dânj ruhuâ nne ña̱ꞌa̱nj, ni̱ man si giꞌhiaj nej sôꞌ si gaꞌnḯn nej sôꞌ nej retâ a̱nu̱min nej agaꞌ àꞌì xi dânj neꞌ riñan barkû xi dânj.
Ni̱ nga guchiꞌ nej ñûnj yumanꞌ snàꞌànj Roma, ni̱ ganachrîj síchìj stadû kapitán nej sí ꞌnïnj dukuâ gaꞌa raꞌa síchìj general, sani̱ garânj yina nej sôꞌ si ga̱ne ni̱nï̱n Pablo, ni̱ nne ꞌngo̱ stâdu guendâ dugumîn sôꞌ Pablo.
Huê danj na̱nj ûta nìhiàꞌ hua ruhuâj, ni̱ ganï̂n ruhuâj gùchìꞌ raꞌña̱n riñan nej suj màn Roma guendâ gànàtàj riñan nej suj nuguanꞌ gi̱ꞌhiaj ga̱na̱ni̱n nej suj.
dadinꞌ si gunïn nej guiì si-nùguànꞌ Ma̱ꞌan Ñaꞌanj an sani̱ nitaj si dagahuin ninj huê danj ni̱ nitaj si huin ninj guiì ni̱ka̱a mánj, dadinꞌ nej guiì gunïn ni̱ dagahuin ninj dàj rûnꞌ taj ley ni̱ nitaj gakï̱nꞌïn tá yichrá ninj mánj.
Nda nìchra chre mân nuguanꞌ yìꞌìi ruhuâ duꞌhua nej sij ni̱ sa naꞌan chre dan giꞌhiaj nej sij.
Guyumân ruhuâ sachij Abraham ni̱ dagahuin sôꞌ sa gataj Ma̱ꞌan Ñaꞌanj an riñan sôꞌDadinꞌ sê rayiꞌî si-ley Moisés huin ni̱ gataj Ma̱ꞌan Ñaꞌanj an si hua̱ ꞌngo̱ sa gàꞌhuij raꞌa sachij Abraham ngà nej daꞌní sôꞌ mánj, gata si gi̱nikaj su̱n sôꞌ riñan yumiguìi guendâ guyumân ruhuâ sôꞌ ni̱ gahuin sôꞌ sí giꞌhiaj sa ni̱ka̱a.
Huê danj ni̱, ꞌngo̱ rïn Adán giꞌhiaj gakï̱nꞌïn sani̱ giriꞌ nìꞌhiaj daranꞌ nej guiì ga̱ꞌa̱nj ni̱ꞌhia̱ ninj, ni̱ sa ni̱ka̱ dagahuin Ma̱ꞌan Jesús giꞌhiaj ni̱ giriꞌ nìꞌhiaj daranꞌ nej guiì ni̱ si gitá gakï̱nꞌïn yichrá ninj ni̱ ga̱na̱huin nìꞌnàꞌ ninj.
Huê danj na̱nj nej suj, di̱nï̂nj ma̱ꞌan, ni̱ gàꞌ gahuiꞌ nej suj ngà si-ley Moisés rayiꞌî nneè kú Ma̱ꞌan Jesús, daꞌnga ni̱ dagahuin nej suj riñan Ma̱ꞌan Jesús, Ma̱ꞌan sa ganaꞌnï̂nj siganï̂nj nej nîman, daꞌnga ni̱ gaꞌhue gi̱ꞌhiaj nej suj sa sàꞌaj riñan Ma̱ꞌan Ñaꞌanj an.
Sani̱ nej suj ni̱ nitaj si giꞌhiaj nej suj sa garanꞌ ruhuâ nneè kú nej suj, dadinꞌ giꞌhiaj nej suj nej sa garanꞌ ruhuâ Ma̱ꞌan Espíritu Santo, si yàngàꞌ hia nne Ma̱ꞌan Espíritu Santo ruhuâ nimân nej suj. Ni̱ si hua̱ ꞌngo̱ nej suj ni̱ nitaj si nne si-Espíritu Ma̱ꞌan Cristo ruhuâ nimân nej suj, ni̱ sê daꞌní Ma̱ꞌan huin nej suj mánj.
ni̱ sa màn yàtàꞌa, ni̱ gàꞌ sa màn riki hioꞌóo, ni̱ gàꞌ si ꞌngo̱ nej sa giꞌhiaj ràꞌa Ma̱ꞌan Ñaꞌanj an ni̱ si̱ gaꞌhue gi̱ꞌhiaj ane ñùnꞌ dadinꞌ ꞌì ruhuâ Ma̱ꞌan Ñaꞌanj an niꞌin ñùnꞌ, dadinꞌ huînꞌ ngà Ma̱ꞌan Cristo Jesús Ma̱ꞌan Señor ni̱ka̱j su̱n riñunꞌ na̱nj ánj.
Sa ni̱ka̱ giꞌhiôꞌ nga guyumân ruhuôꞌNùnj huin si ga̱to̱ꞌ hiôꞌ ràꞌaj. Ni̱ si nej sí nàsìnùnj un, ni̱ nun gi̱ꞌhiaj nej sôꞌ sa nìkàa, sani̱ rayiꞌî guendâ guyumân ruhuâ nej sôꞌ ni̱ giꞌhiaj nej sôꞌ sa nìkàa.
Ni̱ rayiꞌî su̱nu̱j u gi̱ꞌhiaj Ma̱ꞌan Ñaꞌanj an ni̱ ga̱na̱ni̱nꞌ, ni̱ sê rayiꞌî nej sun giꞌhiôꞌ huin sa gi̱ꞌhiaj gananinꞌ mánj; hiôꞌ ni̱ si nej sun giꞌhiôꞌ huin sa giꞌhiaj ga̱na̱ni̱nꞌ, hiôꞌ ni̱ nitaj gue̱nda̱ niꞌñanj sunuj giꞌhiaj su̱nu̱j Ma̱ꞌan Ñaꞌanj an ngo̱ꞌ gàꞌ mánj.
Dadinꞌ daranꞌ nej rasu̱n màn guruguiꞌ giniꞌhiôꞌ ni̱ Ma̱ꞌan Ñaꞌanj an huin sa giꞌhiaj, ni̱ guendaj huin daranꞌ nej rasu̱n dânj. Ni̱ rayiꞌî dan ni̱ ga̱ꞌmi̱n sàꞌ nêꞌ rayiꞌij daranꞌ nej diû. Ni̱ huê dan huin rûꞌhuaj.
Dadinꞌ huê danj taj riñan ley: “Ni̱ si̱ ginikajꞌ nika duguît, ni̱ si̱ dagahuîꞌ, ni̱ si̱ giꞌhiaj tu̱ꞌ, ni̱ si̱ gutaꞌ chreꞌ gakï̱nꞌïn nej duguît, ni̱ si̱ ganï̂n gu̱ꞌma̱n ruhuâꞌ ngà si-ꞌhiaj nej duguît”; ni̱ daranꞌ nej sun giyiꞌnïnꞌ su̱n riñan ñanj, ni̱ ganahuin ꞌngo̱ rïn nuguanꞌ giyiꞌnïnꞌ su̱n giꞌhiaj Ma̱ꞌan Ñaꞌanj an: “Ga̱ ꞌì ruhuâꞌ niꞌînꞌ nej duguît dàj rûnꞌ ꞌì ruhuâꞌ niꞌînꞌ ma̱ꞌânꞌ.”
Daꞌ ꞌngo̱ nêꞌ daꞌhuiꞌ gi̱ꞌhiaj hueꞌê ngà nej duguiꞌ nga sa sàꞌa ni̱ ga̱na̱huin nùkuaj nej sij ngà si-nùguànꞌ Ma̱ꞌan Ñaꞌanj an.
ni̱ nga gùchìj ñan màn nej suj ni̱ ga̱huin nìhiàꞌ ruhuâ daranꞌ nêꞌ ni̱ ga̱huin dïnꞌïnj ruhuâj ga̱ne do̱j siganï̂nj nej suj.
nej dinï̂nt gàꞌ ganahuin gè giꞌhiaj Ma̱ꞌan Cristo Jesús, nne ruhuâ yumanꞌ snàꞌànj Corinto huin si-nùhuì Ma̱ꞌan Ñaꞌanj an, ni̱ huin nej suj sí ganahuin gè dàj rûnꞌ huin aꞌngô nej dinï̂nt ganataꞌ duꞌhua siyu̱gui Ma̱ꞌan Señor Jesucristo nne nï̀nꞌ gàchràꞌ, ni̱ huê Ma̱ꞌan huin Señor riñan nej sôꞌ ni̱ Ma̱ꞌan huin Señor riñan nêꞌ:
Nuguanꞌ gananï̂n si ginikòꞌ Ma̱ꞌan Cristo riñan rùgùtsìHuê danj di̱nï̂nj, ni̱ nga guchiꞌ gànàtàj si-nùguànꞌ Ma̱ꞌan Ñaꞌanj an ñan màn nej suj, ni̱ sê nuguanꞌ ûta nìko niꞌín huin sa gaꞌmînj riñan nej suj mánj.
Ni̱ asàꞌ gaka hueꞌ giꞌhiaj ꞌngo̱ sí dânj, ni̱ ga̱na̱huij daranꞌ si-su̱n sôꞌ gi̱rë̱ꞌ, ni̱ nda nuhuiꞌ si sàꞌ ni̱ ga̱na̱ni̱n sôꞌ, dàj rûnꞌ gananin ꞌngo̱ sí gahui siganï̂nj ñan ganûn ñaꞌaan.
Ganakaj guendâ rayiꞌî ꞌngo̱ sí gininj gakï̱nꞌïn ngà nni yìchèjYàngàꞌ ni̱ giyiꞌngaꞌ nuguanꞌan si hua̱ da̱ꞌa̱j nej suj màn hiuj dânj nne sìgìchràꞌ, sani̱ gàꞌ siganï̂nj nej sí nàsìnùnj un ni̱ nitaj si huaj dànanj mánj; dadinꞌ hua̱ ꞌngo̱ sí nne siganï̂nj nej suj ni̱ ganakaj sôꞌ nni gàꞌàn sôꞌ.
Gu̱na̱nj nej suj riñan gakï̱nꞌ aché sìgìchràꞌ. Ahuin na̱nj aꞌngô gakï̱nꞌ giꞌhiaj síi, sani̱ sê ngà nneè ku sôꞌ giꞌhiaj sôꞌ gakï̱nꞌ dânj mánj; sani̱ sí aché sìgìchràꞌ, ni̱ ngà nneè kú sôꞌ giꞌhiaj sôꞌ gakï̱nꞌïn na̱nj ánj.
Sani̱ si ganï̂n ruhuâꞌ ga̱ra̱n ra̱ꞌaꞌ ni̱ sê gakï̱nꞌïn huin mánj; ni̱ si ga̱ya̱ka̱j siyànà ña̱an nikaj ni̱ ga̱ra̱n ra̱ꞌa ni̱ sê gakï̱nꞌïn huin mánj, sani̱ nej siyànà ña̱an ni̱ nej sí ña̱an ga̱ra̱n ra̱ꞌa ni̱ ûta gi̱ranꞌ sa̱ñu̱n nej sôꞌ, sani̱ nun ga̱ra̱nꞌ ruhuâj si gi̱ranꞌ sa̱ñu̱n nej suj mánj.
Hiôꞌ ni̱ nitaj nìꞌhiaj nguèj ñûnj Bernabé ga̱ra̱n ràꞌa nguèj ñûnj ngà ꞌngo̱ nej yugueꞌ ni̱ gi̱nikaj nguèj ñûnj ga̱ꞌa̱nj nguèj ñûnj dànèꞌ huaj nguèj ñûnj ràꞌ saj ûnꞌ, dàj rûnꞌ giꞌhiaj aꞌngô nej dinï̂nt gaꞌanj gi̱di̱gân si̱nï̱n si-nùguànꞌ Ma̱ꞌan Ñaꞌanj an ràꞌ saj ûnꞌ, dadinꞌ huê danj na̱nj garan ra̱ꞌa nej dinḯn Ma̱ꞌan Señor, ni̱ huê danj na̱nj garan ra̱ꞌa Cefas nej ràꞌ saj ûnꞌ.
Ni̱ si̱ gaché sìgìchràꞌ nêꞌ, dàj rûnꞌ gaché sìgìchràꞌ aꞌngô da̱ꞌaj nej sij, dadinꞌ rayiꞌî dan ni̱ gahuiꞌ nda ko̱ huàꞌnï̀nj mîn nej sij ꞌngo̱ rïn gui dânj.
Sani̱ daranꞌ nej siyànà nun garán ahui nga gaꞌmin ninj ngà Ma̱ꞌan Ñaꞌanj an ni̱ ganataꞌ ninj dàj gahuin, ni̱ giꞌhiaj ninj si gìrìꞌ nàꞌàj ahui ninj; dadinꞌ dàj rûn huin si gaka ninj huê màn ahui ninj huin.
Sun rikî Ma̱ꞌan Ñaꞌanj anGaranꞌ ruhuâj, si gi̱ni̱ꞌin nej suj si ûta nìko hua sa gàꞌhue ri̱ki̱ Ma̱ꞌan Espíritu Santo riñan daꞌ goꞌngo̱ nej suj.
Du̱guꞌnïnꞌ nej suj, gi̱ni̱kaj nej suj nej sun hua̱ hueꞌê doj. Sani̱ gidigán aꞌngô chrej hua̱ hueꞌê doj riñan nej suj na̱nj ánj.
Dadinꞌ yàngàꞌ hia ni̱ sòꞌ, ni̱ gaꞌhuiꞌ si guruhuâ Ma̱ꞌan Ñaꞌanj an; sani̱ aꞌngô sí dânj ni̱ nitaj si ganahuin nùkuaj sôꞌ ngà si-chrej Ma̱ꞌan Ñaꞌanj an mánj.
Neꞌ rùkù ni̱ ganikïnj riñan Jacobo; ni̱ neꞌ rùkù ni̱ ganikïnj riñan daranꞌ nej sí gaꞌanj gi̱di̱gân si̱nï̱n si-nùguànꞌ Ma̱ꞌan Ñaꞌanj an.
Nga gununꞌ ni̱ sê koj o gununꞌ mánj, sa gununꞌ huin ka̱n hua̱ daj, gàꞌhue si gununꞌ ka̱n trigu nej si gu̱nu̱nꞌ aꞌngô nej ka̱an;
dadinꞌ ûta mân nej guiì ruhuâ gu̱nïn si-nùguànꞌ Ma̱ꞌan Ñaꞌanj an ruhuâ yumanꞌ snàꞌànj dânj, sani̱ yàngàꞌ ni̱ huê danj na̱nj ûta mân nej sí gata rùhuà ñùnj rayiꞌî si-nùguànꞌ Ma̱ꞌan Ñaꞌanj an.
Huê danj ni̱ nitaj si giꞌhiaj chìꞌ man ruhuâj ni̱ guchiꞌ sìnï̀nj ñan màn nej suj, ni̱ huê danj na̱nj ganï̂n ruhuâj gùchìꞌ ñûn ñan màn nej suj ni̱ ga̱na̱huin ràꞌa nej suj si-su̱nu̱j Ma̱ꞌan Ñaꞌanj an.
Ni̱ rayiꞌî Ma̱ꞌan Cristo ni̱ giniꞌin nej ñûnj Ma̱ꞌan Ñaꞌanj an ni̱ hua̱ yìtï̀nj ruhuâ nej ñûnj.
Sani̱ gàꞌ dânj ni̱, nitaj si ginichre ruhuâ nej ñûnj; nùnj huin si gàꞌ huaj gi̱ni̱na̱j ruhuâ nneè kú nej ñûnj, sani̱ nanè nimân nej ñûnj ni̱ daꞌ gui ni̱ dànanj ganahuin nàkà nanè nimân nej ñûnj na̱nj ánj.
Ni̱ gaꞌmin nej ñûnj nuguanꞌ yàngàꞌa, ngà sa nùkuaj rikî Ma̱ꞌan Ñaꞌanj an riñan nej ñûnj, dàj rûnꞌ dugumîn sí ûtaꞌa neꞌ huàꞌ sôꞌ ni̱ neꞌ chrïn sôꞌ ni̱ huê danj dugumîn nej ñûnj ma̱ꞌan nej ñûnj ni̱ giꞌhiaj nej ñûnj sa nìkà garanꞌ ruhuâ Ma̱ꞌan Ñaꞌanj an;
Ni̱ ganatá sa giꞌhiaj nej sij ni̱ nda nìhiàꞌ chre hua ruhuâ nej sij ni̱ gaꞌhuiꞌ nej sij dàj nìko ma̱ꞌan gaꞌhue gunùkuaj nej sij, ni̱ nùnj huin si nitaj si huaj nda nìko xi riñan nej sij sani̱ giꞌhiaj guesâ nej sij ma̱ꞌan nej sij ni̱ gaꞌhuiꞌ nej sij ofrenda,
Dàj rûnꞌ nnunj riñan ñanj:Ni̱ nuchraꞌ da̱ꞌa, ni̱ gaꞌhuij riñan nej guiì ga̱ni̱ki;ni̱ nìgànj chre ni̱ ga̱ ni̱ka̱ sa gi̱ꞌhia na̱nj ánj.
Nùnj huin si ñùnj ni̱ ûta nùkuaj hua nuguanꞌ gaꞌmînj riñan nej suj, sani̱ niꞌín ahuin ràyìꞌì gaꞌmînj, ni̱ huê danj gidigán daꞌ gaꞌmînj riñan nej suj.
Niꞌín sí dânj sani̱ nun niꞌín si gaꞌanj sôꞌ ngà nneè kú sôꞌ, nej si man nanè nimân sôꞌ gaꞌanj nîꞌ dàj huaj mánj; ꞌngo̱ rïn Ma̱ꞌan Ñaꞌanj an huin sa niꞌin na̱nj ánj.
Ni̱ ga̱ꞌmi̱n nej suj nuguanꞌ ni̱ꞌñanj an ngà ꞌngo̱ ni̱ aꞌngô nej duguiꞌ nej suj ni̱ gi̱daꞌa nej suj raꞌa ꞌngo̱ ni̱ aꞌngô nej duguiꞌ nej suj.
sani̱ gatûj huì da̱ꞌa̱j nej sí gataj si huin nej sôꞌ dinï̂nt siganï̂nj nej ñûnj, sani̱ huin nej sôꞌ si gidigañuꞌunj un, dadinꞌ hua̱j nej sôꞌ guendâ ga̱ya̱ka̱j guendâ nej sôꞌ dàj gidigân nej ñûnj nìkòꞌ rukû Ma̱ꞌan Cristo Jesús, dadinꞌ sa ruhuâ nej sôꞌ huin si da̱gahuin ñûn nej ñûnj sa taj ley,
Ma̱ꞌan Cristo giꞌhiaj ga̱na̱ni̱nꞌ riñan sañun rikî ley riñunꞌ, ni̱ gaꞌnïnꞌ ruhuaj giranꞌ sa̱ñunj rayiꞌî si-ga̱kï̂nꞌ, dadinꞌ huê danj nnunj riñan ñanj: “Nej sí dunikòꞌ nej sij riñan chrun ni̱ gahuin nej sôꞌ sí kï̱j huaa riñan Ma̱ꞌan Ñaꞌanj an.”
ni̱ nùnj si gaꞌnán sani̱ gàꞌ danj ni̱ nun gi̱ꞌhiaj nej suj si gahuín sí ninaj doj riñan nej suj, ni̱ nun gi̱ꞌhiaj anêj nej suj ñùnj, ni̱ ganahuin ràꞌa nej suj ñùnj dàj rûnꞌ giꞌhiaj nej suj ngà si-ángel Ma̱ꞌan Ñaꞌanj an, ni̱ dàj rûnꞌ ganahuin ràꞌa nej suj Ma̱ꞌan Cristo huê danj giꞌhiaj nej suj ngàj.
Dadinꞌ gàꞌ giyiꞌnï̂nj riñan nej suj, giꞌhiaj Ma̱ꞌan Cristo na̱nj di̱nï̂nj; sani̱ sê man guendâ si giyiꞌnï̂nj riñan nej suj ni̱ ga̱na̱huin nìhiàꞌ ruhuâ nej suj ngà nneè kú nej suj mánj, sa gi̱ꞌhiaj nej suj huin si ga̱ ꞌì ruhuâ nej suj niꞌin nej suj ꞌngo̱ ni̱ aꞌngô nej duguiꞌ nej suj.
Gayakaj gaꞌanj neꞌ ña̱an ni̱ nun ga̱ra̱nꞌ ruhuâj si ga̱ta̱ rùhuà gàꞌ si ꞌngo̱ nej síi ñùnj; dadinꞌ gàꞌ ûta giranꞌ sàñùnj ni̱ ni̱ka̱ daꞌngaꞌ ginikaj nneè kú Ma̱ꞌan Señor Jesús na̱nj ánj.
ngà Ma̱ꞌan Jesús ganaꞌnïnꞌ siganï̂nj nej nîman, ni̱ giꞌhia si ga̱neꞌ ngà Ma̱ꞌan Cristo Jesús yàtàꞌa,
Dànanj hua̱j huin guendâ ꞌì ruhuôꞌ gàꞌ daꞌ sa gi̱ni̱ꞌin staꞌuꞌRayiꞌî nânj, ni̱ ganikïnꞌ rúdako riñan Ma̱ꞌan Reꞌ Ñaꞌanj an guendâ gàchìnj nìꞌhia rayiꞌî nej suj,
ni̱ ganahuin nàkà nanè nimân nej suj ngà daꞌnga nej suj riñan Ma̱ꞌan Ñaꞌanj an,
Da̱gahuin nej suj riñan ꞌngo̱ ni̱ aꞌngô nej duguiꞌ nej sujDa̱gahuin nej suj riñan ꞌngo̱ ni̱ aꞌngô nej duguiꞌ nej suj ni̱ gi̱nikaj chre̱j nej suj riñan Ma̱ꞌan Ñaꞌanj an.
sa ña̱ꞌa̱n doj gi̱ꞌhiaj nej suj huin si ga̱ꞌmi̱n nej suj ngà Ma̱ꞌan Ñaꞌanj an, ni̱ gàchìnj nej suj, ni̱ ga̱ꞌmi̱n nej suj daranꞌ diû dàj rûn gidigán Ma̱ꞌan Espíritu Santo ni̱ huê danj na̱nj du̱gumîn hueꞌê nej suj daranꞌ diû ni̱ du̱guꞌnïnꞌ nej suj ni̱ si̱ gininaj ruhuâ nej suj guendâ gàchìnj nìꞌhiaj nej suj riñan Maꞌan Ñaꞌanj an rayiꞌî daranꞌ nej sí gèe,
sani̱ si ga̱né doj riñan hioꞌó nânj ni̱ dànanj dùgùnàj huaj guendâ gàꞌhue gu̱ru̱gûñuꞌun doj rukû nej suj.
Gi̱nun ñânj ni̱ gànàꞌhuì si Ma̱ꞌan Señor gu̱ru̱gûñuꞌunj ni̱ raꞌña̱nj gùchìj ñan màn nej suj.
Huê danj na̱nj gachín nìꞌhia riñanꞌ, huînꞌ ꞌngo̱ sí ûta hueꞌê ginikaj duguiꞌ giꞌhiaj sun ngàj, si gu̱ru̱gûñuꞌunj rukû nguèj siyànà nânj dadinꞌ ûta giꞌhiaj sun nguèj ninj ni̱ huê danj na̱nj giꞌhiaj sun Clemente ni̱ guruguñuꞌunj nej sij rukú ni̱ huê danj na̱nj guruguñuꞌunj aꞌngô nej dinï̂nt nga gananï̂n nej ñûnj nuguanꞌ gi̱ꞌhiaj ga̱na̱ni̱n nej guiì, ni̱ gàꞌ tàj siyu̱gui daranꞌ nej sôꞌ riñan librû tàj siyu̱gui daranꞌ nej gui gàꞌ gananin.
Daꞌnga ni̱ gaꞌhue dagahuin hueꞌê nej suj dàj rûnꞌ garanꞌ ruhuâ Ma̱ꞌan Señor, ni̱ ngà daranꞌ nej sun giꞌhiaj nej suj ni̱ gùrùguìꞌ si huin nej suj guiì nàkàa, ni̱ daꞌ ñùn ni̱ daꞌ ñùn ni̱ ga̱huin nìko sa gi̱ni̱ꞌin nej suj rayiꞌî Ma̱ꞌan Ñaꞌanj an.
Ni̱ ganahuin hueꞌê ruhuâ nimân nej suj sani̱ sê síi huin sa giꞌhiaj ganahuin hueꞌê ruhuâ nimân nej suj mánj, dadinꞌ Ma̱ꞌan Ñaꞌanj an huin sa giꞌhiaj ganahuin hueꞌê ruhuâ nimân nej suj nga ganakaj duguiꞌ nej suj ngà Ma̱ꞌan Cristo, huê danj ni̱ ga̱ꞌhue gu̱du̱nâj nej suj gakï̱nꞌïn;
Sa daꞌhui nej sôꞌ nìkòꞌ rukû Ma̱ꞌan Jesús dagahuin nej sôꞌ siganï̂nj nej guiìNej suj siyànà hua̱ nika dan, ni̱ da̱gahuin nej suj sa taj nika nej suj, dadinꞌ si yumân ruhuâ nej suj niꞌin nej suj Ma̱ꞌan Señor ni̱ huê dànanj daꞌhui nej suj gi̱ꞌhiaj nej suj.
Nga gaꞌmin nej ñûnj riñan nej suj nuguanꞌ gi̱ꞌhiaj ga̱na̱ni̱n nej suj, ni̱ sê si-nùguànꞌ nej ma̱ꞌan nej ñûnj huin sa gaꞌmin nej ñûnj riñan nej suj mánj, dadinꞌ gaꞌmin nej ñûnj nuguanꞌ nùkuaj rikî Ma̱ꞌan Ñaꞌanj an, ni̱ guruguiꞌ si giꞌhiaj sun Ma̱ꞌan Espíritu Santo ngà nej ñûnj riñan nej suj, ni̱ nda hueꞌê chre hua yìtï̀nj ruhuâ nej suj, dadinꞌ gàꞌ niꞌin nej suj si ꞌì ruhuâ nej ñûnj niꞌin nej ñûnj nej suj.
Huê rayiꞌî dânj ni̱ ñùnj, ni̱ nun ga̱ꞌhue gùnùkua doj, ni̱ gaꞌnï̂n guchiꞌ gàchìnj naꞌanj nej dinï̂nt dàj ꞌhiaj nej suj mân nej suj, dadinꞌ yuꞌhuí si gi̱ni̱nj nej suj riñan gakï̱nꞌ du̱guaneꞌ sí ni̱ka̱j mañan guendâ gi̱di̱gañuꞌunj sôꞌ nej guiì.
Di̱nï̂nj, sani̱ si̱ gaꞌhue ga̱nï̱n ruhuâ nej suj dàj rûnꞌ ganï̂n ruhuâ nej sí nitaj si niꞌin si-nùguànꞌ Ma̱ꞌan Ñaꞌanj an, dadinꞌ nej sôꞌ ni̱ nitaj si chru̱n nej sôꞌ ga̱ya̱ka̱j guendâ nej sôꞌ àmàn nànìkàj ñûn Ma̱ꞌan Señor ga̱ꞌna̱j, ni̱ nej suj ni̱ daꞌhui nej suj ga̱ yu̱gui nej suj daꞌnga ni̱ si̱ giranꞌ nej suj dàj rûnꞌ giranꞌ nej sí ri̱ña̱n guyumân sí tu̱u.
Dadinꞌ ña̱ꞌa̱n huaj si gi̱ranꞌ sa̱ñu̱n nej sí dânj giꞌhiaj Ma̱ꞌan Ñaꞌanj an rayiꞌî guendâ giꞌhiaj nej sôꞌ giranꞌ sa̱ñu̱n nej suj.
Dadinꞌ gàꞌ niꞌin nej suj si daꞌhui nej suj gi̱ꞌhiaj nej suj dàj rûnꞌ giꞌhiaj nej ñûnj nga gane nej ñûnj siganï̂nj nej suj; dadinꞌ nun gi̱nikaj duguiꞌ nej ñûnj ngà nej sí gataj si huin nej sôꞌ dinï̂nt sani̱ nitaj si dagahuin nej sôꞌ,
du̱naꞌhuej rayiꞌî nuguanꞌ guyumân ruhuâꞌ ni̱ hueꞌê da̱gahuînꞌ dàj rûnꞌ hua daꞌnga nu̱n ruhuâ nimânꞌ giꞌhiaj Ma̱ꞌan Ñaꞌanj an, dadinꞌ si gu̱du̱nâj ni̱ ga̱ꞌa̱nj niꞌhiaꞌ na̱nj ánj.
Nìko hua Ma̱ꞌan sa giꞌnïnj huìHuê dànanj gachrûnj riñanꞌ, sani̱ hua̱ yìtï̀nj ruhuâj gùchìꞌ râꞌñan ñan neꞌ,
Ni̱ gininj ninj riñan gakï̱nꞌïn, guendâ nitaj si dagahuin ninj riñan nuguanꞌ guyumân si̱nï̱n ruhuâ ninj.
Ni̱ gaꞌnïnꞌ su̱n Ma̱ꞌan Ñaꞌanj an riñan daranꞌ nej yi̱ruꞌhue si si̱ ga yàtàꞌ staꞌu ruhuâ nej sij, ni̱ si̱ ginûn ñan staꞌu nej sij nej rasu̱n du̱ꞌhue̱ hua̱ riñan nej sij, dadin sê sa yìtï̀nj ïn huin, dadinꞌ ꞌngo̱ rïn Ma̱ꞌan Ñaꞌanj hua̱ nìꞌnàꞌa huin sa yìtï̀nj ïn, dadinꞌ huê Ma̱ꞌan huin sa rikî nìko nej rasu̱n gàchin riñunꞌ guendâ ga̱na̱huin nìhiàꞌ ruhuôꞌ.
Ga̱na̱nun ruhuâ sòꞌ niꞌînꞌ Ma̱ꞌan Jesucristo, dadinꞌ gahuin nej duguiꞌ David, ni̱ gàꞌ ganaꞌnïn siganï̂nj nej nîman, dàj rûnꞌ gananï̂n ni̱ gidigân nuguanꞌ gi̱ꞌhiaj ga̱na̱ni̱n nej guiì,
Ni̱ huê danj na̱nj daranꞌ nej sí ruhuâ da̱gahuin riñan Ma̱ꞌan Cristo, ni̱ naꞌhuej ruhuâ nej sôꞌ gi̱ꞌhiaj nej sôꞌ gakï̱nꞌïn ni̱ hua̱ ni̱ña̱n si ga̱ta̱ ra̱ꞌa nej sij nej sôꞌ;
hia̱j ni̱ gàꞌ gisîj diû ni̱ gaꞌnïnꞌ Ma̱ꞌan Ñaꞌanj an suun riñânj ni̱ duguta sunj ñùnj ni̱ ûta niꞌnï̱nj hua si-nùguànꞌanj ganatá riñan nej suj si huê Ma̱ꞌan huin sa gi̱ꞌhiaj ga̱na̱ni̱nꞌ,
Si̱ gutaꞌ chre nej sij gakï̱nꞌïn yichrá aꞌngô nej guiì, ni̱ si̱ ganahuij ruhuâ nej sij gu̱nï̱nꞌ nej sij, ni̱ sàꞌ ga̱ ruhuâ nej sij, ni̱ gidigân nej sij si huin nej sij sí ûta nìn giꞌhiaj ngà daranꞌ nej guiì.
Huê danj ni̱ si huínꞌ sí ni̱ka̱j duguiꞌ ngàj, ni̱ ga̱na̱huin ra̱ꞌâ sòꞌ sij dàj rûnꞌ ganahuin ra̱ꞌâꞌ ñùnj.
Ni̱ gi̱ꞌhiaj Ma̱ꞌân rèꞌ si gùtàꞌ sij dakó sij yichrá daranꞌ nej rasu̱un.Ni̱ gàꞌ giꞌhiaj Ma̱ꞌan Ñaꞌanj an si gu̱ta̱ꞌ Ma̱ꞌan Jesús dako yichrá daranꞌ nej rasu̱n giꞌhia, sani̱ niꞌînꞌ si hua̱ nï̀nꞌ gàchin da̱gahuin daranꞌ nej rasu̱un riñan Ma̱ꞌan Jesús.
Du̱gumîn nêꞌ ma̱ꞌan nêꞌ, dadinꞌ nùnj huin si huaj ga̱ꞌhue ga̱tu̱ꞌ ñan nne Ma̱ꞌan Ñaꞌanj an ga̱na̱ra̱n ruhuôꞌ, sani̱ hua̱ da̱ꞌa̱j nej suj si̱ gaꞌhue ga̱tu̱ ñan nne Ma̱ꞌan Ñaꞌanj an si nitaj si dugumînꞌ nej suj ma̱ꞌan nej suj riñan gakï̱nꞌïn mánj.
Huê danj ni̱ si̱ ganakaj gunuchruj nej ñûnj gi̱digân nej ñûnj riñan nej suj rayiꞌî nej yìꞌnï̀nꞌ nuguanꞌ nitaj si chìꞌ nìko hua rayiꞌî Ma̱ꞌan Cristo, ni̱ sa ña̱ꞌa̱n gi̱di̱gân nej ñûnj riñan nej suj huin nej nuguanꞌ hua̱ chìꞌ doj daꞌnga ni̱ giniꞌin hueꞌê nej suj doj, ni̱ gàꞌ niꞌin nej suj si ña̱ꞌa̱n huaj si nànìkàj ruhuâ nej suj rayiꞌî nej gakï̱nꞌïn, huê danj ni̱ si̱ giꞌhiaj nej suj gakï̱nꞌïn dadinꞌ nitaj si niꞌñanj huaj mánj, ni̱ gàꞌ niꞌin nej suj si ña̱ꞌa̱n huaj si gùyùmàn ruhuâ nej suj niꞌin nej suj Ma̱ꞌan Ñaꞌanj an,
Ni̱ si gaꞌhuiꞌ Ma̱ꞌan Ñaꞌanj an si-ley raꞌa nej israelita, ni̱ ley dânj giꞌnïnj raꞌa nej rej huin daꞌní Leví, ni̱ gaꞌhue giꞌhiaj ley dânj ganahuin ni̱ka̱ nej guiì, hiôꞌ ni̱ ahuin gue̱nda̱ niꞌñanj si ga̱ꞌna̱ꞌ aꞌngô rej ni̱ gi̱nikaj sôꞌ si-su̱n Melquisedec sani̱ nun ga̱ꞌna̱ꞌ sôꞌ siganï̂nj nej daꞌní Levi ràꞌaj.
Ni̱ nga gata: Ni̱ gùchìꞌ nàkà ñûn ꞌngo̱ duꞌhua ngà nej sij, ni̱ ruhuaj ga̱ta̱ si nitaj si niꞌñanj ꞌngo̱ duꞌhua guchiꞌ sìnï̀nj ngà nej sij mánj; ni̱ sa gàꞌ gahuin reꞌë̀ ni̱ nitaj si niꞌñan, ni̱ gàꞌ doj huaj ni̱ ga̱na̱hui.
Dadinꞌ si yàngàꞌ ga̱ꞌhue gi̱ꞌhiaj ley si gànàrë̀ꞌ gakï̱nꞌ hua̱ riñan daꞌngaꞌ nu̱n ruhuâ nimân nej guiì, ni̱ si̱ giꞌhia si ga̱na̱nun ruhuâ ninj niꞌin ninj si-ga̱kïnꞌ ninj, hiôꞌ ni̱ si̱ dagahuiꞌ ninj nej yuku gàꞌ saj mánj.
Ga̱na̱nun ruhuâ nej suj dàj giranꞌ nej suj nej gui gâchin, nga ganahuin ra̱ꞌa nej suj nuguanꞌ yàngàꞌa, dadinꞌ ûta giranꞌ sa̱ñu̱n nej suj sani̱ ga nùkuaj ruhuâ nej suj;
Ni̱ guendâ guyumân ruhuâ rej Moisés nga nni sôꞌ, ni̱ rayiꞌî dan ni̱ giꞌnïnj huì sôꞌ huàꞌnï̀nj ahuii giꞌhiaj rej sôꞌ ngà nni sôꞌ, dadinꞌ giniꞌin nej sôꞌ si ûta nìhiàꞌ hua silíj dânj, ni̱ rayiꞌî dan ni̱ nun gu̱yuꞌhuiꞌ nej sôꞌ ngà ley giri rà síchìj rey Faraón gi̱ꞌhiaj sôꞌ.
ni̱ ga̱che̱ nej suj ruhuâ chrej ni̱ka̱a, ni̱ si̱ gudunâ nej suj chrej ga̱che̱ nej suj daꞌnga ni̱ ga̱na̱huin dakó nej suj sa aꞌnanꞌ dânj.
dadinꞌ nitaj si hua̱ nìgànj ꞌngo̱ yumanꞌ snàꞌànj an ruhuâ yumiguì nânj gìrìꞌ ga̱neꞌ mánj, gànàꞌhuìꞌ ꞌngo̱ yumanꞌ snàꞌànj an ñan gìrìꞌ ga̱neꞌ gui ꞌna̱ꞌ neꞌ ña̱an.
Da̱gahuin nej nuguanꞌ gunïnNi̱ ꞌì ruhuâj niꞌín nej suj di̱nï̂nj. Rayiꞌî dan ni̱ ga̱ hio nej suj guendâ gu̱nïn nej suj, sani̱ si̱ ga hio nej suj guendâ ga̱ꞌmi̱n nej suj mánj, ni̱ si̱ ginaꞌan hio ruhuâ nej suj mánj.
Nun niꞌînꞌ si sa guyumân ruhuâ sij ngà sa dagahuin sij ni̱ ni̱ka̱j duguiꞌ nùguànꞌàn ngue ni̱ dànanj ganahuin hueꞌê nï̀nꞌ sa guyumân ruhuâ sij dânj ràꞌ saj ûnꞌ.
Ga̱ꞌna̱ꞌ nichì nej suj riñan Ma̱ꞌan Ñaꞌanj an, ni̱ ga̱ꞌna̱ꞌ nichì Ma̱ꞌan riñan nej suj. Nej suj giꞌhiaj gakï̱nꞌïn ni̱ gànànìkàj ruhuâ nej suj rayiꞌî si-ga̱kïnꞌ nej suj, ni̱ nej suj ganï̂n huàꞌ ruhuâ ni̱ na̱gi̱ꞌhiaj hueꞌê nej suj nimân nej suj.
<font color=teal size=-1><b>Ñânj kartâ si̱nï̱n nânj huin gachrûn Apóstol</b></font><font color=teal>PEDRO</font>Gaꞌnḯn Pedro nuguanꞌ ni̱ꞌña̱nj an riñan nej dinï̂nt nìkòꞌ Ma̱ꞌan Ñaꞌanj anPedro huin sí gaꞌanj gi̱di̱gân si̱nï̱n si-nùguànꞌ Ma̱ꞌan Ñaꞌanj an, ni̱ gaꞌnï̂n sôꞌ ñanj nânj hua riñan nej dinï̂nt màn gayaꞌnï̀n gaꞌanj aꞌngô nej país gùꞌnàj Ponto, Galacia, Kapadocia, Asia ni̱ Bitinia,
Dadinꞌ huê danj taj riñan ñanj si-nùguànꞌ Ma̱ꞌan Ñaꞌanj an:Hia̱j rûꞌhuaj, ni̱ guchrû ruhuâ yumanꞌ Sión ꞌngo̱ hiëj ña̱ꞌa̱n doj ni̱ huin ꞌngo̱ hiëj gingaj sikûj hueꞌe, ni̱ huin ꞌngo̱ hiëj du̱ꞌhue̱e ni̱ huin ꞌngo̱ hiëj ganagui Ma̱ꞌan Ñaꞌanj an;ni̱ guiì gùyùmàn ruhuâ niꞌin hiëj nânj ni̱ si̱ giriꞌ ninj sinàꞌàj a mánj.
ni̱ si̱ giꞌhiaj nej suj sa aꞌnanꞌan mánj, du̱guꞌnïnꞌ nej suj gi̱ꞌhiaj nej suj sa hua̱ hueꞌê;ni̱ du̱guꞌnïnꞌ nej suj ga̱ dïnꞌïnj riñan nej suj ngà ꞌngo̱ ni̱ aꞌngô nej guiì, ni̱ huê chrej dan gi̱daꞌa nej suj dadinꞌ chrej dan huin sa hua̱ hueꞌê.
Huê danj ni̱ si dànanj garanꞌ ruhuâ Ma̱ꞌan Ñaꞌanj an si gi̱ranꞌ sa̱ñu̱n nej suj nìkòꞌ rukû Ma̱ꞌan, ni̱ du̱guta su̱n nej suj ma̱ꞌan nimân nej suj riñan Ma̱ꞌan Ñaꞌanj an dadinꞌ Ma̱ꞌan huin sa hueꞌê dugumîn nej suj ni̱ huej huin sa giꞌhiaj nej suj, huê danj ni̱ gi̱ꞌhiaj nej suj sa hua̱ hueꞌê na̱nj ánj.
Nej sôꞌ giniꞌin dàj nìko ginikaj sun Ma̱ꞌan CristoNi̱ nga gidigân nej ñûnj dàj nùkuaj Ma̱ꞌan Señor Jesucristo ni̱ nga ga̱ꞌna̱ꞌ ñûn Ma̱ꞌan, ni̱ sê man ꞌngo̱ guentû giri rà nej ñûnj gahuin mánj, dadinꞌ giniꞌin ri̱ña̱n nej ñûnj si ni̱ka̱j su̱n Ma̱ꞌan Señor riñan daranꞌanj.
Ni̱ ruhuâj si gi̱ni̱ꞌin si̱nï̱n nej suj rayiꞌî nej nânj, si nej gui ꞌna̱ꞌ neꞌ ñàan ni̱ ga̱ꞌna̱ꞌ nej sí ga̱ꞌmi̱n duku, ni̱ gi̱ꞌhiaj nej sôꞌ sa garanꞌ ruhuâ nneè kú nej sôꞌ,
sani̱ guiì dagahuin sun gaꞌnïnꞌ Ma̱ꞌan Ñaꞌanj an, ni̱ chru̱n ninj ga̱ ꞌì ruhuâ ninj dadinꞌ Ma̱ꞌan Ñaꞌanj an gidigân rayiꞌî dan gahuin chru̱n ninj ga ꞌì ruhuaj ninj, huê danj ni̱ niꞌînꞌ si ni̱ka̱j duguîꞌ ngà Ma̱ꞌan Ñaꞌanj an.
Ni̱ daranꞌ nej guiì hua̱ yìtï̀nj ruhuâ niꞌin Ma̱ꞌan Jesús, ni̱ nitaj si giꞌhiaj ninj gakï̱nꞌïn mánj; sani̱ daranꞌ nej guiì giꞌhiaj gakï̱nꞌïn ni̱ hua̱ na̱nj nun gi̱ni̱ꞌin ninj Ma̱ꞌan Jesús ni̱ hua̱ na̱nj nun niꞌin ninj Ma̱ꞌan mánj.
Gàꞌ si ꞌngo̱ nej guiì nitaj àmàn giniꞌin riñan Ma̱ꞌan Ñaꞌanj an mánj. Ni̱ si ꞌì ruhuâ nêꞌ niꞌînꞌ ꞌngo̱ ni̱ aꞌngô nej dinï̂nt, hiôꞌ ni̱ nne Ma̱ꞌan Ñaꞌanj an ngà nêꞌ, ni̱ sa ꞌì hua̱ riñan Ma̱ꞌan Ñaꞌanj an ni̱ gahuin nìko daꞌ gui riñan nêꞌ daꞌnga ni̱ gaꞌhue ga̱ ꞌì ruhuôꞌ niꞌîn nej dinï̂nt na̱nj ánj.
Ga̱ gudadû nej suj ni̱ si̱ ginûn ña̱ꞌa̱nj nej suj riñan ñaꞌanj giꞌhiaj ra̱ꞌa nej síi, man daꞌnînj lij. Ni̱ huê danj huin rûꞌhuaj na̱nj ánj.
Nuguanꞌ digañuꞌunj un ni̱ nej maestrû digân nuguanꞌ digaꞌñuꞌunj un<TS3>(<a href="tw://bible.*?61.2.1-17">2P. 2:1-17</a>)ꞌÌ ruhuâj niꞌín nej suj di̱nï̂n, ni̱ ûta huin ruhuâj gàchrùnj ñanj karta gàꞌnï̀n gùchij riñan nej suj rayiꞌî si gàꞌ ga̱na̱ni̱n daranꞌ nêꞌ, ni̱ ña̱ꞌa̱n huaj gachrûnj ñanj nânj riñan nej suj guendâ dunaꞌngâj si gi̱ꞌhiaj guesâ nej suj ni̱ ginun ña̱ꞌa̱n staꞌu ruhuâ nej suj ni̱ du̱naꞌhuej nej suj rayiꞌî nuguanꞌ ganahuin ra̱ꞌa nej suj dadinꞌ huê dânj guyumân ruhuâ nej dinï̂nt dugumîn Ma̱ꞌan riñan gakï̱nꞌïn.
“Ñùnj huin letra A ni̱ huê huin letra Z sa si̱nï̱ïn ni̱ huê huin sa ganahuij”, Ma̱ꞌan sa huin hia̱j, ni̱ Ma̱ꞌan sa gahuin ni̱ Ma̱ꞌan sa ga̱ꞌna̱ꞌ, ni̱ Ma̱ꞌan sa ni̱ka̱j su̱n.
Nuguan gaꞌanj riñan nej dinï̂nt nne ruhuâ yumanꞌ snàꞌànj Tiatira’Ga̱chru̱n sòꞌ riñan sôꞌ ni̱ka̱j ñuꞌunj riñan nej dinï̂nt màn ruhuâ yumanꞌ snàꞌànj Tiatira: “Ni̱ rune ñan Ma̱ꞌan Daꞌní Ma̱ꞌan Ñaꞌanj an hua dàj rûnꞌ ganayumàn ñaꞌaan, ni̱ dàj rûnꞌ gira̱n agaꞌ bronse huê danj gi̱ran dakó Ma̱ꞌan, ni̱ gata dànanj:
Ni̱ du̱gunïn gàꞌìj ni̱ gaꞌhuí kastîgu riñan daranꞌ nej guiì ꞌì ruhuâj; ni̱ du̱guꞌnïnꞌ ni̱ dagahuînꞌ, ni̱ nànìkàj ruhuâ rayiꞌî nej gakï̱nꞌ giꞌhiâꞌ.
Ni̱ giniꞌhiâ, ni̱ giniꞌín ꞌngo̱ guahiû gàtsìi; ni̱ tàj ꞌngo̱ síi yichrá yôꞌ ni̱ ꞌnï̱nj raꞌa sôꞌ ꞌngo̱ chrun stuneꞌe; ni̱ ganahuin ra̱ꞌa sôꞌ ꞌngo̱ korona guendâ gi̱nun ahui sôꞌ, ni̱ gahui sôꞌ gaꞌanj sôꞌ guendâ giꞌhiaj ga̱nan sôꞌ.
Ni̱ rayiꞌî dan ni̱ gaꞌhue nikïnꞌ nej sij neꞌ riñan ñan nne Ma̱ꞌan Ñaꞌanj an, ni̱ unânj gi̱tsi nej sij riñan Ma̱ꞌan Ñaꞌanj an neꞌ gui ngà neꞌ ñànꞌan ruhuâ si-nùhuì Ma̱ꞌan; ni̱ du̱gumîn Ma̱ꞌan nej sij.
Ni̱ ganachi nej sôꞌ nej ga̱ꞌanj ángel ni̱ gàꞌ ni̱kï̱nꞌ chrun ninj ahuin orâ, gui, ahui, hioꞌ, guendâ gàyìꞌì ninj da̱gahuiꞌ ninj gachîn riñan da̱ꞌa̱j sa da̱ꞌa̱j nej guiì.
Ni̱ orâ dânj ni̱ gaꞌhuij ꞌngo̱ ñûn nùkuaj xi ni̱ ganahuij daꞌngaꞌ ꞌngo̱ si da̱ꞌa̱j sa da̱ꞌa̱j a nej hueꞌ màn ruhuâ yumanꞌ snàꞌànj dânj gane, ni̱ gahuiꞌ daꞌngaꞌ ꞌngo̱ si chi̱j mîn nej síi giꞌhiaj ñûn nùkuaj xi dânj, huê danj ni̱ guyuꞌhuiꞌ nej guiì nun gahuiꞌ, ni̱ gaꞌmin hueꞌê ninj rayiꞌî Ma̱ꞌan Ñaꞌanj nne yàtàꞌa.
Ni̱ gutaꞌ xuj ngà nej sôꞌ dagahuin nej sun giyiꞌnïnꞌ su̱n giꞌhiaj Ma̱ꞌan Ñaꞌanj an, ni̱ gunùkuaj xuj giꞌhiaj ga̱nan xuj nej sôꞌ. Ni̱ huê danj na̱nj gaꞌnï̂nj Ma̱ꞌan Ñaꞌanj an si gi̱nikaj su̱n xuj riñan daranꞌ nej yiꞌnïnꞌ nej guiì, nej yumanꞌan, nej país ni̱ nej nânj màn ruhuâ yumiguìi.
Huê danj ni̱ garrûn ángel dânj hoz ꞌnï̱nj raꞌa riñan hioꞌóo, ni̱ gaꞌnej nej sichrín uba màn riñan hioꞌóo, ni̱ gachra daranꞌ nej sichrín dânj ñan hua̱ yu̱gui guendâ ga̱nïn nej sij chruj uba ni̱ nânj huin nga ûta gi̱ranꞌ sa̱ñu̱n nej guiì giꞌhiaj Ma̱ꞌan Ñaꞌanj an dadinꞌ ûta naꞌan ruhuâj niꞌin ninj rayiꞌî nej gakï̱nꞌ giꞌhiaj ninj.
Ni̱ gininj atan nìko xi neꞌ yàtàꞌa yichrá nej guiì ni̱ huaj dàj rûnꞌ hua huej e ni̱ gachîn riñan huìj xia kilu àꞌij; ni̱ ûta kï̱j gaꞌmin nej guiì riñan Ma̱ꞌan Ñaꞌanj an rayiꞌî sa yìꞌì giꞌhiaj nej atan nìko xi nânj, dadinꞌ ûta giranꞌ sa̱ñu̱n ninj giꞌhiaj sa yìꞌì xi dânj.
dadinꞌ naꞌhue gànèꞌ agaꞌ oro, agaꞌ plata, nej hiëj nìhiàꞌa, hiëj perla, atsîj lino sàꞌ xi, atsîj kua̱n sàꞌ xi, atsîj seda, atsîj ma̱re sàꞌ xi, daranꞌ nej chrun gïnꞌ da̱j a, daran nej rasu̱n giꞌhiaj nej sij ngà kú sàꞌ xi, daranꞌ nej sa giꞌhiaj nej sij ngà chrun sàꞌ xi, agaꞌ kobre, agaꞌa, hiëj mármol;
Ni̱ ya̱ nej suj nneè nej rey nneè nej kapitán, ni̱ nneè nej stadû ûta hue, ni̱ nneè nej guâhiu, ni̱ nneè nej sí tàj yichrá nej guâhiu, ni̱ ya̱ nej suj nneè daranꞌ nej sí giꞌhiaj sun si-su̱n ma̱ꞌan ngà nej sí ꞌnï̱nj giꞌhiaj sun chre, ni̱ huê danj na̱nj ya̱ nej suj nneè nej sí nitaj sun nikaj, ngà nneè nej sí ni̱ka̱j sun yàkàan.
Ni̱ ganikàj neꞌ rùkuj nikïnꞌ chran yàkàan ni̱ nìko huaj ni̱ nun yùhuìj rahueꞌe riñanj; ni̱ ni̱kï̱nꞌ ꞌngo̱ ángel duguminj riñan daꞌ goꞌngo̱ nej rahueꞌ dânj, ni̱ nnùn siyu̱gui nej yùhuìj sôꞌ huin daꞌní Israel riñan nej rahueꞌ dânj;
Sani̱ nej guiì ga̱ninï̀nꞌ huaa ni̱ huin ninj dàj rûnꞌ huin yuhue ni̱ gùnàj ninj neꞌ ye̱ꞌe, ni̱ aꞌngô nej guiì gùnàj neꞌ ye̱ꞌe huin nej guiì stuꞌhuaa, nej guiì aché sìgìchràꞌ, nej guiì dagahuiꞌ guiì, nej guiì nnùn ña̱ꞌa̱nj nej ñaꞌanj giꞌhiaj ra̱ꞌa nej síi, ni̱ daranꞌ nej guiì ûta garanꞌ ruhuâ gi̱di̱gañuꞌunj.
