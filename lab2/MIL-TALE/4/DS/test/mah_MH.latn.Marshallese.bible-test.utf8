Paul, korijeran Jisõs Kraist, emwij kir e bwe en dri jilik, im kamõelok ian ñõn gospel an Anij,
Bwe elap I kõnan lo kom, bwe in lewoj ñõn kom jabrewõt men in yokwe an Jitõb, bwe komin bin;
Bwe, ke r'ar jela Anij, r'ar jab wijtake einwõt Anij, im r'ar jab kamolol E; a r'ar koutiej lemnok ko air, im burueir e jaje kake e maroklok.
Dri jajelokjen, dri unojriõpip, dri jeokwe, dri jab tiriamo:
Iñtan, im jorran ion armij otemjej ro rej jerbale nana, dri Ju mokta, kab dri Grik;
Im kwo kanuij liki bwe kwe dri tel ro rebilo, im maram ñõn ro rej ber ilo marok,
A e dri Ju eo ej juõn iloan, im mijmij men eo an buru, ilo jitõb, im jab ilo letter; im nebar e, e jab jen armij rõn a jen Anij.
Einwõt emwij je, Ejelok dru wãnik, ejelok juõn;
Bwe ejelok kõniek e naj wãnik iman mejen kin jerbal ko an kien: bwe je jela jerawiwi kin kien.
Elañe Anij e juõn wõt, im E naj kowãnik dri mijmij kin tõmak, im dri jab mijmij kin tōmak.
Inem mõuõnõ in ion dri mijmij ke, ak bareinwõt ion dri jab mijmij? bwe jej ba, emwij watõk an tõmak ñõn Ebream einwõt wãnik.
Im e jab mõjinolok ilo tõmak, ke ej lemnok kin an mij enbwinin (ke enañin jibuki yiõ'n an ridto,) im kin an mij lojien Sera:
Im kijenmij melejoñ; im melejoñ kejatrikrik;
A mij e ar iroij jen Adam ñõn Moses, aet ion ro r'ar jab jerawiwi einwõt wãwen jerawiwi an Adam, eo kakõllen Eo e naj itok.
Ak kom jaje ke, bwe jabrewõt ro iar, j'ar baptais ilo Kraist Jisõs, j'ar baptais ilo An mij?
Im komin jab lelok rami ñõn jerawiwi, einwõt ken kõmõnmõn nana; a komin lelok koin ñõn Anij, einwõt ro remour jen ro re mij, im rami einwõt ken kõmõnmõn wãnik ñõn Anij.
Bwe wõnan jerawiwi, mij; a men iu joij an Anij, mour in drio ilo Kraist Jisõs ar Iroij.
Im nan in kaiñi, men eo ñõn mour, eñin I ar loe ñõn mij.
