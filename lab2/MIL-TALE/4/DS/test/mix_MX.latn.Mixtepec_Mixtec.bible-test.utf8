Tuꞌun vaꞌa tsaꞌa Jesus ña nchaa ta Mateu
Sara sana Jekonia ntsio seꞌe ra cha-ntsikuu Salatiel, Salatiel ntsio seꞌe ra cha-ntsikuu Sorovavel.
cha kunkaku in suluu,
kue kuu ñuu ña kinuu ka nuu ntisaan ka kue ñuu naꞌnu ña kantuꞌu Judea,
“Mancha ñuu Egipto nikana̱ seꞌe̱.”
Tia nuu ntsini soꞌo ra ña Arkelau kuntsaꞌnu ra kue ñuu kantuꞌu Judea yuꞌu nuu tata ra Herode, cha niyuꞌu ta Jose kuꞌun ra ika. Sara Stoꞌo Nchuxi nikatuꞌun ya nuu ra titsi in tsani ña nakuꞌun ra in ñuu kantuꞌu Galilea.
—¡Kakuu koyu seꞌe koo! ¿Ana nikaꞌan nuu koyu ña kuu kunu koyu nuu ña ntasaa Stoꞌo Nchuxi, ña tsa kuyachi?
Cha sara nchaku in ntusu antivi ña kachi suꞌa:
Cha Jesus ntanchiko neꞌe ya tuꞌun yoꞌo:
inka tsio yucha Jordan,
Cha stakoo kuera tata ra tsi varku ka cha kuaꞌan kuera tsi ya.
tono ntsaa yuꞌu Stoꞌo Nchuxi kuaꞌa ya.
’Kue meekoyu kuu koyu tono iin nuu ñayivi. Cha tatu iin ka kue uꞌva ki, ma kuu uꞌva ka saꞌi, váꞌa ki, cha kuskana na ña ichi cha kue nivi kunkuain na ña.
’Tatu nchii in na skuisa kuachi yo, yachi ni ntasavaꞌu tuꞌun tsi na, cha tatu koo ra, kuntakuaꞌa na yo ntaꞌa na tsaꞌncha kuachi, cha na tsaꞌncha kuachi kuntakuaꞌa na yo ntaꞌa na nchaa vekaa, cha kunkasi na yo.
Ni ma tsaa yuꞌu koyu kaꞌun tsaꞌa xinu, vari ma kuu ntasaꞌu ni in mituꞌun ixi xinu ña yaa a ña nchaꞌi.
Cha kue meekoyu tsini ñuꞌu kukuu koyu nivi ntinuu ntintaa tono Paa ko ya intuꞌu antivi, ña kuu ya ya vaꞌa ini ya ntinuu ntintaa.
Kitsaá ni kuntsaꞌnu ni nuu kue.
Nixi kuu ña kuu kukuika ko antivi
Tia kachi yu nuu koyu ña cha-ntsikuu rey Salomon, tsi ntiꞌi kue ñaꞌa vii ntsikumi ra, ni ma nitsintsitsi ra tono in ita.
’Kaka koyu ña tsini ñuꞌu koyu nuu Stoꞌo Nchuxi, cha kunkuaꞌa ya ña; ntantuku koyu cha kuntaneꞌu; kana koyu yuyeꞌe cha kuninuni,
Ntiꞌi kue tukuiꞌi ña kue tsaꞌa kuiꞌi vaꞌa, kunchaꞌncha tu cha kunchikaa na tu nuu ñuꞌu.
Sara núu Jesus ña ntsaꞌan ya yuku, cha kuaꞌa nchuꞌa nivi ntakaa ya.
Cha nikachi ra suꞌa:
Ta kunkuaa ra ntsasiaꞌa na kuaꞌa nchuꞌa kue nivi inkaa espiritu kini, cha ntava Jesus kue espiritu kini ka tsi tuꞌun nikaꞌan ya, cha stata ya ntiꞌi so kuena kuꞌu.
Sara Jesus nikaa ya nuu varku tsi kue chaa ntakaa ya.
Cha kue espiritu kini ka ntsika koyi ñamani cha nikachia suꞌa:
¿Nchii kuu ña nchichi ka kaꞌan yu: “Kue kuachi ku tsa ntoi”, a ña kachi yu: “Kuantakoo ra kaku”?
―Kuena kue kuꞌu kue tsini ñuꞌu na chaa stata, tani kuena kuꞌu kuu na tsini ñuꞌu chaa stata.
vari nikaꞌín ña tatu nachituu ntaꞌi saꞌma ya kuntuvaꞌi.
―¿A tsinu ini koyu ña kuu stata̱ koyu?
Jesus kuntavi ini ya tsaꞌa kue nivi
kuꞌun koyu nuu ntee kue nivi ñuu Israel, vari kuu na tono ntikachi ntoñuꞌu.
Ta kuntakuaꞌa na koyu nuu kuena, ma ntakanini koyu nixi kunkaꞌun cha nchii tuꞌun kunkaꞌun, vari ta ntanchaa ña kunkaꞌan koyu, kunkutu nini koyu nixi kaꞌun.
’Cha kuena ntakani nuu kue nivi ña tsinu ini na yu, saani mee kuntakani̱ nuu Paa yu, ya inkaa antivi, ña tsini yu na.
Jesus kaꞌan ya tsi kue chaa ntakaa ta Juaa
takua nasatuꞌva ra ichi nuu ku.”
Cha meekoyu, nivi ña ntee ñuu Kapernaun, ¿a kaꞌán koyu ña kunkuꞌun koyu antivi? ¡Tia miki kuꞌun koyu, vari anchaya kunkuꞌun koyu! Cha kachi yu ña tatu nivi ñuu Sodoma nitsini na ñavaꞌa ña miki kuu tono ña ntsini koyu, ñuu ka ra koo ia mancha vichi.
Cha nikachi ya:
Tia yaꞌvi ka in nivi susaan in ntikachi. Tsaꞌa ñaa kuu saꞌa ko ñavaꞌa kii suatu.
cha ni ma kunisoꞌo nivi ñuu ntusu yuꞌi.
Cha tatu saan kui, ña tava̱ espiritu kini tsi nchee Velsevu, ¿cha nchii nchee tsachuun kuena ntakaa kueyo, ta tava kuena kue espiritu kini? Tsaꞌa ñaa, kachi yu nuu koyu ña kuena ntakaa kueyo kuu na kuntakani tsaꞌa koyu, ña kue ntaa nikaꞌan koyu.
Cha ntanchiko neꞌe ya suꞌa:
―Nakaꞌan yu ana kuu maa yu tsi ana kuu kue ñani yu.
Kuena kuni kutu nini, nakuchaa soꞌo na.
cha kue kuni na kunchee na,
Tia kuena chaa soꞌo tuꞌu̱n cha tsitu nini na ña, kuntoꞌo na tono ntiki ña nikana kava nuu ñuꞌú vaꞌa, cha saꞌa na ña vaꞌa, cha ntakuaꞌa na in-sientu ka kuaa ña vaꞌa, a uni-xiko ka kuaa, a oko-utsi ka kuaa.
Tuꞌun nchichi tsaꞌa yutsa ña ntaꞌan
Cha ñuꞌú ka kui ñayivi; cha ntiki vaꞌa ka kakuu kue nivi na tsuna ña kuntsaꞌnu Stoꞌo Nchuxi anua na. Cha kuꞌu váꞌa ka kakuu kue nivi na saꞌa ña kuni tachi kini.
Ta ntsitu nuu ñunu ka, tava na ña yuꞌu chikuii, cha tsikuntuꞌu na ntakatsi na ti, cha chika vaꞌa na ntinuu chaka vaꞌa nuu tsika vichi, cha skana na kue kiti váꞌa.
Cha yoꞌo yee ntiꞌi kue kuaꞌi. ¿Cha nchii nikutuꞌvi ntiꞌi ñoꞌo?
―¡Kuaꞌa ni xini ta Juaa, cha-skuantucha, nuu in koꞌo michuꞌmi!
Sara nikachi ya:
Sara nikachi ta Pedru:
Cha ntsika kuena ña nakuaꞌa ya ichi tsiku tuu ntaꞌa na yuꞌu saꞌma ya. Cha ntiꞌi kuena ntsiku tuu ntaꞌa na ya, ntuvaꞌa na.
Suꞌa nikachi Stoꞌo Nchuxi.
Tia ña kana yuꞌu na kani mancha anua na, cha ñoꞌo kuu ña sayakua na.
―Kue vaꞌa kui ña xita na paa ña tsatsi kue sukuachi cha skana na ña nuu kue tina.
―¿Nchii neꞌe kue ña katsi kuaꞌa nchuꞌa nivi na inkaa yoꞌo, vari yoꞌo koo ña yee?
Cha ta ncheꞌe koyu ña ntukuaꞌa antivi cha iin vikó kue xchaan naꞌa, cha kachi koyu ña kunkaka nchuꞌa tachi. Tsini vaꞌa koyu nchii kunkuu ta ncheꞌe koyu antivi, tia kue kuu kutu nini koyu ña ncheꞌe koyu ña kuu vichi.
Sara ntsitu nini kuera ña kue nikaꞌan ya ña kunchaa kuera meera nuu yutsa ña kuaꞌa paa, cha ña tsini ñuꞌu kunchaa kuera meera nuu ña snaꞌa kue chaa fariseu tsi kue chaa saduseu.
Sara ntakaꞌncha ya chuun nuu kue chaa ntakaa ya ña ma ntakani kuera nuu ni in na ña kuu ya Cristo, ya kuskaku kue nivi.
Nuu niyaꞌa iñu kii, Jesus nchaka ya ta Pedru, ta Jacobo tsi ñani ra ta Juaa, kuaꞌan ya in yuku suku takua kunkaa mituꞌun ya tsi kuera.
―¿Chanu vaꞌa kachi kue skuleru ley ña tsini ñuꞌu kitsi ta Elias xiꞌna ka?
Sara ntanchiko neꞌe Jesus suꞌa:
―¿Nixi kaꞌun ni, Simon? ¿Ana nuu kiꞌin yaꞌvi kue chaa kuntsaꞌnu nuu ñayivi: a nuu kue taꞌan na a ña nuu kuena siin?
Nakunchaa meeko takua ma saꞌa ko ña inka na saꞌa na kuachi
Cha tatu saani kue nitsichaa soꞌi ña kaꞌan koyu, sara ntakanu nuu ntiꞌi kuena tsinu ini. Tatu saani kue nitsichaa soꞌo tuki ña kaꞌan kuena tsinu ini, sara kuncheu ña tono in nivi ña kue tsinu ini Stoꞌo Nchuxi a tono in nivi ña kiꞌin yaꞌvi, xuꞌun ña nuꞌu ñuu Roma.
’Cha nuu nikee chaa ntsitavi ka ika, ntakitaꞌan ra tsi inka chaa kumi chuun, cha chaa yoꞌo tavi ra in-sientu denariu<sup>d</sup> nuu ra. Cha ntiin ra chaa yoꞌo cha skuaꞌna cheꞌe so ra suku chaa yoꞌo cha nikachi ra: “¡Ntachaꞌvi ña tavu nuu̱!”
Cha ntanchiko neꞌe Jesus:
Ta tsika taꞌvi Jesus ña nakoo vaꞌa kue sukuachi
koo ña iñuꞌu nuu paa ku tsi nuu maa ku, cha kuu inu taꞌun tono kuu inu meu.
―Kue meekue stakoo ntiꞌi kue ña kumi kue cha ntakaa kue ni. ¿Nchii kuu ña kuntaneꞌe kue?
Sara nikitsaa kuena nikiꞌvi sachuun kuaa kaa uꞌun tsini, cha nikiꞌin yaꞌvi na in denariu.
Sara nikuyachi ñásiꞌi ta Zebedeo tsi kue seꞌe ñá, cha ntsikutsitia nuu tsaꞌa Jesus, takua kaki in ñamani nuu ya.
Tia nuu kue meekoyu ma koi saan. Nuu kue meekoyu, kuena kuni ntukaꞌnu, nakunchee na nchii tsini ñuꞌu kue taꞌan na.
Jesus kuankiꞌvi ya ñuu Jerusalen
—¡Nantukaꞌnu Seꞌe David! <sup>b</sup> ¡Nakoo vaꞌa ya vatsi yuꞌu nuu Stoꞌo Nchuxi! ¡Nantukaꞌnu ya nuu suku ka!
—Aan, ntsini soꞌo̱. Tia ¿a kue kaꞌvi kueni ña kanchaa nuu tuꞌun Stoꞌo Nchuxi?, cha kachia suꞌa:
Tatu tsinu ini koyu ña Stoꞌo Nchuxi kuu saꞌa ya ña tsika koyu, kaka koyu ña, cha kusaꞌa ya ña.
Tuꞌun nchichi tsaꞌa uvi seꞌe
Cha nuu nikuyachi kii ña ntasatutu na kue uva, sara ntachuun ra uvi uni kue musu ra nuu kuena sachuun yoꞌo takua nantakiꞌin kuera ña ntutaꞌan ra.
cha kui in ñavii nchuꞌa so nuu ko.”
Tsaꞌa ñaa kuaꞌan koyu kue ichi kaꞌnu cha katuꞌun koyu nuu kuena kuntakitaꞌan tsi koyu ña nakitsi kuena viko.”
Snaꞌa koyu nuu̱ xuꞌun ña chaꞌvi koyu nuu ñuu Roma.
Sara santii ntsiꞌi ñaꞌá yoꞌo.
Ñoꞌo kuu tuꞌun ña xiꞌna tsi ña kaꞌnu ka kuu nuu ntiꞌi kue tuꞌun ña ntsaki Stoꞌo Nchuxi.
Cha ni in na kue nikuu ntanchiko neꞌe tuꞌun nuu ya; cha mancha kii saan, ntiꞌi na niyuꞌu na ntakatuꞌun ka na ya.
’¡Ntaꞌvi ta koyu ni, skuleru ley tsi kueyo fariseu, nivi uvi yuꞌu kuu koyu!, tsasi koyu ichi ña kuntsaꞌnu Stoꞌo Nchuxi nuu kue nivi. Cha ni nuu kue meekoyu kue kuntsaꞌnu ya cha kue tsaꞌa koyu ichi ña kuntsaꞌnu ya nuu kuena kuni ña kuntsaꞌnu ya nuu na.
’¡Ntaꞌvi ta koyu ni, skuleru ley tsi kueyo fariseu, nivi uvi yuꞌu kuu koyu!, ña kuu koyu tono nama ña ntakaꞌi na ntiyaa, cha sati vii nchuꞌa naꞌi, tia inia iin tsitu so kicheꞌe tsi ntiꞌi so ka kueña yakua.
Jesus ntakani ya ña kunaa veñuꞌu kaꞌnu
Cha kue kii saan kuaꞌa nchuꞌa so kuena kustakoo na ña tsinu ini na yu, cha kunkuntasi tsi taꞌan na cha kuntakuaꞌa tsi taꞌan na ntaꞌa kuena kumi chuun.
vari kuntakoo kueña kustaꞌvi ña kui Cristo tsi kueña kustaꞌvi ña kaꞌin yuꞌu nuu Stoꞌo Nchuxi, cha kustui ñakaꞌnu tsi ñavii, takua staꞌvia nivi, cha tatu kuu, ra kustaꞌvia mancha na nikatsi Stoꞌo Nchuxi.
Cha kue kii ta kumani ka ntanchiko̱, Chaa ntachuun Stoꞌo Nchuxi, kunkui tono kue kii ntsio nti ta Noe.
Cha kii kue kaꞌán ra, ni kii kue nchatu ra, kuntanchiko stoꞌo ra,
Tia chaa ka nikachi ra: “Nakaꞌan ntaa yu nuu koyu ña ntsíni yu yo.”
Tia ta ntanchaa musu ña ntutaꞌan in talentu, nikachia: “Stoꞌo, tsini yu ña ntsitsa ntakaꞌncha ni chuun, ña ntakiꞌin ni nuu kue nintastee ni, cha ntastaka ni nuu kue nisiava ni.
Sara kuena saꞌa ña ntaa kunkachi na suꞌa: “Stoꞌo, ¿nchii kii ntsini kue ni ña ntsiꞌi ni soko cha ntsaꞌa kue ña katsi ni? ¿Cha nchii kii ntsini kue ni ña ichi ni sara ntsaꞌa kue ña koꞌo ni?
sara ntatuꞌun kuera nixi staꞌvi ra takua tiin ra Jesus cha kaꞌni kuera ya.
Juda ntatuꞌin tsi kue sutu kuntsaꞌnu
—Ñantaa kaꞌan yu ña in koyu kuntakuaꞌa yu ntaꞌa kuena kumi chuun.
vari ñoꞌo kuu nii̱, ncha kuntasantaa tuꞌun tsaa, ña nchitaꞌan Stoꞌo Nchuxi tsi kuena ñuu ya; cha nii̱ kuu ncha kunkucha̱ tsaꞌa kuaꞌa nchuꞌa so nivi, takua nantoo kuachi na.
Jesus kaꞌan ya tsi Stoꞌo Nchuxi nchika yuku Olivo nuu nani Getsemani
Sara stakoo ya kuera sara kuaꞌan tuku ya kaka taꞌvi ya ña uni chaꞌncha, cha nikaꞌan ya suu tuku ni tuꞌun ña nikaꞌan ya.
Cha in kue chaa inkaa tsi Jesus, ntava ra ñaxeen kumi ra cha nchaꞌncha ra soꞌo in musu sutu kuu xini nuu ntiꞌi kue sutu.
cha nikachi koyi:
cha kachi kuena:
—¡Ntsíni yu chaa yoꞌo!
—Xuꞌun yoꞌo yaꞌvi ntii kui, ma kuu chikaa ña nuu xuꞌun veñuꞌu.
Ta ntakaꞌncha ta Pilatu chuun ña nakaꞌni na Jesus
Sara nikachi ntiꞌi na:
—¡Nakoo vaꞌa cha-kuu Rey kuena judio!
Cha saani tsaku nchaa tuku kue sutu kuntsaꞌnu tsi kue skuleru ley tsi kue chaa ntsaꞌnu kumi chuun, cha kachi kuera:
Tia Jesus inka tuku niꞌi ka nikana ya sara ntsiꞌi ya.
Nchaa na nuu nintutsi Jesus
—Ma yuꞌu koyu, tsa tsini yu ña ntantuku koyu Jesus ya ntsaꞌni na nuu krusi.
Cha tatu nakuni chaa kuntsaꞌnu ña ntakani koyu, meekue nakaꞌan kue tsaꞌu ra naskaku kue koyu.
Yoꞌo tachuu̱n in chaa ntsaa tsi tuꞌu̱n nuu ku,
Cha nchaku in ntusu antivi, ña nikachi suꞌa:
Xoo ka chinuu, ntsini Jesus ña inkaa Jacobo tsi ñani ra Juaa, cha tata kuera kuu ta Zebedeo, cha inkaa kuera nuu varku kuera, ntasavaꞌa kuera ñunu ra.
Ta nikee Jesus veꞌe sinagoga nuu ntachi ñuꞌu na Stoꞌo Nchuxi, kuaꞌan ya tsi ta Jacobo tsi ta Juaa veꞌe ta Simon tsi Andres.
Sara ntsika nuu ya nii tuꞌu kue ñuu kantuꞌu Galilea, ntakani ya tuꞌun ya ntiꞌi so kue veꞌe sinagoga nuu ntachi ñuꞌu na Stoꞌo Nchuxi, cha ntava ya kue tachi kini ña ntoꞌo kue nivi.
Tia tsaꞌa ña iin kuaꞌa nchuꞌa nivi, kue nikuu stanchaa kuera chaa yoꞌo nuu Jesus. Sara nikaa kuera chi xini veꞌe, cha tsio nuu inkaa Jesus ntsuna kuera xoo xini veꞌe ka. Ika snuu kuera chaa yoꞌo tsi tuyaxi nuu kantuꞌu ra.
Sara Jesus nikee tuku ya kuaꞌan ya yuꞌu chikuii, cha kue nivi ntsintututu na nuu inkaa ya, cha snaꞌa ya tuꞌun ya nuu kuena.
Tia kunkitsaa in kii ña chaa kuntantaꞌa yoꞌo kunkunchaka na ra kuꞌun na, cha nakitsaa kii ka, saan sana kunkunaa suꞌun kuena.
In kii nikiꞌvi tuku Jesus ini veꞌe sinagoga nuu ntachi ñuꞌu na Stoꞌo Nchuxi. Cha ika inkaa in chaa ntií ntaꞌa.
Cha Jesus nikachi ya nuu kuena ntakaa ya ña nakoo tuꞌva na in varku, vari iin kuaꞌa xeen kue nivi cha chintaꞌa taꞌan na cha ntuku chintaꞌa na ya.
Sara Jesus nikiꞌvi ya in veꞌe, cha tuku ni ntututu kuaꞌa nchuꞌa so nivi, ña ni kue kuu vátu ka katsi ya staa tsi kuena ntakaa ya.
Ini kaꞌan Jesus tsi kue nivi, ntsaa nana ya tsi kue ñani ya, cha ntsikunchatu na yuyeꞌe, cha ntachuun na in na nakuꞌun kana ya.
tia nuu niku-iꞌni cha nixia sara ntayai vari ma niꞌi nuu kuꞌun yoꞌi.
Yee kue nivi kuu na tono ntiki ña nikana kava ichi: chaa soꞌo na tuꞌu̱n, tia ta vatsi tachi kini ña kuntsaꞌnu, cha xiti tuꞌun ña inkaa anua na.
Tuꞌun nchichi ña kaꞌan tsaꞌa nixi tsaꞌnu ña stee na
Ntsikuiin tachi xeen saꞌa Jesus
Chaa cha-kumi kuaꞌa nchuꞌa so espiritu kini
—Mee nani Legion<sup>a</sup>, vari kuaꞌa nchuꞌa so kue kuu.
Jesus stata ya in ñaꞌá kuꞌu cha ntaschaku ya seꞌe ta Jairo
—¿A kue ncheꞌe ni ña iin tiꞌin so kue nivi ntiꞌi so tsio, cha ntakatuꞌun ni: “¿Ana ntsiku tuu yu?”
Cha ntiin ya ntaꞌa tsi, cha nikachi ya:
Jesus tachuun ya nti-utsi-uvi kue chaa ntakaa ya takua ntakani na tuꞌun ya
Cha nuu ntsini soꞌo ta Herode ntiꞌi ñoꞌo, nikachi ra:
Sara nikachi nana ña:
Tia kuaꞌa nchuꞌa so kue nivi ntsini na ta nikee ya kuaꞌan ya tsi kuera, cha ntsini vaꞌa na nchii tsio kunkuꞌun ya. Sara ntiꞌi so kuena ntee kue ñuu ka, ninumi na kuaꞌan na, cha xiꞌna ka na ntsaa sana ntsaa ya.
cha ntsikuntuꞌu ta in-sientu kuena tsi ta uvi-xiko-utsi kuena.
vari ma nitsitu nini kuera ña kaꞌnu saꞌa ya ta ntsaꞌa ya ña katsi kuaꞌa nchuꞌa nivi, vari ntasi ñatsintuni kuera.
―Ñantaa nikaꞌan nti ta Isaia, chaa ntsikaꞌan yuꞌu nuu Stoꞌo Nchuxi, ña ntsikaꞌan ra tsaꞌa kue meekoyu ña kuu koyu nivi uvi yuꞌu, tono ntsaki nchaa ra ña kachi Stoꞌo Nchuxi:
Sara Jesus ntasatutu ya kue nivi, cha nikachi ya suꞌa:
In ñaꞌá ña kue kuu judia tsinu inia Jesus
Cha Jesus ntiin ya ntaꞌa chaa yoꞌo, cha nchaka ya ra kuaꞌan ya itsio. Sara nchituu ya xini ntaꞌa ya ntintuu soꞌo chaa yoꞌo, sara nchiꞌi ya nchayuꞌu ya xini ntaꞌa ya cha nchituu ya ña yaa chaa yoꞌo.
Cha nintakatuꞌun Jesus kuera:
Ña snaꞌa kue fariseu kui tono in yutsa ña ntaꞌan
―Utsa tsika vichi.
―Ta kaꞌan kue nivi tsaꞌa̱, ¿ana kuu̱ kachi kuena?
Sara nikana ya kue chaa ntakaa ya tsi kue nivi cha nikachi ya:
Cha ta Pedru ni kue nitsini ra ña nikaꞌan ra, vari niyuꞌu nchuꞌa so kuera.
Cha ta ntsini kue nivi ña ntitsaa ya, nikunaꞌa so ini na cha sketa na kuaꞌan na takua kaꞌan na ya.
Jesus nikachi ya:
vari snaꞌa ya nuu kue chaa ntakaa ya, cha ntakani ya nuu kuera:
Tia ntanchiko neꞌe Jesus tuꞌun yoꞌo nuu kuera:
Jesus snaꞌa ya tuꞌun tsaꞌa kuena tanu
Sara ta ntatsaa Jesus veꞌe nuu kintoo ya, kuena ntakaa ya ntakatuꞌun tuku kuera ya tsaꞌa tuꞌun yoꞌo.
Cha Jesus nikachi ya:
―¿Cha ana kuu na kuu kaku?
Ntanchaa Jacobo tsi Juaa, seꞌe ta Zebedeo, nuu Jesus cha nikachi kuera:
Tia Jesus nikana ya ntiꞌi kuera, cha nikachi ya:
―Chikaa nchee cha ntakunchichi vari kana ya yo.
Sara kuaꞌan kue chaa yoꞌo cha ntaneꞌe kuera lurru yoꞌo nchiku ti yuꞌu ichi yachi in yuyeꞌe, cha saña kuera ti.
―¡Miki ka ni in na ma katsi kuiꞌi ku!
―Tsinu ini koyu Stoꞌo Nchuxi.
Cha ni ma kuu kachi toko ña nivi ntachuun ra.
Tia kuena sachuun nuu tu-uva yoꞌo, nuu ntsini koyi nuu chaa yoꞌo, ntatuꞌun koyi, cha nikachi koyi suꞌa: “Ñoꞌo kuu ña ntutaꞌan ntakiꞌin ñuꞌú yoꞌo. Nakaꞌni kuio ña takua nakintoo ko tsi ñuꞌú yoꞌo.”
Tia Jesus tsa tsini ya ña kaꞌan koyi mee so tuꞌun yuꞌu ni, cha nikachi ya tsi koyi:
Cha suꞌa ntoꞌo nti-utsa kuera. Cha santii ntsiꞌi ñaꞌá yoꞌo cha ni in seꞌe kuena kue nitsio.
Sara nikachi skuleru ley yoꞌo suꞌa:
’Cha vichi, ¿nixi kuu ña Ya kuu Cristo kuu ra seꞌe ta David, tatu mee ni ta David skunani ra ya Stoꞌo ra?
Cha nuu nikee Jesus ini nuu inkaa veñuꞌu kaꞌnu, nikachi in kue chaa ntakaa ya:
Cha ma ntakanini koyu nchii tuꞌun kunkaꞌan koyu, ta nisa so ni chaꞌncha kuntakuaꞌa kuena koyu nuu kuena kumi chuun. Cha kii saan kunkaꞌan koyu tuꞌun ña kunkuaꞌa Stoꞌo Nchuxi kaꞌan koyu, vari suu kue meekoyu kunkaꞌan, vari Espiritu Stoꞌo Nchuxi kuu ya kunkaꞌan.
’Cha nantiꞌi kii ña ntoꞌo na tuntoꞌo yoꞌo, kunkunaa nuu nikanchii cha yoo ra ma ntanchii ka ti,
Ntantuku kuena nixi katiin na Jesus
Chitaꞌan Juda tuꞌun tsi kue sutu kuntsaꞌnu nuu kue sutu
Cha sara nikukuaka nchuꞌa ini kuera, cha ta in ta in kuera nikitsaá ntakatuꞌun kuera Jesus:
―Ntiꞌi so koyu kuniyuꞌu koyu cha kustakoo koyu yu tsikuaa vichi, vari saan kaa nchaa nuu tuꞌun Stoꞌo Nchuxi: “Kunkaꞌni na chaa nchaka ntikachi, cha sara kunintucha ntiꞌi kueti.”<sup>e</sup>
―Ntoꞌo nchuꞌa so anua yu tono tuu ntuku kuu yu. Kintoo koyu yoꞌo cha koo ntsitsi ini koyu.
Juda, chaa ntakuaꞌa Jesus, tsa nchitaꞌan ra tuꞌun tsi kue nivi nixi kuntakuaꞌa ra Jesus, cha nikachi ra suꞌa:
Sara nchaka na Jesus ntsaa na veꞌe sutu ña kuu xini nuu ntiꞌi kue sutu, cha ika ntututu kue sutu kuntsaꞌnu nuu kue sutu, tsi kue chaa ntsaꞌnu kumi chuun tsi kue skuleru ley.
―Kue tsini ñuꞌu ka nivi na kuaꞌa tuꞌun.
―Chaa yoꞌo kuu in ña ntsitsika nuu tsi Jesus.
Sara ta Pilatu nintakatuꞌun tuku ra Jesus:
―¡Nakui nuu krusi!
Cha saan nchaka na Jesus kuaꞌan na mancha in yuku nani Golgota, cha kunia kachia Kicheꞌe Xiní.
Ta ntsiꞌi Jesus nuu krusi
Ta ntsutsi kuena Jesus
―¿Ana kunixita yuú ña ntasi yuꞌu nama nuu kunkiꞌvo?
Jesus stakoo ya chuun nuu kue chaa ntakaa ya
Saani mee vichi nchikaa ini yu ntantuku tuꞌun kuee vaꞌa ni, ntiꞌi so kue ñaꞌa ña nikuu mancha kii nikitsaa Jesus nuu ñayivi, cha nchaa̱ ña ta kuaa ta kuaa ni nuu ni, ta Teofilo,
vari seꞌu kunkukuu tsi nivi kaꞌnu nuu Stoꞌo Nchuxi. Miki koꞌo tsi vinu, ni inka ka nuu nchatsatu, vari kunkunkaa Espiritu Stoꞌo Nchuxi ini tsi mancha ta kumani ka kaku tsi.
Nuu niketa iñu yoo ña nikaꞌan angel Gabriel nuu ta Sakaria, Stoꞌo Nchuxi ntachuun tuku ya angel ka in ñuu kantuꞌu Galilea ña nani Nazaret,
Saani ñá kuu taꞌun, na Elisabet, vasu miki nikuu koo siꞌi, cha vichi niketa iñu yoo ña ñuu siꞌi, vasu tsa ntsaꞌnui,
Ntikaꞌun, Maria, ña ntsinu inu ña nikaꞌan Stoꞌo Nchuxi nuu ku vari kunkui.
cha saꞌa tuku ya ña ntucha nuu kue nivi na ntakanini ña kaꞌnu nchuꞌa so kuu na.
Nuu niketa una kii, nikitsi kuena viꞌi, ntsincheꞌe na nuu ntsaꞌncha na iin luu tsi, cha nikuni kuena skunani na tsi Sakaria tono nani tata tsi.
vari vatsi ya skaku ya ñuu ya.
ntisaan so kii kunkuchako.
sara kusnaꞌa ya nixi koo vaꞌa ko
Mituꞌun ntuu in angel Stoꞌo Nchuxi, cha ntanchii in ntuva ñavii ntatu nuu ntoyo kuera, cha niyuꞌu nchuꞌa kuera.
Cha na Maria nchika vaꞌi ntiꞌi so kue tuꞌun yoꞌo anua ñá.
Cha ñoꞌo tsa nikitsaá ni saꞌa ni
Nuu ntaneꞌe na Jesus ini nuu inkaa veñuꞌu kaꞌnu
Jesus ntsaꞌnu tsi cha nikunchichi tsi cha ñamani ini Stoꞌo Nchuxi inkaa tsi tsi, cha saani kue nivi kuacha na tsi tsi.
ntiꞌi nuu suku nantuntai,
Nikuyachi tuku kue nivi na kiꞌin yaꞌvi xuꞌun ña nuꞌu ñuu Roma takua kuantucha na, cha nintakatuꞌun na ta Juaa:
Soro ta Herode kuaꞌa ka kuachi saꞌa ra, vari ntsasi ra chaa kuu Juaa vekaa.
Eliakim ntsikuu ra seꞌe Melea, Melea ntsikuu ra seꞌe Mainan, Mainan ntsikuu ra seꞌe Matata, Matata ntsikuu ra seꞌe Natan,
—Kaa nchaa nuu tuꞌun Stoꞌo Nchuxi: “Suu mituꞌun paa kuchaku nivi, ñantaa ntsitsa kui ña chaku na tsi tuꞌun Stoꞌo Nchuxi.”
—Suꞌa kachi nuu tuꞌun ya: “Ma koto inu Stoꞌo ku, ya kuu Stoꞌo Nchuxi.”
cha saani ntachuun ya yu takua ntakani̱
Nuu ntsini soꞌo ntiꞌi so kuena ntoyo ini veꞌe sinagoga, ntasaa nchuꞌa kuena,
Jesus stata ya nana tsiso ta Pedru
In kii inkaa Jesus yuꞌu chikuii Genesaret, <sup>a</sup> cha ntsaa kuaꞌa nchuꞌa nivi chintataꞌan so kuena cha chintaꞌa na ncha meeya, takua kuchaa soꞌo na tuꞌun ña ntakani ya tsaꞌa Stoꞌo Nchuxi.
Cha ntava kuera kue varku ka mancha nuu ñuꞌú sara stakoo ntiꞌi kuera ña, ra kuaꞌan kuera tsi Jesus ra ntsitakaa kuera ya.
cha kue nikuu kiꞌvi kuera vari iin tsitu so kue nivi. Cha nikaa kuera xini veꞌe, cha ntsuꞌna kuera xinia. Sara snuu kuera chaa kuꞌu ka nuu inkaa Jesus tsi kue nivi.
Nuu ntsinu nikuu ñoꞌo, nikee Jesus kuaꞌan ya sara ntsini ya in chaa nani Levi, chaa ntsikiꞌin yaꞌvi xuꞌun ña nuꞌu ñuu Roma, ñantuꞌu ra nuu kiꞌin yaꞌvi ra, sara nikachi ya tsi ra:
Soro kunkitsaa kii ña kusatsio na chaa ntantaꞌa yoꞌo cha kunkuꞌun ra. Ta nikitsaa kii saan, saan sana kunkunaa suꞌun kuena inkaa viko.
—Mee kuu Chaa ntachuun Stoꞌo Nchuxi, cha mee kunkachi nchii kusaꞌa̱ kue suatu.
In kue kii saan ntsaꞌan Jesus in yuku, cha ntatuꞌun ya tsi tata ya Stoꞌo Nchuxi nii niñu so.
“Ntikaꞌan koyu ta kue nivi kuntasi na yo, ta tatsi na yo, ta kini kaꞌan na tsiun, ta kini ncheꞌe na yo, tatu tsaꞌa mee kuntasi na yo, cha mee kuu na ntachuun Stoꞌo Nchuxi.
Tatu saꞌa koyu ñavaꞌa tani tsi kuena saꞌa ñavaꞌa tsi koyu, ¿nchii kuu ña sama saꞌa koyu? Saani kue nivi kuachi suꞌa saꞌa na.
“Cha in yutu vaꞌa ma kuu kuaꞌi kuiꞌi váꞌa, cha ni koo yutu váꞌa ña kuaꞌi kuiꞌi vaꞌa.
—Saꞌa ta ni ñamani, chinchee ni capitan ka vari chaa vaꞌa kuu ra,
Sara ntanchaa ya cha nikeꞌe ya nuu kantuꞌu ntii ka, cha kuena nchiso ntii ka ntsikunkaa na, cha Jesus nikachi ya tsi ntii ka:
—Kuaꞌan koyu, cha kachi koyu nuu Juaa ña ntsini koyu, tsi ña ntsichaa soꞌo koyu. Ntakani koyu ña kuena ntuu nuu, ntakunchee kuena, cha kuena kue nitsikuu kaka vaꞌa, tsika kuena, cha kuena kuꞌu kueꞌe chaꞌi, ntuvaꞌa kuena, cha kuena soꞌo, ntakuchaku soꞌo kuena, cha kuena ntsiꞌi, ntachaku kuena, cha kuena kuntaꞌvi chaa soꞌo na tuꞌun vaꞌa.
Cha vichi ña nikitsaa mee, na ntachuun Stoꞌo Nchuxi, ña tsatsi̱, ra tsiꞌi̱, cha kachi koyu ña kuu̱ nivi tsitsaꞌan nchuꞌa, cha kuu̱ ntitsiꞌi, cha nchaka taꞌa̱n tsi kue nivi kumi kuachi tsi kuena kiꞌin yaꞌvi xuꞌun ña nuꞌu ñuu Roma.
Sara ntanchiko neꞌe ta Simon:
—Tsaꞌa ña ntsinu inu yu, cha Stoꞌo Nchuxi niskaku ya yo. Kuanuꞌu, kóo ña kuñuu inu.
Cha nikachi ya:
Cha ntanchiko neꞌe ya tuꞌun yoꞌo:
Chaa ntsikumi kuaꞌa nchuꞌa espiritu kini
Sara kue espiritu yoꞌo nikii chaa yoꞌo, cha nikiꞌvia kue kini ka, sara nikitsaá kueti sketa ti nuu kueti yuku ka mancha nuu chikuii, cha ika ntsiꞌi ntiꞌi kueti.
Sara ñaꞌá yoꞌo nikuyachia sata Jesus, sara ntsikutuu ntaꞌi saꞌma ya, cha mii saan ni ra ntsikuiin nii ñá.
Nuu ntsaa ya veꞌe Jairo, ma ntsaꞌa ya kiꞌvi ni in ka kue nivi, takua ta Pedru, ta Jacobo tsi ta Juaa, tsi tata nana ñasiꞌi luu yoꞌo nikiꞌvi veꞌe yoꞌo.
Tatu nchii in ñuu ma ntsaꞌa na kiꞌvi koyu, kee koyu ika, cha kisi koyu yaka tsaꞌa koyu. Ñoꞌo kuu ña kusnaꞌa ña Stoꞌo Nchuxi kuu ya kunkaꞌncha kuachi kuena vari ma nikuni na kuchaa soꞌo na tuꞌun ña ntakani koyu. —Suꞌa nikachi ya.
—Kaꞌan ni nakuꞌun kuena, ntuku kuena ña katsi na cha nantuku kuena nuu kintoo na kue ñuu yachi vari yoꞌo koo niñaꞌa.
—Yee na kachi ña kuu ni nti ta Juaa, chaa ntsiskuantucha. Cha inka tuku na kachi ña kuu ni nti ta Elias, chaa ntsikaꞌan yuꞌu nuu Stoꞌo Nchuxi. Cha sava tuku na kachi ña kuu ni in chaa ntsikaꞌan yuꞌu nuu Stoꞌo Nchuxi ta tsa naꞌa, cha vichi ntachaku ni.
Ñantaa kaꞌan yu, ña sava taꞌan koyu inkaa yoꞌo, ma kuu koyu mancha kunkuni koyu nixi kuu ña kuntsaꞌnu Stoꞌo Nchuxi nuu koyu.
Cha inka kii, nuu ntanchiko Jesus vatsi nuu ya tsi kuera, cha ntakitaꞌan ya tsi kuaꞌa nchuꞌa so kue nivi.
Tia kue nitsitu nini kuera tuꞌun nikaꞌan ya, vari nchaa ka ta nchaa kii ña kutu nini kuera tuꞌun yoꞌo. Cha ma ntakatuꞌun ka kuera Jesus tsaꞌa ña kukanuu kuera.
Tia kue nivi na ñuu yoꞌo, kue nitsaꞌa na ichi kintoo ya vari tsa tsini na ña kunkuꞌun ya ñuu Jerusalen.<sup>c</sup>
Sara nikachi ra suꞌa:
“Tatu nchii in na nikana kueyo, kiꞌvi koyu ini veꞌe na, cha ña xiꞌna ñuꞌu kunkachi koyu tsi kuena: ‘Ñavaꞌa koo kueni.’
“Na chaa soꞌo tuꞌun ntakani koyu, chaa soꞌo na mee. Cha kuena kuntasi kueyo, saani kuntasi na mee; cha na kuntasi yu, saani kuntasi na ya ntachuun yu.”
“Ntikaꞌan kuena ncheꞌe ña ncheꞌe koyu.
―In kii in chaa nikee ra ñuu Jerusalen kuaꞌan ra ñuu Jerico. Cha niketa kue ntikuiꞌna, cha nikinchaa ntiꞌa kue ñaꞌa ra mancha saꞌma ra, cha nikaꞌni koyi ra cha saxoo ka ra kuu ra sara kuaꞌan koyi.
Cha na Marta yoꞌo yee in kuꞌi ñá nani Maria, cha ñaꞌá yoꞌo ntsikuntuꞌi nuu ñuꞌú nuu ñantuꞌu ya cha chaa soꞌi tuꞌun ntakani ya.
cha nakui tono kuni ni, tono kaa antivi,
’Koo nchii in kueyo ña kuu paa ña kuaꞌa in yuú katsi seꞌe koyu, tatu tsiki in paa; cha tatu tsiki chaka katsia, cha ma kuaꞌa koyu in koo katsia.
“Na kue inkaa tsi mee, kuntasi na yu; cha kuena kue ntasatutu nivi kutakaa yu, satsika so na kue nivi yoꞌo nuu̱.”
Tia kue nivi na ntsintee ñuu Ninive ntsitu nini na ña nikuu tsi nti ta Jonas cha ntachaꞌvi ini na. Saani kue nivi na ntee vichi kunkuni na ña mee, Chaa ntachuun Stoꞌo Nchuxi, kuntoꞌo̱, cha kuena kunkutu nini kuntachaꞌvi ini na.
Tia ñavaꞌa xeen ka tsini ñuꞌu saꞌa koyu kuu ña satsa koyu ña kumi koyu nuu kuena kuntaꞌvi, cha tsio saan mancha kue meekoyu tsi ntiꞌi ña kumi koyu kuntuvia cha Stoꞌo Nchuxi kunkuacha ya tsi koyu.
Cha ta nikee Jesus ika, kue skuleru ley tsi kue chaa fariseu ntakuꞌu xini koyi tsi ya, cha saan so ntakatuꞌun koyi ya tsi kuaꞌa nchuꞌa so kue tuꞌun nchichi.
Cha tia tatu ma tsaa yuꞌu koyu nuu kue nivi ña tsinu ini koyu yu, saani mee ma tsaa yuꞌu̱ nuu kue angel Stoꞌo Nchuxi ña tsini yu koyu.
Sara nikitsaá ra ntakanini ra: ‘¿Nchii kuu ña kusaꞌa̱? Koo nuu chika vaꞌa ntiꞌi ña nikana nuu ñuꞌú.’
Cha tatu Stoꞌo Nchuxi saꞌa ya ña vii nchuꞌa koo kue ita ña kaa kue yuku, ña in kii ni via, cha inka kii chikaa na ña nuu ñuꞌu, kachi ka kuu kue meu, ña Stoꞌo Nchuxi vii xeen ka kuntaskuntsitsi ya kueyo, nivi ña xoo tsinu ini.
Saani kue meekoyu, koo tuꞌva koyu vari mee, Chaa ntachuun Stoꞌo Nchuxi, kuntanchiko koo̱ ta kue kaꞌán koyu.”
Tia xiꞌna ka tsini ñuꞌu yaꞌa̱ nuu tuntoꞌo tsatu, ¡cha ntoꞌo nchuꞌa ini yu mancha nayaꞌi!
Na ma ntachaꞌvi ini kunaa na
In suatu, kii ntitatu na, Jesus nikitsaá ya snaꞌa ya ini veꞌe sinagoga nuu chaa soꞌo kuena judio tuꞌun Stoꞌo Nchuxi.
Ñoꞌo kui tono in ntiki mastansia ña ntastee in chaa nuu ñuꞌú ra. Cha ntsaꞌnui cha tsinui kui in yutu kaꞌnu, ña kitsaa kue saa tsikuntuꞌu ti ntaꞌi.”
Sara ika kunkitsaá koyu kuaku koꞌo koyu, cha kunkaꞌin nuꞌu koyu, ta kunkuni koyu ña nti ta Abraham, nti ta Isaac, nti ta Jacob tsi ntiꞌi kue chaa ntsikaꞌan yuꞌu nuu Stoꞌo Nchuxi inkaa kuena nuu kuntsaꞌnu Stoꞌo Nchuxi, cha kue meu kunintoo koyu yuyeꞌe.
Sara nintakatuꞌun Jesus kue skuleru ley tsi kue chaa fariseu iin ika:
Ta saꞌu in viko, kanu kuena kuntaꞌvi tsi kuena kue kuu kaka tsi kuena koxo tsi kuena kuaa.
vari kachi yu ña kuena xiꞌna nikana̱, ni in na ma kuxini veꞌe̱.’
Tuꞌun nchichi tsaꞌa in ntikachi kiti ntoñuꞌu
Sara ntakani tuku Jesus tuꞌun yoꞌo:
Cha vichi, ¡kuankiꞌin koyu in stiki yucha kiti ntiꞌi ka, sara kaꞌni koyu ti! Sara nakatsaꞌan ko, cha nasaꞌa ko viko tsaꞌa seꞌe̱,
Sara musu yoꞌo ntakanini ra: ‘¿Nixi kusaꞌa̱ vichi? Stoꞌo yu kunkinchaa ra chuun saꞌa̱. Cha koo ka nchee ña kuꞌun yu sachuu̱n chuun nuu ñuꞌú, cha kukanuu kuꞌun yu kaka chiꞌan ña katsi̱ nuu kue nivi.
“Kue meekoyu saꞌa koyu ña kue nivi nakuni na ña kuu koyu nivi vaꞌa, soro Stoꞌo Nchuxi tsini ya anua koyu. Ña kaꞌnu kuu nuu kue nivi, cha Stoꞌo Nchuxi ra kuntasi ya ña.”
Sara nikana chaa kuika ka nuu ta Abraham: ‘Patsanu Abraham, ¡koo ñamani ini ni tsaꞌa̱, tachuun ni Lazaro tsaan nastatsia xini ntaꞌi nuu chikuii, cha nakitsia statsia nuu yaa̱, vari ntoꞌo̱ nchuꞌa so nuu ñuꞌu yoꞌo!’
—Stoꞌo, saꞌa ni ña natsinu ka ini kue Stoꞌo Nchuxi.
—¡Kuaꞌan, snaꞌa koyu meu nuu kue sutu! <sup>a</sup>
Ni in na ma kuu kachi ña ika a yoꞌo inkai, vari Stoꞌo Nchuxi tsa kuntsaꞌnu ya tatu kue meekoyu nakuaꞌa koyu ichi ña kuntsaꞌnu ya nuu koyu.
’Cha kachi yu nuu koyu ña kii kunkitsi̱, uvi na kixi in nuu tsito, in na kuntakiꞌi̱n, cha inka na kunintoo.
Cha Jesus nikachi ya: “Kunchee koyu ña nikachi chaa kue ntaa tsaꞌncha kuachi yoꞌo.
Ñantaa kachi yu nuu koyu ña tani kuena kunchee ini na Stoꞌo Nchuxi tono kunchee ini in ñaluulu nuu tata tsi, tani nuu kuena yoꞌo kunkuntsaꞌnu ya.
Nchichi kui ña kiꞌvi in kiti kameyu yavi tsaꞌa iñu tiku, cha nchichi xeen ka kui ña in nivi kuika kuaꞌi ichi ña Stoꞌo Nchuxi kuntsaꞌnu ya nui.
Tia ma nitsitu nini so kuera niñaꞌa ña nikaꞌan ya vari ntasi ñatsintuni kuera, tsaꞌa ña kui in tuꞌun ña nchichi kutu nini kuera.
Sara Jesus nikachi ya tsi ra:
—Cha vichi ni, Stoꞌo, kunchee ni ña kunkuaꞌa sava ña kumi̱ nuu kuena kuntaꞌvi; cha tatu nchii nuu in na kuaꞌa ka nikiꞌin yaꞌvi̱, nantakuaꞌa̱ kumi ka kuaa nuu na.
Sara nikachi tuku chaa kuu rey ka tsi chaa kuu musu yoꞌo: ‘Saani meu, kunkuaꞌa̱ ichi ña kuntsaꞌnu ku nuu uꞌun ñuu.’
—¡Kuaꞌan koyu ñuu ña kantuꞌu chinuu ka tsaan! Cha ta ntsaa koyu, kuntaneꞌe koyu in lurru ikatu ti, ña nchaa ka skuisa na ti. ¡Saña koyu ti, cha kunchaka koyu ti kitsau yoꞌo!
Cha ntanchiko neꞌe ya tuꞌun, sara nikachi ya:
In kii snaꞌa Jesus ini nuu inkaa veñuꞌu kaꞌnu, cha ntakani ya tuꞌun vaꞌa nuu kue nivi. Sara ika, ntsaa kue sutu kuntsaꞌnu nuu kue sutu tsi kue skuleru ley tsi kuena ntsaꞌnu kumi chuun.
Nuu nikitsaa kii ña kaꞌncha na uva, ntachuun ra in musu ra takua nakuꞌin ntakiꞌan uva ña ntutaꞌan stoꞌi. Tia nuu ntsai, kue chaa sachuun yoꞌo sanchuꞌi musu yoꞌo, cha koo ni ñaꞌa nitsaꞌi kunai nuꞌi nuu stoꞌi.
cha vichi, yuú ka ntui ña vaꞌa ka nchiso veꞌe.’
—¡Kuaꞌa koyu ña ntutaꞌan Cesar, cha kuaꞌa koyu ña ntutaꞌan Stoꞌo Nchuxi!
vari ma kuu ka kuu na, vari kunkukuu na inuu ni tsi kue angel, cha kunkukuu na seꞌe Stoꞌo Nchuxi tsaꞌa ña ntachaku na.
Jesus kaꞌan ya tsaꞌa ñaváꞌa saꞌa kue skuleru ley
Sara nintakatuꞌun kuera:
Soro ni in ixi xiní koyu ma ntoñuꞌu.<sup>a</sup>
Ta vatsi nana numa tu, tsini koyu ña kuyachi kue yoo savi.
Cha chaa yoꞌo ntsaꞌan ra nikaꞌan ra tsi kue sutu kuntsaꞌnu nuu kue sutu, tsi kue chaa cha-nchaa veñuꞌu ka, nanchee nixi kuu ntakuaꞌa ra Jesus.
Cha ta nikitsaa hora ña kunkuxini kuera, cha Jesus tsi kue chaa kunintoo yuꞌu nuu ya, ntakuntuꞌu kuera nuu mesa.
¿Nchii kuu na kaꞌnu ka kuu?
—Stoꞌo, yee yu ña kuꞌun yu vekaa tsi ni, cha saani yee yu ña kuu yu tsi ni.
—Stoꞌo, yoꞌo kantuꞌu uvi ñaxeen takua kaka naꞌa.
Ta ntiin na Jesus
Sara ntiin na Jesus cha nchaka na ya kuaꞌan na veꞌe sutu ña kuu xini nuu ntiꞌi kue sutu. Cha tsika tsika ntakaa ta Pedru kuaꞌan ra nuu kuaꞌan na tsi ya.
Cha mii saan ni, ini kaꞌan ta Pedru nikana toꞌlo.
Tia vichi ra chinuu, mee, Chaa ntachuun Stoꞌo Nchuxi, kunkuntuꞌu̱ tsio ntakuaꞌa ya, ya kumi ntiꞌi so nchee.
—Meeni kachi saan.
Sara ta Pilatu nikana ra kue sutu kuntsaꞌnu nuu kue sutu tsi kuena kumi chuun tsi kue nivi ñuu ka,
Tia viꞌi ka kana na, cha tsika na ña nachinaa na ya nchika krusi. Cha kue nivi tsi kue sutu kuntsaꞌnu ka, kana na mancha nikuu ña kuni kuena.
Cha tsisiki siꞌva kue soldadu ka saꞌma Jesus, takua nanchee nchii kuu kue chaa ntutaꞌan in in kue saꞌma ya.
Cha nikachi Jesus:
Cha saani nchatu tuku ra ña kuntsaꞌnu Stoꞌo Nchuxi nuu kue nivi yee ñayivi. Cha kue nitaꞌan ini ra ña sava kuena tsaꞌncha kuachi saꞌa na saan tsi Jesus.
Mee, Chaa ntachuun Stoꞌo Nchuxi, tsini ñuꞌu ntakuaꞌa na yu ntaꞌa kue nivi váꞌa, cha kunchinaa na yu nchika krusi, cha kii uni kuntachaku yu. Suꞌa nikaꞌan Jesus —nikachi kue angel ka.
―Nuu ntiꞌi so kuena nikitsi ñuu Jerusalen, ¿a mituꞌun meeni kuu na ma nitsini ña nikuu kue kii yoꞌo?
Cha ntsaa kuera ñuu nuu kuaꞌan kuera, cha saꞌa ya ña inka tsio kuaꞌan ya tsika ka.
—¡Nakoo vaꞌa koyu!
—Kaa nchaa nuu tuꞌun Stoꞌo Nchuxi ña Ya kuu Cristo<sup>c</sup> tsini ñuꞌu kuu ya, cha ntachaku ya kii uni.
Cha nuu ya-kuu Tuꞌun inkaa ña ntaa ntsitsa kuchaku kue nivi, cha meeya ña chaku ya kuu ya ya-nchii nuu na.
Vari Moises ntsaꞌa ra tuꞌun ña ntsaki Stoꞌo Nchuxi nuu ko, tia Jesucristo stuu ya ñavaꞌa ini ya tsi ñantaa nuu ko.
Sara nikachi kuena:
Cha tsaꞌa ya yoꞌo kuu ña nikaꞌan yu ta nikachi yu: “Ya-vatsi chi sata̱ kuu ya-kaꞌnu ka kuu susaan mee, vari tsa saan ka yee ya susaan mee.”
—Rabi, ¿nchii kintoo ni?
—Kutakaa yu nakoꞌon.
Cha nikachi ta Natanael:
—Saꞌa koyu ntiꞌi ña kunkachi seꞌe̱ nuu koyu.
Cha kuyachi viko Pascua kuena judio, sara kuaꞌan Jesus ñuu Jerusalen.
Jesus tsini vaꞌa ya anua kue nivi
Na kaku nuu nivi, nivi kuu na, cha ta Espiritu Stoꞌo Nchuxi saꞌa ña ntakaku tsaa na, kitsaa Espiritu ya cha yii ini na.
Cha kuena tsinu ini Seꞌe Stoꞌo Nchuxi koo ka chiꞌan nchiso na, tia kuena kue tsinu ini ya tsa nchiso na chiꞌan tsaꞌa ña kue tsinu ini na mituꞌun xini Seꞌe ya.
In viko tantaꞌa, chaa kumi ñaꞌá ñákuntantaꞌa kuu chaa kunkukuu ii, cha chaa vaꞌa nchaka taꞌan tsi ra, cha-inkaa xiin ra, kusii ini ra ta chaa soꞌo ra ña kaꞌan cha-kuntantaꞌa. Cha mee kuu tono chaa vaꞌa nchaka taꞌan tsi ra, tsaꞌa ñaa kuacha nchuꞌa̱ ra kusii ini yu.
Cha ika inkaa pozo chikuii ña nikaan nti ta Jacob. Sara Jesus ntsikuntuꞌu ya yuꞌu pozo yoꞌo, vari nikuita ya ña ntsika ya, cha kui kuaa kotsuu.
Cha nikachi ñaꞌá ka:
Meekoyu ntsíni koyu ana ntasakaꞌnu koyu, tia meekue tsini kue ana ntasakaꞌnu kue, vari kuena judio kuu na kuntakani nixi kuu ña kunkaku kue nivi.
—Mee tsa ntsatsi nchai ña saꞌa ña chaku yu, ña meekoyu ntsíni koyu.
Jesus stata ya seꞌe in chaa sachuun tsi rey
—Seꞌe ni ra tsa ntuvaꞌi.
—Tata, koo na chinchee yu takua keta nuu chikuii yoꞌo ta kanta ra, cha ta kuaꞌan yu kunketa, inka na kuñama keta na.
Sara chaa ka kuaꞌan ra sara ntakani ra nuu kuena judio kumi chuun ña Jesus kuu ya stata ra.
Cha nuu Paa yu taꞌvi ña kuchaku ntiꞌi na, cha saani ntsaꞌa ya nchee nuu̱, ña kuu̱ Seꞌe ya, takua kuaꞌa̱ ña kuchaku na,
Vaꞌa nchuꞌa skuaꞌa koyu tuꞌun Stoꞌo Nchuxi vari kaꞌán koyu ña nui kunkutuꞌva koyu nixi kuu koo koyu ichaꞌncha, cha tuꞌun ya kuu ña kaꞌan tsaꞌa̱,
Cha ta ntaneꞌe Jesus nuu ya, ntsini ya ña nikitsaa kuaꞌa nchuꞌa nivi nuu inkaa ya, sara nikachi ya tsi ta Felipe:
Cha nuu ntsini kue nivi ña kaꞌnu saꞌa Jesus, nikachi na:
Cha nuu ntsini na ña ni Jesus ni kue chaa ntakaa ya koo na iin ika, sara nikaa na nuu kue varku ka sara kuaꞌan na ñuu Kapernaun takua ntantuku na ya.
Cha nikachi Jesus suꞌa:
—¿A suu ñoꞌo kuu Jesus, seꞌe ta Jose? Meeko tsino tata ña tsi nana ña. ¿Nixi kuu ña kachia ña ninui antivi?
—Ñantaa kaꞌan yu ña tatu ma katsi koyu kuñu yu, ña kuu̱ Chaa ntachuun Stoꞌo Nchuxi, cha ma koꞌo koyu nii̱, ma kuchaku koyu.
Tia yee sava taꞌan koyu ña kue tsinu ini ña kaꞌan yu.
Sara Jesus tsika ya ntakani ya kue ñuu kantuꞌu Galilea, cha kue kuni ya kunkaa ya kue ñuu kantuꞌu Judea, vari kuena kumi chuun nuu kuena judio kuni na kaꞌni na ya.
—¿Nchii inkaa chaa ka?
—Ntiꞌi so koyu nikunaꞌa ini tsaꞌa in mituꞌun ñaꞌa ña saꞌa̱ in kii suatu.
—Ta vatsi Cristo, ¿a kaꞌán koyu ña kuaꞌa ka ñakaꞌnu ña miki tsino kusaꞌa ya susaan chaa yoꞌo?
Sasiin taꞌan kue nivi tsaꞌa Jesus
—¡Ni in nivi kue nikaꞌan tono kaꞌan chaa ka!
sara nikachi kuera tsi Jesus:
Jesus kuu ya ña nchii nuu ñayivi
—Meekoyu ntsíni koyu ana kuu̱, ni ntsíni koyu ana kuu Paa yu. Tatu nakuni koyu yu, saani kunkuni tuku koyu Paa yu.
Cha kuaꞌa nchuꞌa tsaꞌa ñaꞌa yee kuu kaꞌan yu nuu koyu cha kuu kaꞌncha yu kuachi koyu, tia ña kaꞌan yu nuu ñayivi kuu ña ntsini soꞌo̱ ña kaꞌan ya-ntachuun yu, cha kaꞌan ya ñantaa.
Cha in nivi na tuchii sachuun chiꞌan, ma kuu kintoo na ichaꞌncha tsi stoꞌo veꞌe ka, tia seꞌe stoꞌo veꞌe ka kintoi tsi na ichaꞌncha.
¿Chanu vaꞌa kue tsitu nini koyu tuꞌun kaꞌan yu? Vari kue kuni koyu kuchaa soꞌo koyu tuꞌu̱n.
¿Inka kaꞌnu ka kuu susaan nti paa kue ta Abraham? Meera ntsiꞌi ra, cha kue chaa ntsikaꞌan yuꞌu nuu Stoꞌo Nchuxi ntsiꞌi tuku kuera. ¿Ana kuu kaꞌún?
Cha ntanchiko neꞌe Jesus:
Tia mee chaa ka kachi ra:
—Nchiꞌi chaa ka nchaꞌi sata ntuchi nuu̱ sara ntsaꞌan yu ntakacha nuu̱, cha vichi ra kuu ncheꞌe̱.
—Tsini kue ña ñoꞌo kuu seꞌe kue cha nikaku kuaa ña,
Cha tsini kue ña Stoꞌo Nchuxi nikaꞌan ya tsi nti ta Moises, tia tsaꞌa chaa tsaan ni ntsíni kue nchii vatsia.
Sara Jesus nikachi ya:
Cha na nchaa yuyeꞌe tsuna na cha kiꞌvi ra, cha kana ra siꞌvi kue ntikachi ra cha ntakuni ti ntusu yuꞌu ra sara tava ra ti tsaku.
tono Paa yu ña tsini ya yu cha saani mee tsini yu ya. Cha yee yu ña kuu yu tsaꞌa kue ntikachi.
Sara Jesus ntanchiko neꞌe ya suꞌa:
Cha tsino ña ma kuu snaa ko ña kaa nchaa nuu tuꞌun Stoꞌo Nchuxi, cha skunani ya stoꞌo nchuxi lu kue nivi nuu kuena nikaꞌan ya tuꞌun ya.
Cha nuu ntsini soꞌo Jesus tuꞌun ka, nikachi ya:
—Stoꞌo, tatu kixi ra, kuntuvaꞌa ra.
Tia tsini yu, ña ntiꞌi ña kunkaka ni vichi nuu Stoꞌo Nchuxi, cha kusaꞌa ya ña meeni kunkuu saꞌa ni ña.
Cha Jesus ntsain ka kiꞌvi ya ñuu ka, vari inkaa ii ya nuu ntsataꞌan na Marta ya.
Jesus ntaschaku ya ta Lazaro
—Xita koyu saꞌma tsaan takua nakuu kuꞌun ra.
Cha kuyachi viko kuena judio ña nani Pascua, cha kuaꞌa nchuꞌa kue nivi kuaꞌan kuena ñuu Jerusalen takua ntasa-ií na meena, tono kasaꞌa na ta kumani ka kitsaa viko ka.
Kue sutu kuntsaꞌnu nuu kue sutu kuni kuera kaꞌni ra ta Lazaro
Tsaꞌa ñaa, kuaꞌa nchuꞌa kue nivi nikee na kuaꞌan na takua ntakiꞌin na Jesus, vari ntsini soꞌo na ña kaꞌnu saꞌa ya tsi ta Lazaro.
’Cha vichi ra ntoꞌo nchuꞌa ini yu, ¿cha nchii kunkachi yu? ¿A kachi yu: “Paa skaku ni yu nuu tuntoꞌo yoꞌo”? Tia tsaꞌa ñoꞌo vatsi̱ nuu ñayivi.
—Xoo ka kii kunkukaa ñanchii tsi koyu. Kaka koyu ini inkaa ñanchii, takua ma kitsaa ñanaa in sunaa ni nuu koyu, vari na tsika nuu naa ntsíni na nchii tsio kuaꞌan na.
Vari ntini ka na ña kaꞌan vaꞌa nivi tsaꞌa na, susaan ña kaꞌan vaꞌa Stoꞌo Nchuxi tsaꞌa na.
Sara ntakuiin ya cha nixita ya koto ya, cha nchikatu ya in tikoto toko ya.
Cha tsa tsini ya ana kuu na kuntakuaꞌa ya, ñavi nikachi ya: “Suu ntiꞌi koyu nintuvii”.
Cha kue chaa ntakaa ya ntakunchee nuu tsi taꞌan kuera, cha ntsíni saun so kuera ana tsaꞌa kaꞌan ya.
Sara ta nikee Juda kuaꞌan ra, Jesus nikachi ya:
—¿A yeu ña kuu tsaꞌa̱? Nakaꞌan ntaa yu nuu ku, ta kumani ka kana toꞌlo, uni chaꞌncha kunkachu ña ntsínu yu.
Sara nikachi Jesus:
Na kantsitsa tuꞌun ntsaki yu, na yoꞌo kakuu na snaꞌa ña ntaa ntsitsa kuu ini na yu, cha na kuu ini yu kunkuu ini tuku Paa yu na, cha mee kunkuu ini yu na cha kustuu mee nuu na.
Jesus kuu tu-uva ntinuu
Kue meekoyu kuu na vaꞌa nchaka taꞌan tsiin, tatu kantsitsa koyu tuꞌun ña ntsaki yu.
Cha kue meekoyu kunkuaꞌa tuku koyu tuꞌun tsaꞌa̱, vari inkaa koyu tsiin mancha ta nikitsaá snaꞌa yu nuu koyu.
’Yee kuaꞌa ka ña snaꞌa yu nuu koyu, tia vichi ma kuu kutu nini koyu ña.
Cha kii saan, niñaꞌa ma ntakatuꞌun ka koyu yu. Ñantaa kaꞌan yu nuu koyu, ña ya-kuu Paa kunkuaꞌa ya nuu koyu ntiꞌi ña kunkaka koyu nuu siꞌvi̱.
Jesus tsika taꞌvi ya tsaꞌa kuena ntakaa ya
’Tia vichi kuntatsaa yu nuu ni, cha kaꞌan yu tuꞌun yoꞌo nuu kuena ini yee yu ñayivi yoꞌo, takua nakuacha na cha nakusii nchuꞌa so ini kuena tono mee.
Ta tiin na Jesus
Sara ntanchiko neꞌe na:
tia ta Pedru kue nikuu kiꞌvi ra, nikintoo ra yuyeꞌe. Ñavi nikee chaa tsini taꞌan tsi sutu kuu xini, cha nikaꞌan ra tsi ñá nchaa yuyeꞌe takua nakiꞌvi ta Pedru, cha nikiꞌvi ra.
—Tatu nikaꞌan yu in ña kue vaꞌa, ntakani ni nchii kui; cha tatu ña nikaꞌan yu kui ña vaꞌa, ¿chanu vaꞌa sanchuꞌa ni yu?
Sara nikachi kuena:
—Ña kuntsaꞌnu̱ kue inkai nuu ñayivi, tatu ña yoꞌo nakukui ra kukumi̱ nivi na kaꞌan tsaꞌa̱ takua ma ntakuaꞌa na yu ntaꞌa kuena judio. Tia ña kuntsaꞌnu̱ kue inkai nuu ñayivi yoꞌo.
Sara kue soldadu ka savaꞌa koyi in corona iñu cha nchikaa koyi ña xini Jesus cha skuntsitsi koyi ya in saꞌma ntintuku.
Nuu ntsini soꞌo ta Pilatu ñoꞌo, niyuꞌu ka ra.
—¡Tavi! ¡Tavi! ¡Chinai nuu krusi!
—Ña tsa nchaa̱ ra saan kunintoi.
Cha nuu nikuu ntiꞌi ñoꞌo, cha Jesus tsa tsini ya ña ntiꞌa nikuntaa, cha takua nakuntaa ña kaa nchaa nikachi ya:
Ta ntsutsi na Jesus
Cha saani ntsini tuku ra saꞌma ña ntsituu xini ya itui kantuꞌi in tsio, kue kantuꞌi tsi sava ka kue saꞌma ka.
Sara nikaꞌín ña kuu ra chaa nchaa kue tukuiꞌi ka, cha nikachia:
Sara inka tuku nikaꞌan Jesus kuena:
—Tuu xini ntaꞌu yoꞌo, cha kunchee ntaꞌa̱, cha tuu ntaꞌu nchika̱. Stakoo ña tsiku saka inu ra tsinu inu yu.
—Saani meekue kunkuꞌun kue tsiun.
Sara ta nuu kuera nuu ñuꞌú, ntsini kuera kai tintuu ñuꞌu cha iskaa in chaka tsi paa nuu tintuu ñuꞌu ka.
Sara nikachi Jesus:
Nakaꞌan ntaa yu nuu ku ña ta yucha ku ntsintakuntsitsu saꞌma ku cha ntsitsaꞌun nchii ni kunu kuꞌun, tia nakuntsaꞌnu, kusteu ntaꞌu cha inka na kuntaskuntsitsi saꞌma yo, cha kunkunchaka na yo kuꞌun nuu kue kunu kuꞌun.
