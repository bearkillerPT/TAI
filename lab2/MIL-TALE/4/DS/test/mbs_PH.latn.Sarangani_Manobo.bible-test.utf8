Diyà te keteboan te kedita, mig-inang se Timanem te langit aw keneyonan.
Timengteng se Timanem diyà te kedita te ininang din, aw ontò iyan mèpiya. Migkemeapon aw migkeiselem, aw yan nepenga se ikeenem te aldaw.
Minikagi se memokan, “Eked kaw kematay.
Aw metòlid se inangen nikaw, yan meluba a kamno. Meneng aw eked ka peg-inang te metòlid, delisegen ka den i Satanas amon meg-inang ka te salà. Dàgen ka peden te peg-inang no te salà, meneng keilangan domaeg ka kenyan.”
Peg-inang te Timanem te otaw, ininang din dan iling kandin.
Pito gatos kepitowan teg pito se omay i Lamek te pegkematay din.
Penga te pito se aldaw, migtebò nelinep se tanà te wayeg.
Pelowai heman se kedita te manok, ayam-ayam, aw menenanap, amon megbowad-bowad dan aw megkedita dan dini lanto te tanà.”
minikagi sikandin, “Ipelumun te Timanem si Canaan batà i Ham. Meinang sikandin allang te menge kedowa din.
Si Joctan se kemonaan te menge pongan iningedanan Almodad, Selap, Hasarmabet, Jera,
Penga niyan, dowa gatos se omay minokit te wedà pa kematay si Serug. Dalem niyan, doen pa menge doma batà din timebaw.
Meneng minikagi ka beling te telekedowa kaw, aw yan nengognan a kandin. Na, dini den se esawa nikaw. Petekingi sikandin, aw kesayo kaw den.”
Dinakep dan heman se anak i Abram si Lot, aw inagaw dan se kedònan din, so mig-ogpà sikandin doton te Sodoma.
Pegsallep te aldaw sìyan aw pegkengitngit, tigkan kinità i Abram se iling te depolan minebel aw gansà limegdeg. Minokit iyan diyà te tengà-tengà te lawa te ayam-ayam binekas din.
Inangen ko medita se bowad-bowad nikaw, aw inangen ko dan medita pongan, aw doen heman kandan meinang menge selotan.
Pegtegilan dan te kedita, inibing i Abraham se kisiyo, aw gatas, aw pengelapen tinoeg, aw imbayaw din iyan diyà kandan. Dalem te pegpengaen dan, timindeg sikandin medapag doton te siyong te kayo.
Timaba se Pengolo, “Aw kelowan se kitaen ko, eked ko pegbàti se lonsod.”
Pegdateng i Lot doton te Soar, limibtak den se aldaw.
Minikagi heman si Abimelec, “Tengteng ka den diyà te kebelad te tanà ko. Pemellii se ibeg nikaw ogpaan pengkey kenan.”
Meneng minikagi si Abimelec, “Wedà ko ketegahi aw sinu se mig-agaw kenyan. Wedà a no indani, aw wedà ko iyan ketegahi lamig seini.”
yan mèpiya se ibegay ko diyà kamno, so inangen ko ontò medita se bowad-bowad nikaw iling te kedita te menge bitoen doton te langit, aw iling heman te kedita te enay doton te dagat. Mekedaeg se menge bowad-bowad no te menge lonsod te poon dan.
Ibeg ko megsapà ka pineokit te Timanem mig-inang te langit aw keneyonan. Pegpakang ka diyà kanak te eked no pemellii se bayi pengognanen te batà ko lekat te menge otaw eg-ogpà dini te Canaan.
Penga niyan, dimoton dan te balay, aw mig-awas dan te karga te menge kamilo, aw impekaen dan iyan. Inibing dan heman se wayeg ionaw te benis te sineligan i Abraham aw menge doma din.
Penga niyan, tinawal dan si Rebecca, aw mig-insà dan diyà kandin, “Meibeg ka lay tomaking kandin seini?”
Mig-ogpà se menge bowad-bowad i Ismael doton te tanà diyà te tengà-tengà te lonsod te Habila aw Sur lenged te eglibtakan te Ehipto pesalo te Asirya. Wedà dan peg-ogpà doma te menge doma bowad-bowad i Abraham.
Minikagi si Abimelec, “Medaet se ininang no diyà kenami, so simpana leyokan te sakop ko se esawa nikaw, detengan kay te pelumun te Timanem pineokit kamno.”
Na, ebati se kekamang nikaw, menge tonod aw bosog nikaw, aw doton ka te kebenesan amon megdansal ka.
Ibeg ko medita se pongan meinang sineligan nikaw, aw medita se otaw lomongken diyà kamno. Mengolo ka diyà te kedita te kedomaan nikaw, aw toloen ka te kedita te kedowa nikaw. Ipelumun te Timanem se kedita te otaw megtompuyus kamno, aw mèpiya se ibegay din diyà te kedita te otaw memegay te mèpiya diyà kamno.”
Meneng pegsallep te aldaw, minidegà sikandin diyà te dalan. Minibat sikandin diyà te tanà amon tomedogi, aw bato se inolonan din.
Penga niyan, mig-ogpà si Jacob kidoen te sebad se bolan.
Na, pegketaga-taga i Lea te wedà todà sikandin pegbatà, imbegay din heman se allang din si Zilfa diyà ki Jacob amon meinang heman sikandin esawa din.
Inibing dan se menge ayam-ayam sìyan doton te mediyò tanà eked keapet singed aw mipanaw se otaw te telo se aldaw. Migtonggò si Jacob te menge ayam-ayam i Laban nesamà.
Yan impetaking din se menge kedomaan din, aw mig-alaw dan kandin. Penga te pito se aldaw, nekesaeb dan kandin doton te bontod te Galaad.
Iningedanan heman iyan Mispa (kelebadan niyan, benteyanan), so minikagi heman si Laban diyà ki Jacob, “Penga te pegsoway ta kwani, Timanem se megbantay diyà te tengà-tengà ta amon eked ki pegbolaw.
Pegkedelem niyan, minenaw si Jacob aw inibing din se dowa esawa din, aw dowa allang dan, aw sempolò tegusà batà din meama, aw impebatas din dan diyà te wayeg te Jordan kidoen te Jaboc.
Minikagi si Esau, “Na, mesayo kidon den. Domengan a den kenyo.”
“Ibeg te menge otaw sida megpesigelakay kidon. Mèpiya aw ipeogpà tadon dan dini kenitadon. Mepakay aw megnigosyo dan heman dini, so doen pa keombaan te tanà seini. Mèpiya heman aw megpepengognanay se menge batà tadon aw menge batà dan.
Pegkematay i Raquel, inlebeng dan se lawa din medapag te dalan pesalo doton te lonsod te Efrata. (Se lonsod te Efrata, yan se iningedanan Bitlihim songkani.)
Yan se menge bowad-bowad i Esau, doma ngadan din si Edom, neinang menge datò.
Nayan, migtegeinep si Jose, meneng peg-indan din tepad te tegeinep din diyà te menge kedowa din, labi dan pa nebensi kandin,
Nayan, pegdoton i Ruben te sokian amon megpelowà ki Jose, kinità din te wedad den kidoen. Yan miglisì sikandin te saol din tandà te puluk din.
Timaba si Tamar, “Se peningsing impeninga nikaw, aw sìyan bangkà diyà te belad nikaw.”
Ayas limowà si Jose lekat te balay aw kimadas sikandin, meneng netenanan din se saol din inewidan te bayi.
Minikagi si Jose, “Seini se kedegdagan niyan. Se telo bigo sìyan, yan se telo se aldaw.
Minikagi si Jose diyà te selotan, “Sir, olò sebad se kedegdagan te didowa tegeinep nikaw. Impetaga-taga te Timanem diyà kamno aw eden se inangen din.
Penga niyan, dimateng se pito se omay te bitil, iling te tapay inikagi i Jose. Nebitilan se menge otaw doton te kedita te doma ogpeanan, meneng doen beling kànen doton te kebelad te Ehipto.
Doen sineligan insogò i Jose meg-ipenò te sako te kedowa din te trigo. Migpunù heman si Jose kandin te ieles din se kwarta imbayad dan diyà te sako te tegsebad-sebad kandan. Impebegay din heman kandan se kànen dan diyà te dalan. Yan se ininang din diyà kandan.
Pegkità i Jose te timaking si Benjamin kandan, minikagi sikandin diyà te sineligan din, “Ibingi se menge otaw sìyan doton te balay ko. Pengiyaw ka te ayam-ayam aw peg-elomo ka te kànen, so komaen dan doma ko te alas dosi.”
Pengkey sìyan kwarta kinità day diyà te sako day doton te Canaan, in-olì day den iyan diyà kamno. Nengà lay menakaw kay te selapì aw bolawan lekat te balay te amo nikaw?
Penga niyan, minikagi si Jose, “Pegpedapag kaw diyà kanak.”
Timaba si Jacob, “Ee, seini a.”
Penga niyan, minikagi si Jose diyà te menge kedowa din aw menge doma otaw diyà te pamilya te amay din, “Domoton a den te selotan amon meg-indan a kandin te dimateng den lekat te Canaan se kedita niyo menge kedowa ko aw menge doma otaw diyà te pamilya te amay ko.
Timaba dan, “Tandà te tabang nikaw kenami, eked kay den kematay. Sir, ontò mèpiya se ininang no kenami, aw yan meinang kay menge allang te selotan.”
Pineokit kenyan, ininang i Jacob si Efraim labi pa melangkaw diyà ki Manases.
Yan se sempolò teg dowa pongan te menge bowad-bowad i Israel, aw yan se inikagi te amay dan diyà kandan. Neketepad se inikagi din diyà te tegsebad-sebad kandan te agpet sikandin matay.
Mig-ogpà dan pa doton te Ehipto, si Jose aw kedita te menge bowad-bowad te amay din. Pegkematay i Jose, sebad gatos sempolò se omay din.
Si Manases se amay i Amon.
Pegdineg i Herod te doen meinang selotan somelilin kandin, ontò sikandin netetana sipat kedita te tege Jerusalem.
Ikà niyo eg-aneng-aneng te eked kaw pelumuni so bowad-bowad kaw i Abraham. Eneng-enengi niyo se kagi ko seini. Pengkey se menge bato seini te lanto te tanà, mepakay iyan inangen te Timanem menge bowad-bowad i Abraham somelilin kenyo.
“Se kedita te otaw eg-ogpà doton te tanà te Sabulon aw Neftali, aw doton dapag te kilid te lanaw, aw doton dipag te wayeg te Jordan, aw doton te Galiliya eg-ogpaan te menge otaw kenà Judiyo,
Mikagi a den diyà kenyo, aw kenà labi pa metòlid se eg-inangen niyo diyà te eg-inangen te menge Parisiyo aw menenoladà te punù ingkeliwat i Moises, eked kaw palos sekopi te Timanem diyà te peglowan din.”
Meneng aw megtabang kaw te otaw sagkep, keilangan eked iyan ketegahi te doma otaw pengkey sigalak niyo.
Yan pelowani niyo se Timanem diyà te kenyo pegkeotawun, aw tolò kaw te ibeg din, aw yan begayan kaw din heman te keilangan niyo.
Kenà iling te pegtoladà te menenoladà te punù ingkeliwat i Moises se pegtoladà i Jesus, so tinekingan si Jesus te tolos.
Penga niyan, timindeg si Jesus aw sinagda din se kelamag aw balud, aw migkelinaw se lanaw.
Aw meg-inang heman se otaw te bino, eked din soli se temek te paras diyà te solanan ininang lekat te kindal te kambing tapay linanit, so aw megbohak se temek, megbeto se solanan tapay linanit, aw lomowà se bino aw kebàtan heman se solanan niyan. Meneng keilangan isawol se temek inangen bino diyà te solanan kaling linanit amon wedad kebàtan.”
Meneng doton kaw te menge bowad-bowad i Israel. Keilangan tebangan niyo dan so iling dan te menge ayam-ayam karniro migketading.
“Aw mikagi se otaw te dakel se pedowan din diyà kanak, meneng labi pa dakel se pedowan din diyà te amay aw inay din, eked kepakay megpesakop diyà kanak. Aw mikagi se otaw te dakel se pedowan din kanak, meneng labi pa dakel se pedowan din diyà te batà din, eked kepakay megpesakop diyà kanak.
Penga niyan, migtawal-tawal si Jesus, kagi din, “Amà, Pengolo te kedita doton te langit aw dini heman te lanto te tanà, egpesiontong a diyà kamno, so wedà no petega-tegahi se kebenalan diyà te otaw biyasa aw dakel ontò netegahan, meneng impetaga-taga no den iyan diyà te otaw medanà.
Nayan, doen otaw bota aw omo inibing doton ki Jesus, so dinetengan te bosaw. Impelowà i Jesus se bosaw lekat kandin, aw penga niyan, nekeikagi sikandin aw kimità den.
Ontò medita se otaw netipon diyà kandin, aw yan se doun te minalin sikandin doton te belangay pinondohan. Nenenoo sikandin, meneng mig-ogpà se kedita te otaw tinoledaan din doton te kilid te lanaw.
Pebeyai niyo iyan tomilles. Aw domateng se aldaw te peglegani, isogò ko se menge otaw meglegani te onà dan pispisen se sagbet aw begkesen dan iyan amon sonogen. Meneng geniyen dan se trigo, aw isawol dan iyan doton te pol.’”
Yan se doun te pilabok se kepelahan ininang i Jesus kidoen, so wedà dan pemenal kandin.
Penga niyan, timenà si Pedro lekat te belangay aw minipanaw diyà te lanto te lanaw pesalo doton ki Jesus.
Meneng wedà sikandin segmani i Jesus. Yan dimoton se menge tinoledaan i Jesus kandin aw nemoyò dan, kagi dan, “Pekeseyowi se bayi sìyan, so egtaking kenitadon aw gayed egbelisì.”
Meneng nepela a so wedà kaw pa pekelabet te kenà pan se kedegdagan te inikagi ko gina, te keilangan meg-ahà kaw amon eked kaw ketini te yist te menge Parisiyo aw Sadusiyo.”
Penga niyan, neeneng-enengan dan te si Juan se timoman te pakang tepad te pegdateng i Elias.
Mikagi a den diyà kenyo, aw kitaen din se sebad netalon, doen keluba din labi pa dakel diyà te keluba din tepad te kesyaman teg siyam wedà ketalon.
Minikagi dan, “Aw eked iyan kepakay, nengà lay migpunù si Moises gebii te keilangan doen papil ibegay te meama diyà te bayi tepad te pegsibwan din, aw penga niyan mepakay din ipekesayo?”
Sagwa agpet alas singko te meapon, kinità din heman se doma otaw wedad terbaho dan. Mig-insà sikandin, ‘Nengà lay wedad palos terbaho niyo te aldaw seini?’
Neidowan dan i Jesus, aw pinemàdan din se mata dan. Pegketà, kimità dan, aw timaking dan ki Jesus.
Sinu lay se simogò ki Juan amon memonyag? Timanem, aw otaw se simogò kandin?”
Doen heman menge doma sineligan insogò te selotan amon megkeliwat dan te kagi din, ‘Na, integilan ko den se kànen. Iniyaw day den se menge baka aw doma ayam-ayam melambò, aw nelegà den se kedita niyan. Ayas kaw den diyà te peipid.’
‘Siak se Timanem gayed egseligan i Abraham, aw si Isaac, aw si Jacob.’
Mekelelayò kaw menge Parisiyo aw menenoladà te punù ingkeliwat i Moises. Eden niyo aw egpenimanem kaw, so eg-agaw kaw te kedònan te bayi balo, aw penga niyan menamay se pegtawal-tawal niyo amon megpelingo-lingo kaw te melobos se pedowan niyo diyà te Timanem. Yan se doun te metoman kaw ontò ipelumun labi pa diyà te doma otaw.]
Doen kwani medita otaw megpelingo-lingo te insogò dan te Timanem. Mikagi dan te sikandan se Misiyas, aw medita se otaw keekalan dan aw tomaking kandan.
Doen temanan te langit aw tanà, meneng gayed metoman se kagi ko te wedad temanan.”
“Iling heman kani se peglowan te Timanem. Doen otaw dimoton te mediyò ogpeanan. Meneng te wedà pa kesayo, tinawal din se kedita te sineligan din aw imbegay din diyà kandan se kwarta insalig kandan.
Meg-insà dan heman, ‘Sir, kano kay lay kità te binallos ka, aw nelao ka, aw wedad ogpeanan no, aw wedad penenaktun no, aw nesekitan ka, aw kineleboso ka, penga niyan wedà kay pegtabang kamno?’
Nayan, telobo dan pa kimaen, nengabat si Jesus te pan, aw migpesiontong sikandin diyà te Timanem, aw binelà-belà din se pan, aw inteped din diyà kandan, aw minikagi, “Kàni niyo se pan seini, so yan se lawa ko.”
Meneng minikagi si Jesus, “Olii se podok diyà te lomà. Aw meglegamit se otaw te podok, imetayan heman sikandin pineokit te podok.
aw minikagi sikandin diyà kandan, “Doen salà ininang ko, so migtolok a te otaw wedad palos salà din aw imetayan den sikandin.”
Penga niyan, linowas dan se saol din lekat kandin, aw pineseolan dan sikandin te melalag saol iling te saol te selotan.
Dimoton sikandin ki Pilato, aw pinemoyò din se lawa i Jesus amon ilebeng din. Yan migpunù si Pilato te mepakay aw ebaten din se lawa.
Seini se keteboan te Mèpiya Indan tepad te Batà te Timanem, si Jesu Cristo.
Nayan, netigdaan se ogangan i Pedro bayi piglegenaw, aw inindanan dan si Jesus tepad kandin.
Pegkesayo i Jesus lekat kidoen, doen iskribinti si Levi batà i Alfeo nenenoo kidoen te opisina din. Pegkità i Jesus kandin, minikagi sikandin, “Taking ka kanak.”
Nayan, timikedeg si Jesus te bontod, aw tinawal din se menge otaw pinemallì din, aw dimoton dan kandin.
Meneng doen benì nesabog diyà te melambò tanà. Yan se timobò aw timilles, aw minongo. Doen minongo te ketlowan, aw doen minongo te keneman aw ginatos.”
Meneng neketedogi si Jesus diyà te olonan kidoen te olin. Linoka dan sikandin aw minikagi dan, “Sir, tebangi kay, so melemes kidon den.”
Nayan, doen heman sebad bayi timaking kandin pigdipenogan te sempolò den teg dowa se omay.
Aw doen otaw eked pegsagman kenyo, aw eked dan penenalan te itoladà niyo, tektaki niyo se napò te tanà lekat te sepatos niyo te pegkesayo niyo lekat te lonsod dan. Yan metaga-taga se otaw kidoen te doen salà ininang dan, so wedà dan penenalan kenyo.”
Minikagi dan diyà kandin, “Eked day kebatog. Simpana mayad kay te pan botong te ipekaen day kandan, keilangan dakel se kwarta ibayad day kenyan, menge dowa gatos kwarta dinaryo.”
Minikagi heman si Jesus diyà kandan, “Ontò kaw biyasa egtinàyog te punù te Timanem amon gayed kaw tomaking te ketanem niyo.
Nayan, wedà kenamay, ontò medita se otaw netipon diyà ki Jesus. Pegkewedad te kànen dan, tinawal i Jesus se menge tinoledaan din, aw minikagi sikandin,
Timaba dan, “Doen menge otaw eg-ikagi te sikona si Juan Memonyagay. Doen heman eg-ikagi te sikona si Elias. Doen heman eg-ikagi te sikona se doma telekeliwat te kagi te Timanem gebii.”
Minikagi si Jesus, “Tay law, sikiyo menge otaw. Wedà kaw pa salig kanak. Eked den kenamay se pegdoma ko kenyo, meneng keilangan tomayod a pa pengkey eked kaw pemenal. Na, pedinihi se batà nikaw.”
“Nayan, isanged se asin diyà te kànen amon megkèpiya se nanam. Meneng aw megkewedad se kepait te asin, eked iyan ketodà. Keilangan ontò mèpiya se eg-inangen niyo amon meinang kaw iling te mèpiya kemolò te asin eked pegkewedad se kepait niyan. Keilangan eked kaw heman pegpedindilay.”
yan se metoman kominawà te ontong ginatos pa meelagà diyà te tinenanan din dalem te eked pa kematay. Pengkey egpemilangen sikandin, meneng metoman sikandin begayan te menge kedònan, aw kedowa, aw inay, aw batà, aw pawà, aw begayan heman sikandin te kaling pedowan wedad temanan te modi aldaw.
Penga niyan, nesayo dan, aw netelaan dan se nati te kodà iniketan diyà te lelebangan te balay medapag te dalan. Penga niyan, linebad dan iyan.
Penga niyan, migpebelaw-belaway dan aw eden se itaba dan kandin. Minikagi dan, “Simpana tomaba kidon te Timanem se simogò ki Juan, silahen kidon din, so wedà kidon pemenal ki Juan.
Nayan, indani kay. Aw meantay se otaw lekat te nematay, sinu lay lebò diyà kandan se ontò esawa te bayi sìyan? So migpetibos-tibosay dan se pito nengognan kandin.”
Wedà kenamay, dimoton dan te bontod te Olibo dipag te dakel simbahan. Nenenoo si Jesus, aw dimoton kandin si Pedro, si Santiago, si Juan, aw si Andres te wedad doma dan. Mig-insà dan,
Keilangan gayed kaw megpeketagad, so wedà niyo ketegahi aw eden eldawi se pegketoman niyan.
Eneng-enengi niyo se kagi ko kenyo seini. Eked a todà inem te ininem tadon seini singed aw metoman kidon minem te kaling bino doton te peglowan te Timanem.”
meneng nekelowà, so tinenanan din se diping din aw kimadas migpetabeg-tabeg.
Meneng wedà den taba si Jesus, aw yan se doun te nepela si Pilato.
Iling heman kenyan se pegtompuyus te doma otaw inlansang diyà te kros kidoen te tangkil din.
Aw memenal se otaw kenyan, aw megpebonyag, ipelowà sikandin lekat te salà. Meneng aw eked pemenal se otaw, ipelumun sikandin.
Pegdateng te ikeenem se bolan te peglaman i Elisabet, insogò te Timanem se anghil si Gabriel doton te lonsod te Nasarit sakop te probinsya te Galiliya.
Nayan, mig-ogpà si Maria diyà ki Elisabet taman te menge telo se bolan, aw penga niyan minolì.
Yan se dinotonan te didowa dan si Maria amon megpelista si Jose. Mebedes den se salà din si Maria.
so ipetaga-taga din aw eden se aneng-aneng te kedita te otaw. Pengkey sikona, Maria, ontò ka kelimahan, so iling te dogsengen se posong nikaw.”
Timaba si Juan, “Ikà niyo egpengabat te kwarta labi pa dakel diyà te impunù te gobirno.”
Si Sorobabel se batà i Salatiel.
Si Arni se batà i Esrom.
Meneng minikagi si Jesus, “Eked a, so doen kagi te Timanem insolat,
Penga niyan, timindeg dan aw impelowà dan sikandin lekat te lonsod dan. Kidoen diatas te bontod se lonsod dan. Yan inibing dan si Jesus doton te pangpang niyan amon idagdag dan sikandin.
Nemaed si Jesus kandin, aw minikagi, “Meibeg a. Kegolian ka.”
Meneng minikagi se menge Parisiyo, “Doen punù ingkeliwat i Moises te keilangan eked pegterbaho se otaw te aldaw te peg-etod. Nengà lay wedà kaw tolò kenyan?”
“Meneng seini se kagi ko diyà te kedita niyo nenenalan kanak. Kedekeli niyo te pedowan se poon niyo. Inangi niyo se mèpiya diyà te otaw egkebensi kenyo.
Gayed a egtolò te otaw simogò kanak, aw doen heman menge sondalo nesakop diyà kanak. Aw doen sondalo isogò ko, tomolò sikandin. Aw doen doma ipeangay ko, tomolò heman. Aw doen ipeinang ko te sineligan, yan se inangen din.” Yan se kagi te kapitan ingkeliwat dan diyà ki Jesus.
Nayan, doen bayi eg-ogpà kidoen te lonsod sìyan, aw nedengeg sikandin mig-inang te salà. Pegketaga-taga din te kimaen si Jesus kidoen te balay te Parisiyo, dimoton sikandin. Inibing din se lana metinadeg insawol kidoen te deitek botilya.
Nayan, se benì nesabog diyà te pinonoan te sagbet doen tigis, yan se iling te otaw ontò domineg te kagi te Timanem intoladà. Meneng penga niyan, wedad ontong dan, so dàgen dan te ibeg dan megkeyaman, aw ibeg dan te keluba te keneyonan, aw doma ibeg te pedowan dan.
“Olì ka den aw peg-indan ka diyà te menge kedomaan no tepad te mèpiya ininang te Timanem diyà kamno.”
Penga niyan, ibeg i Herod megkità ki Jesus.
Penga te pegdineg dan kenyan, kinità dan si Jesus olò sebad din. Wedà dan peg-indan diyà te doma otaw tepad te kinità dan kidoen lamig ontò nenamay.
Minikagi si Jesus diyà kandan, “Ontò dakel se geniyenen, aw pilabok se otaw meglegani. Timanem se tig-apò te pawà, aw keilangan megtawal-tawal kaw diyà kandin amon isogò din se menge doma otaw meglegani.
Nayan, wedà kenamay, dimateng se pengolo te simbahan te Judiyo. Meneng pegkità din te otaw sìyan nepelian, migpekediyò sikandin aw limaklak.
Aw sinila niyo se pegpelowà ko te bosaw so aneng-aneng niyo pineokit iyan te tolos i Belsebul, sinila niyo heman se kenyo tinoledaan, so egpelowà dan heman te bosaw lekat te otaw. Yan se doun te sikandan se megpetaga-taga kenyo te kolang se pegsila niyo kanak.
Yan se doun te minikagi se Timanem,
Eneng-enengi niyo tepad te menge owak. Kenà dan egpenanem. Kenà dan heman eglegani. Wedad heman pol egsolan dan te kànen. Meneng gayed dan egbegayan te Timanem te kànen. So eg-ipaten te Timanem se kedita te manok te kebenesan pengkey iling te wedad keelagà dan, ontò kaw din ipaten, so meelagà kaw pa diyà te kedita te manok te kebenesan.
Aw mebandes se kelamag lekat te polò, ketegahan niyo te meinit kwani se aldaw, aw penga niyan metoman iyan.
Aw megtakep se tig-apò te balay, pengkey tomawal kaw doton te lowà, eked kaw din peopi. Pengkey mikagi kaw, ‘Sir, owangi bag se tetakep nikaw.’ Meneng tomaba sikandin, ‘Wedà ko ketegahi aw kenan kaw lekat.’
Minikagi heman se doma otaw, ‘Kaling a pa nengognan, aw yan se doun te eked a peketanod.’
Penga niyan, migpeido-ido sikandin diyà te sebad otaw doen tanà kidoen, aw impetonggò sikandin te menge osa.
Aw eked kaw keseligi dalem te pegtonggò niyo te kedònan insalig te doma otaw diyà kenyo, eked kaw heman begayi te Timanem te ontong niyo doton te langit.
Iling kaw heman te sineligan sìyan, so penga te pegtolò niyo te kedita te punù te Timanem diyà kenyo, eked kaw pesiontongi, meneng keilangan mikagi kaw diyà kandin, ‘Eked kay nikaw duyuni, so olò day ininang se keilangan toloen day.’”
Minikagi sikandin, “Kidoen te sebad lonsod, doen howis kenà egpenimanem aw kenà heman egkeido te doma otaw.
Metoman a ibegay diyà te belad te menge otaw kenà Judiyo. Kebebeyatan a, aw pemilangen a, aw teptepan a.
Dimateng se ikedowa sineligan aw minikagi, ‘Sir, se sebad gatos imbegay no diyà kanak, neinang iyan lima gatos.’
Meneng ininang niyo den ini iling te ogpeanan te megdedempasay.”
Timaba dan, “Selotan te Roma.”
“Doen aldaw domateng te pegbàtan se dakel simbahan induyun niyo seini. Tigkan iyan kebàtan, aw wedad palos bato ketenanan diyà te lanto te doma bato.”
Yan se doun te keilangan gayed kaw meg-ahà, aw megtawal-tawal kaw te begayan kaw te Timanem te kagsen te pedowan amon meketayod kaw te kedita te kelimahan sìyan. Aw meketayod kaw, eked kaw keyàyà aw domateng a Timanem Migpekeotaw.”
“Pengkey medita se kelimahan ko, meneng sikiyo se gayed timaking kanak.
Gayed a migtoladà kidoen te dakel simbahan, meneng wedà a niyo dekepi doton. Meneng mekedakep kaw den kanak, so seini se aldaw pinemallì te Timanem aw meg-inang si Satanas te medaet.”
Pegketaga-taga din te lekat si Jesus te probinsya nesekopan i Herod, impeibing din doton kandin, so kidoen heman si Herod te Jerusalem te aldaw sìyan.
Migtompuyus heman se menge sondalo kandin. Dimoton dan kandin amon ipeinem dan kandin se bino sinengedan te wayeg.
Se menge bayi sìyan, yan si Maria tege Magdala, si Juana, si Maria inay i Santiago, aw menge bayi doma dan. Peg-indan dan kenyan diyà te menge sogounun i Cristo,
Meneng nelemitan dan, so eden dan aw along din.
Migpekeotaw sikandin iningedanan Kagi te Timanem, aw mig-ogpà sikandin doma kenami. Kinità day se kelangkaw din. Ontò sikandin melangkaw so sikandin se temisa Batà te Amay din. Ontò sikandin egpenabang, aw ontò benal se kagi din.
Yan timaking dan kandin, aw kinità dan se eg-ogpaan din. Miglegeana dan kandin lekat te menge alas kwatro te meapon lamig delem.
Pegkità din kenyan, ininang din se olisi lobid, aw impekadas din se kedita dan sipat menge karniro aw baka lekat te dowangen te dakel simbahan. Impelias din se menge lemisa dan, aw in-olà din heman se kwarta te menge otaw egliwan.
Seini se doun te ipelumun dan. Pegdateng te iningedanan Lowa dini te keneyonan, neibeg dan te kengitngitan aw kimulu dan te kelowahan, so medaet se eg-inangen dan.
Minikagi se bayi, “Sir, peinemi a te wayeg sìyan amon eked a palos kelao, aw amon wedad den palos keilangan te todà a somalok dini.”
Tapay minikagi si Jesus te kenà egsegmanen se menge telekeliwat te kagi te Timanem kidoen te probinsya tinebawan dan.
Pegdineg dan kenyan, labi dan pa meibeg mengimatay kandin. Neopal dan kandin so wedà sikandin taking te ketanem dan tepad te aldaw te peg-etod. Neopal dan heman so minikagi sikandin te Timanem se Amay din, aw pineokit kenyan onawa se kelangkaw din diyà te Timanem.
Penga niyan, dimoton si Jesus dipag te Lanaw te Galiliya, yan heman se iningedanan Lanaw te Tibiryas.
Mig-insà dan heman, “Eden lay se pengilala ipekità no kenami amon memenal kay kamno? Eden lay se inangen no kenami?
Insogò a te Amay ko wedad temanan din, aw doen heman pedowan ko wedad temanan lekat kandin. Iling heman kenyan se otaw komaen kanak, so yan se otaw begayan te pedowan wedad temanan pineokit kanak.
Pegtoladà din, ontò nepela se menge obanen te Judiyo, aw minikagi dan, “Kenan lebò lekat se kebiyasa te otaw seini? So wedà sikandin toledai te menge pengolo te simbahan.”
Wedà dan pegsebad, aw yan se doun te migpedindilay dan tepad kandin.
Migtompuyus se menge Parisiyo kandin aw minikagi dan, “Kenan lay se amay nikaw?”
Meneng ontò benal se kagi ko kenyo, aw yan se doun te eked a niyo pemenali.
Timaba se otaw, “Inday. Wedà ko ketegahi.”
Minikagi se otaw, “Pengolo, nemenal a den kamno.”
Egpenenalan se karniro ko te kagi ko, aw netegahan ko dan, aw egtaking dan heman kanak.
Mèpiya so wedad a kidoen te pegkematay din, so ketebangan kaw den amon lobosen se pegpemenal niyo kanak. Nayan, domoton kidon kandin.”
Penga te pegtawal-tawal i Jesus, timawal sikandin te dakel se kagi din, “Lazaro, lowà ka den kidoen.”
Pegdateng i Jesus doton te Jerusalem, wedà pa ketaga-taga se menge tinoledaan din te yan se pegketoman te pakang tapay insolat. Meneng penga te pegkeantay din lekat te nematay, aw pegpeengat din doton te langit, mig-aneng-aneng den dan te yan se impakang tepad kandin gebii, aw netoman den iyan.
Migbolon dan te pegpemenal dan, so pengkey doen ibeg dan iduyun te Timanem, meneng labi dan pa meibeg iduyun te doma otaw.
Penga te peg-ikagi i Jesus kenyan, ontò nelidò se pedowan din, aw minikagi, “Eneng-enengi niyo se kagi ko kenyo. Doen sebad kenyo megtolok kanak.”
Pemenal ka te inikagi ko, te diyà a te Amay ko, aw diyà heman sikandin kanak. Aw eked ka pemenal kenyan pengkey siak se minikagi kenyan, pemenal ka kenyan tandà te menge kepelahan ininang ko.
Aw tomolò kaw te impunù ko kenyo, yan ketegahan niyo te dakel se pedowan ko kenyo, iling te timolò a te impunù te Amay ko kanak, aw netegahan ko te dakel se pedowan din kanak.
Ipetaga-taga din heman te metoman dan ipelumun te Timanem, so dinaeg se pengolo te medaet dini te keneyonan.
Ingkeliwat ko diyà kandan se kebenalan insalig no kanak, aw nemenal den dan kenyan. Netegahan den dan heman te benal sikona se tinikedowan ko. Nemenal den dan te insogò a nikaw.
Pineokit te inikagi din sìyan, netoman se kagi tapay intawal-tawal din, te eked kebàti se otaw insalig te Timanem diyà kandin.
Timaba si Jesus, “Kenà dini te keneyonan se peglowan ko. Simpana dini te keneyonan se peglowan ko, yan domapit se menge sakop ko kanak amon eked a dekepi te menge obanen te Judiyo. Meneng kenà dini te keneyonan se peglowan ko.”
Pegdateng dan doton, inlansang dan sikandin diyà te kros. Doen heman dowa otaw doma din inlansang diyà te kros intollok diyà te tangkil din, aw si Jesus diyà te tengà-tengà.
Inibing dan se lawa i Jesus, aw ginakes dan iyan te sapot sipat te metinadeg, so yan se ketanem te menge Judiyo aw ilebeng se lawa te nematay.
Nayan, si Tomas, se doma ngadan din si Pingin, sikandin se sebad diyà te sempolò teg dowa tinoledaan i Jesus. Pegpekità i Jesus diyà kandan, wedad kidoen si Tomas.
Timaba si Pedro, “Ee, Pengolo. Netegahan no te ontò dakel se pedowan ko kamno.”
“Menge kedowa ko, netoman den se kagi te Timanem impesolat te Espiritu Santo ki David tepad ki Judas. Sikandin se nengibing te menge otaw migdakep ki Jesus.
kagi din,
Penga niyan, binonyagan dan se menge otaw nemenal te inikagi i Pedro. Doen menge telo melalan otaw nemenal te Timanem te aldaw sìyan, aw nekeakop dan diyà te otaw tapay nemenal.
“Kedita te telekeliwat te kagi te Timanem gebii, si Samuel aw menge doma telekeliwat neketetondog kandin, minikagi se kedita dan tepad te netoman den seini.
Sikona heman se minikagi pineokit te kemonaan day si David egtolò kamno gebii, so pineokit te Espiritu Santo, minikagi sikandin,
impedakep dan. Penga niyan, kineleboso dan.
Impeasdang dan diyà te menge sogounun i Cristo. Migtawal-tawal se menge sogounun i Cristo aw pinemàdan dan se pito otaw sìyan.
Pegtanan dan kandin doton te kilid te wayeg, netelaan te batà i Paraon bayi. Yan pigbatà-batà din si Moises.
49-50 ‘Langit se onsedanan ko, aw keneyonan se gìtanan ko. Siaken se mig-inang te kedita. Eked kaw pekebatog te peg-inang te balay ogpaan ko. Wedad etodanan inangen niyo kanak, so ininang ko se kedita.’
Pegkità i Simon te imbegay se Espiritu Santo pineokit te pegpemaed te sogounun i Cristo kandan, imbegay din se kwarta diyà kandan
Mig-insà si Saulo, “Sir, sinu ka lay?”
Miglegeb si Pedro doton te medita lonsod aw doton heman te menge sakop te Timanem kidoen te Lida.
Meketelo heman iyan keinang diyà kandin iling kenyan, aw penga niyan neengat se bekas doton te langit. Meneng wedad kinaen din.
so dinineg dan se menge otaw kenà Judiyo nekeikagi te medita kemolò kagi te doma otaw, aw dimuyun dan heman te Timanem. Penga niyan, minikagi si Pedro diyà te menge Judiyo timaking kandin,
Si Agabo se sebad kandan. Impeikagi sikandin te Espiritu Santo te agpet den domateng se bitil diyà te kedita te ogpeanan. Netoman iyan dalem te peglowan i Claudio doton te Roma.
Medita se otaw inindanan te kagi te Timanem, aw migkedita se otaw egpemenal.
Meneng se menge otaw doton te Jerusalem aw otaw limowan kandan, wedà dan ketaga-taga te sikandin se Egpelowà. Pengkey binasa dan se kagi insolat te menge telekeliwat te kagi te Timanem doton te simbahan dan te kelikit te simana, meneng wedà dan iyan kelebeti. Mig-okom dan kandin, aw yan netoman se inikagi te telekeliwat te kagi te Timanem.
Meneng doen menge Judiyo wedà pemenal migdeliseg te menge doma otaw kenà Judiyo amon meopal dan heman diyà te menge otaw nemenal.
Pegdateng dan doton te Jerusalem, sinagman dan te menge otaw egpemenal, aw menge egpengibing te simbahan, aw menge sogounun i Cristo. Penga niyan, mig-indan si Pablo aw si Bernabe te kedita te ininang te Timanem pineokit kandan.
Pegkenamay-namay dan kidoen, nesayo si Judas aw si Silas, aw minikagi se menge otaw egpemenal te mèpiya peg-ipanaw dan. Penga niyan, minolì dan doton te Jerusalem. [
Inibing dan doton te dowa howis aw minikagi dan, “Migsamok dan dini kenitadon. Sikandan se Judiyo,
Pegkedelem niyan, impekesayo te menge otaw egpemenal si Pablo aw si Silas, aw dimoton dan te Berya. Pegdateng dan doton, dimoton dan te simbahan te Judiyo.
Mig-ogpà diyà kandan aw migpetelebanay dan, so sikandan se otaw biyasa eg-inang te balay eg-etepan te penenaktun, onawa te eg-inangen i Pablo.
Mig-insà si Pablo, kagi din, “Eden lay kemoloi te pegbonyag se pinemenalan niyo?”
Dalem niyan, dakel se samok te kedita te otaw netipon. Wedà peg-onawa se kagi imbelobansag dan. Pilabok se otaw netaga-taga te nengà netipon dan.
“Na, domoton a den te Jerusalem, so yan se ibeg te Espiritu Santo kanak. Wedà ko ketegahi aw eden se domateng kanak kidoen.
Meneng minikagi si Pablo, “Ikà niyo egkelag. Ikà niyo egpemegay te lidò diyà te pedowan ko, so wedad beloyan aw iketan a doton te Jerusalem. Wedad heman beloyan aw imetayan a tandà te pegsalig ko diyà te Pengolo tadon si Jesus.”
“Siaken se doma niyo Judiyo. Timebaw a doton te Tarso, sebad lonsod doton te Silisya. Timilles a dini te Jerusalem. Si Gamaliel se meistro migtoladà kanak. Mig-iling a te kedita te punù egtoloen te kemonaan tadon. Measeb a egtolò te Timanem onawa te keaseb niyo songkani.
Yan timengteng si Pablo diyà te kedita te obanen te simbahan aw minikagi sikandin, “Menge kedowa ko, pengkey eden se neinang ko, meneng netegahan ko te ontò metòlid se aneng-aneng ko diyà te Timanem lamig songkani.”
Impeibing ko sikandin doton kamno, so doen ekon menge otaw megbangan kandin amon imetayan. Isogò ko kwani heman se menge otaw neopal kandin amon meg-indan dan diyà kamno aw eden se dimanda dan tepad kandin. Taman den.”
Pegkenamay-namay, dimoton si Felis aw esawa din si Drusila sebad Judiyo. Impeangay din si Pablo amon menenalan dan te itoladà din tepad te pegpemenal diyà ki Jesu Cristo.
Meneng wedà ko ketegahi aw eden se isolat ko diyà te melangkaw pengolo tadon si Cesar tepad te otaw seini. Yan impeangay ko sikandin amon menenalan ka Agripas aw kedita niyo. Penga niyan, indani a aw eden se isolat ko,
Minikagi si Agripas ki Pablo, “Te eked kenamay, meinang a no peden sakop i Cristo.”
Meneng idagsà kidon doton te sebad polò.”
Pegdateng day doton te Sirakusa, mig-ogpà kay doton te telo se delem.
Netegahan te Timanem te melobos se pedowan ko kandin te pegtoladà ko te Mèpiya Indan tepad te Batà din si Jesu Cristo. Netegahan din te gayed a egtawal-tawal diyà kandin tepad kenyo.
so doen ibegay din diyà te teg sebad-sebad otaw tepad te ininang dan.
Doen besi heman menge otaw eg-aneng-aneng te mepakay aw megkebolalaw kidon, so pineokit kenyan, ontò metaga-taga se doma otaw te egkeseligan se Timanem aw iduyun dan sikandin, aw yan eked kepakay aw ipelumun te Timanem se otaw egkebolalaw.
Meneng ikà niyo eg-aneng-aneng te tinenanan tadon den se menge punù ingkeliwat i Moises pineokit te pegpemenal tadon ki Jesus. Meneng so nemenal kidon den ki Jesus, mekebatog kidon den tomolò te menge punù ingkeliwat i Moises.
Doen heman doma ingkeluba tadon. Neluba kidon te doen den kelimahan tadon tandà te pegtaking tadon ki Cristo, so pineokit te pegtayod tadon te kelimahan, doen keilingan tadon amon eked kidon dàgi pengkey eden se domateng kenitadon.
Iling heman kenyan, keilangan eneng-enengen niyo te iling kaw den te otaw nematay so eked kaw den keibeg te salà. Pineokit te pegpesakop niyo diyà ki Jesu Cristo, binegayan kaw den te kaling pedowan, aw yan keilangan iduyun heman se Timanem pineokit te eg-inangen niyo.
Netegahan ko te wedad palos mèpiya kidoen te tapay pedowan ko, so pengkey meibeg a meg-inang te mèpiya, meneng eked ko iyan keinang.
Te eked pa iyan ketoman, netegahan tadon te ontò egkelimahan se kedita te ininang te Timanem dini lanto te tanà lamig seini, iling te bayi agpet tebawan.
Doen heman pinemallì te Timanem diyà te didowa batà te kemonaan tadon si Isaac, so tinebawan se esawa din si Rebecca te pingin.
Iling kenyan se kagi te Timanem insolat,
“Tebangan ko se menge otaw kenà Judiyo amon mingà kaw kandan.
Benal se kagi din sìyan te sinelilinan se menge Judiyo, meneng tinepò dan te Timanem so wedà dan pemenal. Inselilin kaw din so nemenal kaw. Yan peg-ahà kaw. Ikà niyo egpelangkaw-langkaw.
Tandà te pegpesakop niyo diyà ki Cristo, neinang kaw den iling te telekedowa, aw yan keilangan megpedekelay kaw te pedowan. Keilangan meagka se pedowan te kedita niyo te pegpesegmanay.
Eg-aneng-aneng se otaw netaga-taga te kebenalan te mepakay din kànen se kedita te kinemoloan te kànen. Meneng eg-aneng-aneng se otaw wedà pa ketaga-taga te kebenalan te eked din kepakay kànen se pengelapen.
Yan, pegpeidoway kaw iling te pegkeido i Cristo te kedita niyo amon iduyun se Timanem.
Penga niyan, aw meibeg se Timanem, ontò a meluba aw domoton a kenyo, aw megkagsen se pedowan ko aw komità a kenyo.
Timanem olò se netaga-taga te kedita. Iduyun sikandin te wedad temanan pineokit ki Jesu Cristo. Metoman iyan.
Yan se doun te wedad palos otaw mekebatog domuyun te kandin pegkeotawun diyà te Timanem.
Kenà melangkaw se otaw manggas. Kenà heman melangkaw se otaw megtonggò. Meneng Timanem se melangkaw, so sikandin se megpetilles te intanem.
Lamig seini, egbellosen kay, aw egkelao kay, aw wedad nael penenaktun day, aw pineeleg kay, aw lomelegeb kay so wedad balay day.
9-10 Nelibelan niyo besi te eked pekeakop diyà te peglowan te Timanem se otaw gayed eg-inang te medaet. Ontò niyo eneng-enengi se kebenalan seini. Eked pekeakop diyà te peglowan te Timanem se kedita te otaw eglayok te kenà kandan esawa, aw egsimba te kenà benal timanem, aw eglakad, aw bayot, aw egpenolis, aw otaw egpengewarta, aw eglasing, aw egbaet-baet, aw egpenakaw.
Mèpiya aw tomayod se teg sebad-sebad kenitadon kidoen te keogpà te pegpenenalan tadon te tawal te Timanem.
Pengkey netegahan niyo se kebenalan, aw simpana komaen kaw te pengelapen imbegay doton te simbahan te inotaw, aw kitaen kaw te doma otaw wedà ontò ketaga-taga te kebenalan, yan se labi pa mekebegay kandin te eneg te peg-iling kenyo komaen, pengkey aneng-aneng din medaet iyan.
Se kedita te otaw komagnan, doen eked dan kepakay inangen amon eked ketostos se kagsen dan. Aw tomayod dan kenyan, doen mekeabat te ontong, pengkey ininang iyan te dawen melanes te eked kenamay. Meneng sikitadon egpemenal ki Cristo, ibeg tadon kinewaen se ontong wedad palos temanan.
Na, aw tewalen kaw komaen doton te balay te otaw kenà egsalig ki Cristo, aw doen ibeg niyo domoton, mepakay iyan. Pengkey eden se ipekaen din kenyo, mepakay iyan kànen. Ikà niyo den eg-insà aw eden se ipekaen kenyo, amon wedad keeneng-enengan niyo.
aw penga te pegpesiontong din, binelà-belà din iyan aw minikagi, “Se pan seini, yan se lawa ko imetayan amon mekelowà kaw. Inangi niyo iling kani amon gayed a niyo keeneng-enengan.”
Meneng se lawa tadon, pengkey medita se kinemoloan niyan, meneng netibok diyà te sebad lawa.
Pengkey ibeg ko mekeikagi se kedita niyo te doma kagi eked kelebeti, meneng labi pa mèpiya aw mekekeliwat kaw te kagi te Timanem amon ketebangan se doma otaw egsimba. Labi pa mèpiya se pegkeliwat te otaw te kagi te Timanem diyà te peg-ikagi te otaw te kagi eked kelebeti aw wedad otaw mekeobad te ikegiyen din.
egkepenek se menge bayi doton te simbahan, so eked kepakay aw mikagi dan. Doen heman kagi te Timanem insolat, te keilangan tomolò se bayi te meama.
Penga niyan, metoman se kedita, so domaeg si Cristo te kedita te poon din pengkey kenan. Penga niyan, ipetunung din se peglowan din, aw iolì se kelangkaw te peglowan diyà te Timanem Amay,
Nayan, se lawa tadon doen temanan aw egkematay, aw keselilinan den te lawa wedad temanan aw eked heman kematay, yan metoman den se pakang insolat diyà te kagi te Timanem, te megkewedad se kemetayun so dàgen den.
Ibeg ko, tebangan kaw te Pengolo tadon si Jesus.
Mèpiya aw pegwedaden niyo den se salà ininang din. Sinelayi niyo se pedowan din amon eked sikandin lengà te pegpemenal so pelaban nelidò se pedowan din.
Meneng se Mèpiya Indan tepad ki Cristo intoladà ko, wedà iyan kelebeti te menge otaw egpesalo doton te pelumun,
Simpana aneng-aneng niyo migkebook a den tandà te keaseb te pegtaking ko te Timanem, aw den iyan, so ibeg ko iduyun se Timanem. Pengkey aneng-aneng niyo doen inenengen ko, meneng ibeg ko pa megtabang kenyo.
Menge kedowa ko egkedekelan ko te pedowan, so yan se menge pakang te Timanem kenitadon, mèpiya aw ontò tadon lobosen se aneng-aneng aw eg-inangen tadon, amon ontò kidon megketòlid pineokit te pegtolò tadon te Timanem.
Meneng ibeg ko megpetebangay kaw. Aw doen tabang ibegay niyo doton te otaw nelimahan, doen heman kwani aldaw tomabang dan kenyo aw simpana sikiyo se kelimahan. Yan se pegpetebangay niyo.
Pengkey siak se otaw iling kenyo, aw eg-ogpà a dini te keneyonan, meneng kenà iling te gira dini te keneyonan se pegsagda ko te menge otaw eg-eked te kebenalan, so kenà kanak pegkeotawun se egseligan ko.
Meneng eked tadon kepelahi se eg-inangen dan, so iling dan ki Satanas egpelingo-lingo te sikandin se sebad anghil insogò te Timanem.
So egtaking a ki Cristo, ontò a den egkeluba pengkey egkelomay a, aw tompuyusen a, aw egkelimahan a, aw egpemilangen a, aw eg-elegen a, so aw egkelomay a, yan egbegayan a te Timanem te kagsen amon meketayod a.
Timanem se iduyun te wedad temanan. Metoman iyan.
Doen aldaw ontò ko sinagda si Pedro, so doen ininang din kenà mèpiya. Pegdateng din doton te Antyokya,
Pineokit te pegkematay i Jesu Cristo, se kèpiyaan impakang te Timanem ki Abraham gebii, yan se minapet den diyà te kedita te otaw pengkey kenà Judiyo, amon mekekinawà kidon te Espiritu Santo, sìyan impakang te Timanem ibegay diyà te kedita te otaw memenal.
Netegahan ko te ontò kaw neluba te kidoen a doma kenyo, so ontò se ibeg niyo megtabang kanak pengkey eden. Meneng iling te netodà den se pedowan niyo kanak.
Ibeg ko peden, megpetepò heman se menge otaw egsamok kenyo, sìyan egtoladà te keilangan tomolò kaw te punù ingkeliwat i Moises.
Timanem se egpemegay te kelinaw te pedowan aw keido. Ibeg ko, ibegay din iyan diyà te kedita te otaw egpemenal aw tomaking te kebenalan insolat ko seini, pengkey diyà te menge Judiyo aw menge otaw kenà Judiyo.
so pengkey iling kidon te nematay tandà te peg-inang tadon te medaet, meneng binegayan kidon te Timanem te kaling pedowan tandà te pegpesakop tadon diyà ki Cristo. Pineokit te tabang te Timanem kenitadon, impelowà kidon din lekat te salà.
Yan doen ipunù ko kenyo. Ikà niyo eglengà tandà te kelimahan dimateng kanak lekat te pegtoladà ko kenyo menge otaw kenà Judiyo, so pineokit te kelimahan ko sìyan, doen kèpiyaan niyo.
so netegahan ko te tinoledaan kaw tepad ki Jesus aw impetaga-taga kaw tepad te kebenalan intoladà din.
Keilangan meg-inang kaw te mèpiya dalem te doen pa aldaw, so medita se otaw gayed eg-inang te medaet songkani.
Gemiti niyo se kedita te kekamang ipegbegay te Timanem diyà kenyo, amon eked kaw dàgi i Satanas te peg-akal din kenyo.
Dakel se pedowan dan kanak, so netegahan dan te pinemallì a te Timanem meg-indan te Mèpiya Indan tepad ki Cristo.
Domuyun se kedita dan te ngadan i Jesus,
aw amon meinang a sakop din. Wedà peg-aneng-aneng se Timanem te metòlid a pineokit te pegtolò ko te menge punù ingkeliwat i Moises, meneng eg-aneng-aneng se Timanem te metòlid a pineokit olò te pegsalig ko ki Cristo, so eneng-enengen te Timanem te metòlid se kedita te otaw somalig ki Cristo.
Wedad den kepulukan ko so nekekinawà a den te kwarta impeibing niyo kanak, igsà doen pa samà. Wedad den kepulukan ko so binegayan a den i Epafrodito te impeibing niyo kanak. Iling iyan te metinadeg ipegbegay diyà te Timanem, so kinità din iyan aw neluba sikandin kenyan.
Pengkey kineleboso a, meneng neluba a den, so pineokit te kelimahan ko, melobos se pedowan niyo diyà ki Cristo. Pineokit te pegtayod ko te kelimahan, kelumunan ko se kelimahan ibeg i Cristo okitan ko amon ketebangan se kedita te otaw egpemenal, kedita tadon impolingun te lawa i Cristo.
Ikà niyo eg-aneng-aneng tepad te menge keibegan te otaw dini te keneyonan, meneng keilangan meg-aneng-aneng kaw tepad te ibeg i Cristo doton te langit.
Aw domateng doton kenyo se kedowa tadon te pegpemenal si Tikico, sikandin se meg-indan kenyo tepad te keogpà ko dini. Egkeseligan sikandin egtoladà, aw egkedekelan tadon sikandin te pedowan. Sikandin se doma ko eg-inang te ibeg te Pengolo tadon.
So sogounun kay i Cristo, mepakay aw somogò kay kenyo. Meneng peg-ogpà day doma kenyo, wedà kay sogò kenyo, so neido kay kenyo iling te pegkeido te inay diyà te menge batà din eg-ipaten din.
Keilangan mèpiya se pegpengognan te teg sebad-sebad kenyo menge meama, aw kenà mekeyèyaay.
Keilangan gayed meluba se pedowan niyo.
Doen den eg-inangen te Olo te Medaet, meneng iling te eles-eles se peg-inang din, so eked sikandin kitai singed aw meabat se egpekebelabag kandin.
Ibeg ko, tebangan ka, aw keidowan ka, aw begayan ka te kelinaw te pedowan lekat te Amay tadon Timanem aw Pengolo tadon si Jesu Cristo.
Eked kepakay diyà kanak aw bayi se megtoladà aw lomowan diyà te meama. Keilangan olò dan menenalan,
Netegahan tadon te mepakay se pegpengaen tadon te kedita tandà te inikagi te Timanem aw tandà te pegpesiontong tadon diyà kandin.
“Ikà niyo egpongos te baka aw meglegiyek te trigo, amon mekekaen iyan.”
E Timoteo, peg-ahà ka te metòlid se pegtoladà no te kebenalan insalig kamno. Ikà eg-inabut te balaw eked keibegi te Timanem aw kebolalaw ipegtoladà te menge otaw eden dan aw doen kebiyasa imbegay te Timanem kandan,
Yan se doun te egpeketayod a te kelimahan dimateng kanak amon ketebangan ko se menge otaw pinemallì te Timanem, so ibeg ko mekelowà dan heman lekat te salà pineokit te pegpemenal dan ki Jesu Cristo, aw kominawà dan heman te kaling pedowan wedad temanan.
Pemilangen pa se kedita te otaw migpesakop diyà ki Jesu Cristo aw melobos se pedowan dan tomolò te ibeg te Timanem.
Siak si Pablo se simolat kani. Sineligan a te Timanem aw sogounun a i Jesu Cristo.
Keilangan inangen tadon iyan dalem te pegtagad tadon te mèpiya aldaw aw kitaen tadon se kelangkaw te Timanem egpelowà kenitadon, si Jesu Cristo egpelimanan tadon.
Kedengan wedad nael ontong no kandin, meneng songkani doen dakel ontong ta kandin.
Doen heman sebad kagi te Timanem diyà te Batà din,
Minikagi heman,
“Yan neopal a aw migpunù a, ‘Eked ko dan peogpai doma ko doton te mèpiya ogpeanan impetagad ko.’”
So nenamay kaw den migpesakop diyà ki Cristo, yan biyasa kaw den peden megtoladà te doma otaw. Meneng sikiyo se keilangan todà toledaan te tagnà intoladà kenyo lekat te kagi te Timanem. Iling kaw te batà olò egsoso aw eked pa pekekaen te pengelapen.
Nayan, gebii, ininang telekagon se menge bowad-bowad i Levi, aw si Aaron se tagnà telekagon dan. Pengkey timolò dan te menge punù ingkeliwat i Moises, meneng wedà peg-aneng-aneng se Timanem te metòlid dan pineokit te eg-inangen dan, aw yan se doun te keilangan isogò te Timanem se sebad kemolò Telekagon tadon iling te pegkagon i Melkisedec.
Minikagi heman se Timanem, “Iling kani se kaling peokit inangen ko te menge bowad-bowad i Israel te modi aldaw.
Se telekagon te Judiyo, yan se eg-awop te Ontò Tambì te simbahan te kelikit te omay amon mengibing te dipanog te ayam-ayam. Meneng si Cristo, mekesebad olò se pegpemegay te kandin pegkeotawun, so botong se pegkematay din.
Keilangan megpetebangay kidon amon ontò benal se pegpedekelay tadon te pedowan aw peg-inang tadon te mèpiya.
Simalig heman si Abraham diyà te Timanem. Pegtawal te Timanem kandin, timolò sikandin aw nesayo lekat te lonsod inogpaan din. Pegkesayo din doton, wedà din ketegahi aw kenan se dotonan din, meneng dimoton sikandin te ogpeanan impakang te Timanem kandin.
Impekadas dan lekat te menge lonsod inogpaan dan. Yan miglegeb dan doton te kebigtilan aw doton te menge bontod, aw mig-ogpà dan doton te menge ilib aw doton te awang te tanà. Pengkey mèpiya dan otaw, meneng wedà pekebegay se menge doma otaw kandan te keluba dini te keneyonan.
Pineokit te inikagi te Timanem sìyan, netegahan tadon te pegbàtan din se kedakel te ininang din aw pegwedaden din iyan amon mesamà olò se eked palos kebàti.
so aw meketayod kaw te kelimahan aw gayed kaw somalig diyà te Timanem, yan se mekebegay kenyo te kedalem te pedowan.
“Kedekeli niyo te pedowan se doma otaw iling te peg-aneng-aneng niyo te kenyo pegkeotawun.”
Lekat te sebad bahà lomowà se kagi mèpiya aw medaet. Menge kedowa ko, eked inì kepakay inangen. Keilangan ontò mèpiya se kagi tadon eked sengedi te medaet,
Netegahan den te Timanem te miglimbong kaw te pegtandan niyo te menge otaw migterbaho doton te pawà niyo. Dinineg te Timanem se pegbelisì dan, aw yan domapit kandan se Timanem metolos.
Meneng impetaga-taga te Timanem kandan te eked ketoman se kagi din ingkeliwat dan tepad ki Cristo te eked dan pa kematay, meneng sikitadon se netomanan te kagi te Timanem ingkeliwat dan. Netoman den iyan aw yan se intoladà diyà kenyo. Se menge otaw migtoladà kenyo te Mèpiya Indan sìyan tepad ki Cristo, tinoledaan dan te Espiritu Santo insogò din lekat te langit. Ontò mèpiya se kebenalan sìyan igsà ibeg te menge anghil metaga-taga dan peden heman tepad kenyan.
Yan se dimateng kandan so wedà dan penenalan te kagi te Timanem, aw yan se pelumun impetagad din kandan.
Keilangan megpekeaseb sikandin megsebad te pedowan din diyà te doma otaw.
Doen kagi te Timanem insolat,
Yan, pengkey netegahan niyo den se kedita niyan, pengkey nelobos den se pegtaking niyo te kebenalan pinemenalan niyo, meneng ibeg ko gayed a megpeaneng-aneng kenyo tepad kenyan.
Aw egketaga-taga se menge otaw tepad te Pengolo tadon si Jesu Cristo migpelowà kenitadon, timanan dan te medaet keogpà te otaw dini te keneyonan. Meneng aw meboyo dan, aw todà dan dàgen te kededàtan, ontò medaet se keogpà dan labi pa medaet diyà te keogpà dan te wedà dan pa ketaga-taga tepad ki Cristo.
Simpana mikagi kidon te wedad palos salà ininang tadon, iling iyan te mekeikagi kidon te bolelawun se Timanem, aw wedà tadon pa ontò soli se kagi din diyà te pedowan tadon.
So netegahan niyo den te metòlid se Batà te Timanem si Cristo, yan se doun te keilangan ketegahan niyo heman ini. Aw metòlid se eg-inangen te otaw, yan se pengilala te ininang dan te Timanem menge batà din.
Meneng diyà kidon den te Timanem, aw yan se doun te egpenenelanen te kedita te otaw egtaking te Timanem se ipegtoladà tadon. Meneng kenà kidon egpenenelanen te otaw kenà egtaking te Timanem. Yan se pengilala amon ketegahan tadon aw sinu se egtaking te kebenalan aw sinu se egtaking te kebolalaw.
So netegahan tadon te menenalan sikandin te kedita te pemoyoen tadon kandin, yan netegahan tadon heman te nekinawà tadon den se pinemoyò tadon kandin.
Kedowa egkedekelan ko te pedowan, ikà eg-iling te otaw eg-inang te medaet, meneng peg-iling ka te otaw eg-inang te mèpiya. Se otaw eg-inang te mèpiya, yan se otaw migpesakop diyà te Timanem. Meneng se otaw eg-inang te medaet, yan se wedà ketaga-taga te Timanem.
Seini se impekità i Jesu Cristo. Ingkeliwat din ini lekat te Timanem diyà te kedita tadon egtolò kandin, amon metaga-taga kidon aw eden se metoman domateng te eked kenamay. Siak si Juan sebad sakop i Jesu Cristo. Doen anghil insogò din amon ipetaga-taga din ini kanak.
Minikagi heman sikandin, “Solat ka heman te anghil egtonggò te menge sakop te simbahan kidoen te Pergamo. Seini se kagi isolat nikaw. ‘Seini se kagi ko kenyo. Siak se egpengibing te sondang ontò megalang.
Se kedita niyo domineg te kagi ko, keilangan tomolò kaw te kagi te Espiritu Santo diyà te kedita niyo egpemenal.’”
Penga niyan, kinità ko heman se magsen anghil, aw timawal sikandin te dakel se kagi din, “Sinu lay se melangkaw otaw mekebatog meglebad te solat seini? Sinu lay se melangkaw otaw mekebatog mengabat te pengilala seini amon mebasa ini?”
Penga niyan, timaba se epat ayam-ayam metolos, kagi dan, “Metoman iyan.”
Sempolò teg dowa heman melalan lekat ki Simeon.
Penga niyan, mig-edop se ikelima anghil te bodyong din, aw doen kinità ko iling te bitoen kidoen te tanà, so nedagdag sikandin lekat te langit. Binegayan sikandin te konsì amon mekeowang te awang pesalo doton didalem te tanà wedad temanan te kedalem.
Penga niyan, kininawà ko se deitek papil inibing te anghil, aw kinaen ko iyan. Ontò iyan màmis iling te teneb diyà te bahà ko, meneng peg-ame ko kenyan, migkepait iyan diyà te getek ko.
Yan indagdag se dakel nagan lekat te langit. Sikandin se migpelingo-lingo memokan gebii, aw iningedanan ki Satanas, aw biyasa sikandin eg-akal te kedita te otaw te keneyonan. Indagdag sikandin lekat te langit kidoen te tanà sipat kedita te anghil din.
Timindeg se kedita dan kidoen medapag te onsedanan te peglowan, aw kidoen te epat ayam-ayam metolos, aw kidoen te menge obanen. Migdelangan dan te kaling delangan. Sikandan olò se nekeiling te kaling delangan sìyan, so sikandan se impelowà te Karniro lekat te salà kidoen te keneyonan.
Simbahen ka te otaw lekat te kedita te lonsod,
Kidoen te kilay din, insolat se ngadan doen kedegdagan in-eles, kagi din, “Babilonya, lonsod nedengeg, eglekatan te kedita te kepoyun aw kedita te medaet kidoen te keneyonan.”
Mikagi dan, “Ontò mekelelayò se lonsod nedengeg. Nenaol se otaw kidoen te mèpiya sapot, aw tila te selotan, aw melalag. Migpalas dan heman te bolawan, aw bato meelagà, aw menge pirlas.
Penga niyan, kinità ko se menenanap mebolot aw menge selotan te keneyonan sipat kedita te sondalo dan. Netipon dan amon megbolaw te otaw simakay te kodà mepotì aw kedita te sondalo lekat te langit.
Ontò melangkaw se alad te lonsod sìyan, aw sempolò teg dowa se lelebangan niyan. Sempolò teg dowa heman se anghil migtonggò te menge lelebangan. Sinolatan se lelebangan te ngadan te sempolò teg dowa pongan te bowad-bowad i Israel.
Siaken se Alpa aw Omiga, siaken se keteboan aw temanan te kedita, so monà a pa diyà te kedita, aw modi a pa heman diyà te kedita.”
