Dagudagunai God sapama ba dobu i wosei si tupuwa.
God yasegana kaikaposi ruwamo i wosisi. Yasegana maragasina wai kao ba kaowai e rauyasegana, ba yasegana kega maragasina wai nawaravi, ba pomai e rauyasegana. Ba gwamegwame yabata i wosisi.
Ba God i wona, “Keyama uwauwasi ereonowasi, ba keyama uwasi ere pesisi ereonowasi, niko dobu ai a bereberimi wai kami kam.
Ba kona kupurina kana gold wai i gaire saki ba bane puguna maragasina bedilin ba akima kaimasavina onyx wai yebo namai.
basuna kona sebare karinai i botu.”
Damanina Bada God wasike i toirubai i wona, “Awaika kairavina nikona ku wosei?”
Ba am waina saki kaowam,
Ba Bada God i wona, “Karaku sebare wai kota rutainita, gairena ba goyona i kuiri. Tani gesei, kata kega yarona ina kotoi ba yawasa keyamina uwana ina yauni ina kani, ba ina ma damana.”
Karaku, a kaonawaim teim ku kasibunui ba tarana ku tano i sororo kairavina niko tano ini sinikikiyim.
Sebare kesana i purupurukaniku kairavina a kasibunui ba
Enosh i tupuwa murinai, Seth i mana bodu 807 ba natunatuna sebasebare ba bibaine mutusi si tupuwa.
Nikona wai Noah ana rurutuwa. Kona maranai pipiya kamosi yai wai Noah i kesina wata pipiya gaire sakina ba ana wose totorisi ba God mata kamonai i mamana.
Aba payapayaya gaigairesi ereonowasi God matanai pesi kesana kamonai sebasebare asi 7 ere kaokaowasi ke yauna. Ba aba payapayaya ereonowasi kega gaigairesi God matanai, wai pesi kesasike kamosiyai sebare ere kaowana ke yauna.
Kutukutuba kao 40 i nebonei ba okowa i gae wai tano kamkutubi wai waka i rukaruwei.
Muri yai bunebune i porai, okowa ita kitai i mama taveyei, kona kega.
bao ba bokasira,
Au bidamanina maragasina mama damanina kurimi a tereterei. Kata kega kutukutuba yawasa ereonowana ina kasibigoyoni meyei, ba yebo kega kutukutuba dobu ina kasibigoyoni meyei.”
“Canaan a kaonawaim,
Ba Javan natunatuna sebasebare wai
Philistia biyisi wai namai Pathru, Caslu ba Caphtor biyisi,
Apasad ba Eba tamana wai Shelah.
Saba Bada i gakira i botu meyagina kaikapona ba nao tower si bowabowai wai kinanina kairavina.
Damanina Abram, Lot kurina i wona, “Kom wai abuku ba kota wai rakaraka ba kega bai kaogegeyana basuti yai ina mana, kona ata aba payapaya kasi aba potapota kamosi yai ina tupuwa.
Namai ana abiabiyisi i keyauwarisi wai pomai si kokonisi, si ravisi ba si kwabikwabinisi yepo ku Hobah, Damascus ku yabaratina mena.
Maranai kao i gaigakira wai Abram i kenouwapa i dauwa rabobo ba baidibara aba naganagarina i sowo potai.
Ba au bidamanina maragasina a terei kom ba am rakaraka muri yai te botubotu wai kurisi. Niko bai damanina maragasina mama damanina. Yauku am God, ba yebo am rakaraka muri yai te botubotu wai kosi asi God.
Ba Bada Abraham kurina i rerematara, Mamre keyamisi kaikaposi gaburisi yai, kona ana gweda matamketa parinai kao borabora wai i makira i mamana.
Damanina ba Bada Abraham kurina i wona, “Awaika kairavina Sarah i maniba ba i wona, ‘A morapa saki ba kade ani tuwa?’
Ba Abraham Bada kurina i wona mena, “A bibabaim au goyona ke notataveyei ba ai tepatora wai ani sisiya kurim, Bada, yauku pipiya mom ba kega au maragata ba ati sisiya.
Saba Lot i kaotupetupenisi wai yabata si nae ba si riu ana ku yove. Lot kam i bobunagi kairavisi ba bread kega yeast yabata i kapuni ba kasi kam i wosei ba si kam.
Damanina ba Bada keyama ba akima karakarasina kusana rautainina i garu kirei Sodom ba Gomorrah ku tepasi.
Nikosi murisi yai God Abraham i rurubai,ba kurina i wona, “Abraham!”
Ba Abraham kona kupurina i yorei, “Bada ina Berena.” Ba karaku patana pipiya niko maranai te yoreyorei, “Bada ana koya tepanai ina berena.”
ba wai kesana mesumesuna;
Niko kupurai ke mana ba Yauku gwabimi yai ana mana ba ani gairenim. Kairavina niko kupura ereonowana kom ba am rakaraka murimi yai te botubotu wai ana berimi ba a kaobiyoyobana Abraham kurina wai ana wosei ina tupuwa.
Ba i nagara ba i wona, “Ageee, a bigawara naki, aba naganagarina! Memena bage, niko God ana yove, ba sapama matam ketana.”
yebo kom a bereberim,
Joseph ba Benjamin.
Ba tuwatuwana kurina si wona, “Kom ke nosinosi kuni taupauma ba kuni badikai?” Damanina ba ana meumeu ba sisiya kairavina, yagisi i su bobunuisi ba nakata naki kurina si yagisi.
ba si yauni ku dogu gasarina mena, si garu kirei.
Potipar i nuwagaire saki Joseph kurina wai i wosei ikesina kana bosaibisaibira, ba yebo ana yove ba sawara ereonowana ku yarona i terei i potapota.
Ba bibaita kairavina a rasarasa wai kana kwama pariku ai i vera bigarui ba yove kamonai i vera i kasibau ku matara.”
Damanina ba Joseph kurisi i wona, “God i kesina meumeu basusi ebi debena. Ami meumeu ko woniku.”
Saba vedu kana aba potapota pipiyina wai Joseph kega i nosi, nuwanuwana isu wapa taveyana.
Damanina ba Pharaoh, Joseph kurina i wona, “A bomeumeu wai kega kesana kotoi basuna i woniku. Ba si woniku kata kom pipiya te bomeumeu wai basusi ke wonewonisi.”
Kata Pharaoh, babadisi i toirubaisi, “Memena sebare nikasike, God ana Kanuma, kamonai e mamana wai tana panani?”
Maranai Jacob i nonori kata kam Egypt kamonai i mamana wai, natunatuna sebasebare kurisi i wona, “Awaika kairavina ko bimatabagiyana? Ko vera baba!
Damanina ba Joseph kurisi i wona, “Ko msi ratu kuriku.” Ba si msi ratu kurina ba i wona, “Yauku wai waresimi Joseph, ba koi gimoniku wai si botuviku Egypt.
Damanina i wona, “Yauku God, tamam ana God, kega ku Egypt naena kuna nagarei. Namai am rakaraka ana wosei dam kaikapona kesana.
Saba Jacob kasauna i bokotoi ba murimurina, Ephraim gayaminai i terei ba geduna i kasibonei kata iyarokona, Manasseh gayaminai i terei, saba kona wai iyarokona.
“Komi kami wabai, Israel ini gairena ba ina wona,
ba dam ba dam kona sina bosisiri.”
Asi yawasa si wosei i goyo saburere ba, asi saibira isu bita taveyana brick ba motar si wosewose, ba yebo masawa si wosewose kata, si bobisipuvisi kega bage rorowa rutainina.
Ba sebarena i wona, “Kom kotoi bibadana i berim kata kuni buibuiyikai, kom ke nosinosi, Egypt biyina ku kasibunui wai nanakasike kuna kasibunuiku?”Damanina Moses i nagara ba i nuwasuya, “A nosinosi awaika a wosei wai si kuira roboi.”
Ba God i wona, “Yauku wai kom gwabimiyai. Ba nikona wai am matakira kata, kuna kuiri Yauku mom ai poraim. Maranai pipiya Egypt kamonai kuna uraba kasibauwisi wai, niko koyai God kona bopepetei.”
Ba Bada, Moses kurina i wona, “Karaku wata taupauma kega am sisiya ina nonori wai au kiyakiyaya mutusi Egypt kamonai pesarisi ana wose.”
Ba yebo kona kaonai ba kao 7 murinai dugu kaobaisiyena kona yauni, kega nikosi kao ruwamo kamosi yai saibira kesana kona wosei saba kam wata ko bobunagi.
Israel biyisi Ramese si kasibau taveyei ba si nae ku Sukkoth mena. Kosi sebasebare wata ereonowana asi 600,000 rubana kaesi yai si yewo, ba bibaine ba pipiya gunaguna wai kega si baiyavisi.
Tamarai natum sebare ina toirubaim, ‘Nikona basuna wai awaika?’ Ba ke wonei, ‘Bada yarona maragasina Egypt kupurinai patuma kamonai i urabakasibauwikai.
Damanina ba Bada Moses kurina i wona, “Awaika kairavina kuriku ke tutou? Israel biyisi ke wonisi sina nae mom.
Dama ba Moses ba Israel biyisi niko tabora Bada kurina si tabori:
Boga dumaduma i tarasowoisi;
‘Ana vera nunurisi, ba ana taina tawanisi.
ba kam abiya tano i tonanisi.
Kuna botuvisi ba kuna terisi
Moses bibaita kairavina wai Bada kurina i tou ba Bada keyama ragana yoginaikei i beyei ba keyamina i garu kirei ku okowa wai okowina tomanina i gaire. Ba namai Bada i yoyobanisi ba kairuwana kairavisi i wosei ba yebo i rurubaisi.
Israel biyisi mekabage si wonisi wai si wosei; mutusi si utubitaura saki, ba mutusi wai kega.
Israel biyisi manna bodu 40 si kam bonei yepo si verakasibau ku Canaan kupurina.
Moses rawana sebarena Jethro, Midia biyisi asi priest, awaika ereonowana Moses ba Israel biyisi God kurisi i wosei ba, Egypt kamonai i uraba kaibuvisi wai, warana i nonori.
Ke nonora kabitam ba ana kaobibeyebeyim, ba God kaurim ina mana. I gaire saki kata nikosi pipiya asi bimagoyowana kom kuna yauna kuna nae God kurina. Damanina pipiya kairavisi God kurina kuni sisiya ba asi bita kuna berei.
Kata Moses koyai i gakira ba Israel babadisi i runotuwanisi ba Bada awaika ereonowana i kaotunetunei wai i kara berisi.
Damanina ba God pipiya nikosi wona ereonowasi i sisiyana.
Kom kega maturam kuni sisiyena kwarumei.
Memena bage kona bogoyoisi ba, sina tou kuriku wai, asi tou ana nonori,
Damanina Moses tara kabomina i yauni ba pipiya ku tepasi iru sewasewaisi ba i wona, “Ko kinani, niko tara ebi beyita kata bi damanina maragasina Bada yabata ko wosei wai gamona nununai nanakasike ko wosei.”
Bidamanina Maragasina Dedewagina kabarina kairavina wai pawo koi tupasusurana ku kapi kamona ba kona kabari.
ba God ana Kanuma ai bonuwei, wai nuwasuya, kuira ba saibira a berei wai sawara ereonowasi yaronai e wosewose:
Maratom didibarinai pipiya asi suwara kapukapunisi ba nuwanuba suwarisi aba payapayayisi si kapuna. Ba si makira si kam yogoyogo ba si tomatoma neganega, ba sibi kakaiwaka wose.
Ba Aaron kurina i wona, “Nikosi pipiya mekabage si wosim wai, kui naovisi niko piragagoyo kaikapo sakina ko wosei?”
Bada, Moses kurina i wonei, “Akima petapetasi ruwamo ke ru tasi, rorowa kui kasi gaoworana wai rutainisi ba wona, a kiruma wai nanakasike yebo ana kiruma mena.
Maranai Moses kurisi i sisiya i kakaba wai, kana kwarewai naona i sowoi.
Bosuwana kabomina ba kana aba bimsiri yebo yabata ki boroisi ba ke bobaisiyeisi.
Ba yebo runabonabo gold yai si wosei wai Tabernacle kamonai tupapapara naonai i terei,
Memei bage am suwara kapukapunina wai aba payapayaya sebare wotuna kesana kuna suwara wai, kega gubagubagina kuna botuwei ku Tabernacle matamketana wai Bada ina bosekwaim.
“Kotoi wata gubaga kona, dibudowa kona sinina ina yano tabiri wai yagiyagina ina botu Aaron kona natuna kesana e bipriest wai kurina.
Kega sebare kesana sebare kwainana ina dauwei nakasike bage wasike e dudauwei wai rutainina. Nikona God kurina wai i goyo saki.
“Israel biyisi nikasike koni gairenisi ba kona wona kurisi,
Damanina ba si nae ba tano si nanagi, Zin kupura momnai ba si nae ku Rehob, Lebo-Hamat kupurina parinai.
Ba Nun natuna Joshua ba Jephunneh natuna Caleb, kosi yabata tano si nanagi wai, ere yapoyisi kasi gara si sika.
Yauku Bada a wona, bisuwona nikona ana wosei, niko kaikorotona kuriku si kawakasekase wai, ereonowasi niko kupura momnai sina kakaba. Nina sina rabobo.’”
Aaron natuna Eleazar yabata keurabaisi, ko gae ku Hor koyana.
Ba Israel biyisi kawariyonayona si poraisi Sihon Amori biyisi asi taupauma sita wonei,
kawariyonayona i porai si nae Beor natuna Balaam ana kupura Pethor okowa parinai i mamana wai si yorei. Balak i wona, “Dam Egypt yai si verakasibau ba dobu si bonuwei ba gwabiku ai si kwanatu.
Maranai donkey Bada ana aneya i kinani wai ku gara i ratu ba kaena iuna raturatui wai yebo ba i ravi meyei.
God wai kega pipiya mom kata ita kwaruma,
‘Ko kinani awaika God i wose!’
Israel biyisi Shittim meyaginai si mamana wai, sebasebare si dagui Moab bibaine yabata si raukaipara.
Am bibadana maragasina mutuna ki garubonei kurina kata Israel biyisi ereonowasi sina bosisirei.
Damanina ba Moses Israel biyisi kurisi i wona, “Kairuwana ereonowana ani beyebeyimi wai ko bosisirana wai kona mana ba kona riu ami kupura Bada ami God e bereberimi wai kona yauni ba ini karimi yai.
muri yai ba natunatumi sebasebare sini nuwatainisi ba god mutusi sina bopepetisi wai, Bada yana ina borabora saki wai yagiyaginai wata ina kasibigoyonimi.
Ba kupura mominai manna tutunumi si buruburuwei wai i kanimi ba i wosimi koi moyaka kata i rurubaimi mara murinai komi ami gairena kairavina.
Maranai taupauma asi aba makimakirai ina makira wai, ikesina kairavina niko kaotunetune tupana Livai biyisi kairuwana pepana sina berei wai ina kirumi.
Maranai peroveta Bada kana wabai e biyonayona ba wosena kega ina tupuwa wai, kona kuiri kata kona warana wai kega Bada i sisiya. Nao peroveta wai ikesina ana sisiya ba kega kona nagarei.”
Ki maragata ba ki tepatora saki. Kairuwana ereonowana au saibisaibirina Moses a berei wai ko kinana kabitamni kata kona bosisirana; ba kega kesana kona vera taveyei wai birana gairena wata.
Ba Bada naoki ai dam pesarisi i kwabinisi si kasibau, nanakasike Amori biyisi kupurinai si mamana wai, ba yakai yebo Bada kana bosaibiri basuna kona wai ama God.”
Sebare kesana kana waba Elkana, kona wai Jeroam natuna ba Jeroam wai Elihu natuna ba Elihu wai Tohu natuna ba Tohu wai Zuph, Ephraim biyina natuna. Rama kupurinai i mamana Ephraim koyanai.
Kega am saibisaibirina kuna nosi kata wasike neganegana; Au nuwapoya ba nuwagoyo kaikapona kamonai wai nina a raupari.”
au maragata i beriku.
Wasike kaipokina pipiya asi 7 ini tuwisi
Iyabosi Bada te gebeyei wai ini utu gaowogaoworisi.
Samuel Bada kega i kuiri kairavina kega meyana Bada i sisiya kurina.
Bada wai Samuel gwabinai ba i rakata i gae ba awaika tupana i wonei wai i tupuwa.
Ba natunatumi bibaine wai ina yaunisi ina ba kaomainimainisi bane wosewosesi ba bitaba ba kam sina gibu kairavina.
Kona kaonai muri yai Saul ita botu, wai Bada Samuel i wonei,
Saul abuna i wona, “Ke woniku, Samuel awaika i wonim?”
Samuel Saul i yegai, “Ku neganega Bada am God i kaotunetuneim wai gamona kega ku bosisirei; kuta bosisirei wai am basileiya Israel kamonai ita bobimaragata damanei.
Samuel i wona Saul kurina, “Ke boterei! Awaika Bada God pomai i woniku wai ana wonim.”
tarabibisaka bopepetina rutainina.
Saba Bada Samuel kurina i wona, “Kega ana kaidagima kona tupuwina kuna kinani, kairavina a bisinikikiyei. Pipiya awaika te kinakinani wai Bada kega kosi e kinakinana. Pipiya wai tupuwina e kinakinani, saba Bada wai nuwanuwana e kinakinani.”
Saul, David ku abiya kamona i biporai kata sita kasibunui saba David i gebinubaisi ba kana waba i rakata ba si kuira roboi. Saul ikesina i bibaga David ita kasibunui saba i wosewose kabakabai. David i kuiri kata kega rubana ita mana Saul ana waina ita kasibunui. Damanina ba kam ba kapiya kega i yauna ba nagara i vera.
Rorowa Saul i taupauma maranai, kom ama abiabiyisi ku binaovisi abiya kairavina, ba Bada kurim i wona kata, ‘Kom Israel biyisi kasi aba potapota ba asi bada.’”
Yauku wai tamana ba kona wai natuku.Maranai goyona ina wosei wai, saroba ana berei ba ana kaobitotori nanakasike bage tama natuna kurina e wosewosei.
Damanina David kurina, i wona, “Karaku nina ke mana ba maram ani poraim kuna veramaga.” Kata Uriah Jerusalem yai i mana kao ruwamo.
Am bada ana yove a berim ba kaokaowana ku nimam a terisi. Israel ba Judah asi basileiyisi a berim. Abisiri yai nikona i yogiyogi saki wai, yebo kaikapo sakina ata berim.
Ana saibisaibirisi si toirubai, “Awaika kairavina nikasike ke wosewose? Pipiyaikei yawayawasinai wai ku bisiya ba ku tutou, saba karaku pipiyaikei i rabobo wai ku bomsiri ba ke kamkam!”
Pipiya kurisi i raumamara i wona, “Sebare kesana muriku ai ina botu kona wai i maragata saki kega bage yauku, kega gaireku ba ata borunoma kana kae sumasuma ata tombaunisi.
Ba pipiya iyabosi ana bibeyebeyena si nonori wai si wareyei, kairavina ana bibeyebeyena ere maragasina kega bage kairuwana bibeyebeyena biyisi rutanisi.
Ba si panani wai si wonei, “Pipiya ereonowasi kom te nuwenuwenim.”
“Kata awaika kairavina niko sebare nikasike e bisisiya? God ikesina wata piragagoyo ina notataveyana!”
Kona kega kesana kotoi wine wauna ba ku wine bobitaurina katamanina ina sewai, ina wosei wai ina ruruwa wai wine kana bobitaura ini kwata, ba wine ba kana bobitaura sina goyo. Kega, wine wauna wai yebo kana bobitaura wauna.”
Ba koroto i rakata saki, kona kairavina wai Iesu ana nonorayauna i wonisi, kata waka sita bobunagi kairavina wai kega koroto sita una raturatuisi.
Kona mekabage basileiya kesana ikesina ina geyara meyei, ba ina geyara meyei wai, ina peku.
Saba ana pesi i rubusaga  maranai wai mutusi si peku ku keta, ba manu si botu wai si kam roboi.
Pipiya mutusi wai pesi keta parinai e pekupeku wai nanakasike. Kata Bada wonana te nonori saba Satan e botubotu nuwanuwasi ai e yuyauna taveyei.
Iesu yebo i wonisi, “Meo bimaiba tana yauni ba God ana basileiya tani sisiyei ba tani beyebeyena?
Mara i pesara kaena ba yarona chain yai ba kiramai si kaupatupatuma, saba ereonowasi i yaraga robo, ba yebo kega kesana kotoi maragasina ba ita gebi nubai.
Ba maranai Iesu i gerugeru ku waka wai kanuma goyona sebarena i riuni wai i yawasa ba i babai kata yabata sita nae.
Ba wasikena i kuiri kata awaika i tupuwa kurina wai ere naganagarina ba ere kirokirorona i botu Iesu naonai i maere sogasoga ba awaika i wosei wai i suwonei.
Kona kairavina kega rubana kiyakiyaya kesana ita wosei, saba pipiya gubagubagisi kega pesarisi i borubaisi ba si yawasa.
Kairavina John mamanina Herod i wonewonei, “Nikona kega damanina kata tuwateim kaowana kuta utusekwai.”
Kata kosi wata wakai si nae ku kupura bogana.
Ba i pora taveyisi murinai, i gae ku koya barana pari kairavina.
Kata Pharisees ba giu bibeyebeyena biyisi Iesu si toirubai si wona, “Kata awaika kairavina am nonorayauna kega wawata asi dudura te kibikibi wai kega te biyaro suwana ba kasi kam te kamkam?”
Kotoi wata ere tainam wai ke nonora.”
Wasikena i veramaga ana ku yove ba natuna i kinani ana gawara tepanai i dudauwa, ba kanuma goyona matapa wata i kasibau taveyei.
Yebo kosi gwabisi yai iyana soesoesi ruwamo si mamana wai i yauna ba kairavisi i kaikaiwa, ba ana nonorayauna i wonisi kata pipiya sita berisi.
Ba kosi si wona, “Poga asi 7.”
Damanina pipiya korotosi ba ana nonorayauna yabata i yorisi si botu kurina ba i wonisi, “Kom kotoi wata am waina kuni sununuriku wai ikesim ke kaotaveyim, ba am korosi ke kabari ba ki sununuriku.
Ba kosi si toirubai, “Awaika kairavina bibeyebeyena biyisi si wona kata Elijah ina kai botu?”
Ba maranai Iesu koroto i kinanisi si veravera kurina wai, kanuma goyona i kaotunei, “Kom taina pota ba kawa pota kanumina a kaotunetuneyim, ke kasibau taveyei ba kega meyana kuna riuna meyei.”
Ba kotoi wata kega e biabiyita wai kona kamoti yai.
Ba Iesu i kaobeyisi i wona, “Mekabage Moses i kaotunetuneyimi?”
Iesu i kaobeyei i wona, “Awaika kairavina ku yoriku kata gaireku? Kega kesana kotoi gairena saba God ikesina wata gairena.
Koi tinabaenega i wona, “Ta gegae ku Jerusalem, ba Sebare Natuna priest kaikaiwabosi ba kairuwana bibeyebeyena biyisi ku yarosi sina terei. Ba kosi sini kunumakei ba sina kaotaveyei ina rabobo, murinai Gentile biyisi ku yarosi sina terei.
Ba maranai i nonori kata Iesu Nazareth biyina, wai i dagui i paraparara, “Iesu, David natuna, ki nuwanuwaniku!”
Ba pipiya pesarisi kasi tarasowo ketai si yabara, ba mutusi wai keyama ragaragasi ere rurausi dipai si tara wai si yabara.
dam ereonowasi asi pari yovena.’
Saba kosi i kesisi si kaoboneyana si wona, “Memei bage tana wona, ‘Sapamai wai.’ Ini toiruba kata, ‘Awaika kairavina kega koi geruwei?’
wai karaku i akima kaimasawina.
Ba kana kasitawana soberena i rabai, ba yebo natuna kega ba i rabobo. Ba kasibitonu yebo wosena kesanina kurina i tupuwa.
David ikesina mom Kanuma Kaobaisiyenai i sisiya i wona,
Ba Iesu i kaobeyei i wona, “Nikosi yove kaikaposi ku kinana? Kega kesana nina kana gawarai ina mana ereonowasi wai sini garu kikirana.”
Kona maranai sinasina iyabosi manamanawisi ba ere pepeyisi wai kurisi ina goyo saki.
Kesanina yebo, nikosi sawara kona kinana sina tuputupuwa wai kona kuiri kata marana wai matapa nina matam ketai damana.
Moyamoyakisi mamanina yabata kona mana wai, tamarai koni baisisi. Saba yauku wai kega mamanina yabata tana mana.
Ba maranai kosi si kamkam wai, Iesu bread i yauni ba i kaikaiwa ba i botomni, ba ana nonorayauna i berisi i wona, “Ko yauni; nikona yauku tupuviku.”
Saba kona i nae yogina ikei ba i peku ku tano ba i rupari kata rubarubana niko sini nomosa orana kega ita riuni.
Ba ana nonorayauna ereonowasi si sumarei ba nagarina si vera.
Saba kosi ereonowasi si wona, “Ko kasibunui.”
Saba Iesu kega i kaobeya, wai Pilate i nota kabakaba.
Ba gayamina keyamai si raviravi ba si kanukanui, ba ere binamisi si bopepetei.
Ba ora 9 kamonai, Iesu gamona kaikaponai i parara i wona, “Eloi, Eloi, lama sabachthani?” Kona basuna wai, “Au God, au God, awaika kairavina kui sumariku?”
Kata Sunday maratom didibarinai, kao i gegae wai kosi si nae ku karawaga,
Ba pipiya bibitumaganisi wai nikosi matakira sina wose. Yauku kau wabai, wose kaimasavisi sina wose, kanuma goyogoyosi sini rukasibuwana ba gamo bubausi yai sini sisiya,
Ba Zechariah aneya i kinani wai, i sikwana ba i nagara saki.
I nae yegeyege sinitupana kesana, kana waba Mary kurina. Ba Mary wai, kona sebare kana waba Joseph, si bobeyei kata ita rabai. Ba Joseph wai, kona taupauma David ana rakaraka kesana.
Ba gamona kaikaponai i para i wona, “Bibaine ereonowasi kamosi yai wai kom bibi gairenim, ba natum kuni tuvei wai, yebo kona bibi gairenina!”
Ba Elizabeth ana bi tuwa marana i neratui wai, i tuwa natuna sebare.
Ba ana kao bi yoyobana kaoaobaisiena ina nosi wai, nosinosita ini nuwanuwanisi.
ba natuna yarokona sebare i tuvei. Ba garai i sumai ba aba payapayaya asi aba kamkam kamonai i dau’vei, kairavina wagawaga asi yove kamonai wai gawara kega.
Ba bi gairena suwarina marana i neratui wai, Moses i kaotunetunei wai nanakasike. Joseph ba Mary Iesu si yauni si nae ku Jerusalem, Bada sita bere meyei.
ba i sobere i mamana yepo kana bodu eighty-four, i morapa saki. Saba kega meyana God ana yove i kasibau taveyei, kao ba pom ibi siya ba i raupari.
Iesu tupuwai ba nuwasuyai i rakata, God ba pipiya i nuwa gairenisi.
Pipiya sima baenega, ba nuwasinesiyai si nosinosi bage John wai kona Keriso.
Levi wai tamana Simeon, ba Simeon wai tamana Judah, ba Judah wai tamana Joseph, ba Joseph wai tamana Jonam, ba Jonam wai tamana Eliakim.
Ba kom kuna bopepetiku wai, nikosi sini karimi yai.”
Pipiya ereonowasi si kao bigegaeni, ba wona kai masavisi i sisiyana wai si wareyei ba si wona, “Niko Joseph natuna kona?”
Ba Iesu warana kupura tupana i bonuvei.
Maranai Simon Peter nikona i kinani wai i maere sogasoga Iesu naonai ba i wona, “Bada ki sumariku yauku piraga goyo pipiyiku.”
Meo sisiya rumatarina, am piraga goyo a nota taveyisi, kona ana wona, ke bomsiri ba ke yewo?
Wine wauna wai wine kana dubi wauna ku kamona mena sina sewai.
Simon kana waba i yorei Peter ba tuwa teina Andrew, James ba John, Phillip ba Bartholomew,
Kotoi wata nebanebam ina ravi wai ki kam tabirim yebo newana ina ravi. Ba kotoi wata kam tara sowo ina yauni wai ke boterei yebo kam kwama ina yauni.
Keyama ereonowasi uwasiyai ba ta kuikuirisi. Pipiya koveya kega keyama biru goragoranai te pokepokei, ba grape kega sinamona ere rurirurina tepanai te pokepokei.
Damanina abiya badana turaturana si veramaga ku yove wai, saibisaibirina yawayawasina si kitai.
Ko kasibau awaika kota kitai? Sebare gara gaigairesiya i kaubunaga wai kota kitai kona? Kega, yabosi gara monimonikisi te kotekote ba tema kamkam mom wai, kosi taupauma asi yove kamosiyai te mamana.
Iesu i kaobeyei i wona, “Simon, sawara kesa ana wonim.” Simon i wona, “Eee damanina, bai beyebeyena biyim ke woniku.”
i wona, “Mara kesana, baobao biyina i kasibau ana pesi ita baoni, ba maranai ana pesi i raubusagi wai, mutunsi si peku ku keta ba pipiya si utu gudai, ba manu si botu si kam roboi.
Ba pipiya kesana Iesu i wonei, i wona, “Sinam ba titeim wai matarai tebi potapota, asi waina sina kinanim.”
Pipiya si kasibau awaika itupuwa wai kinanina kairavina. Ba maranai si botu Iesu kurina wai, nao sebare kanuma goyogoyosi si kasibautaveyei wai, ere garana ba gayamina i gaire Iesu kaenai i makira i mamana si panani wai, si nagara.
Iesu i nonori wai Jairus i wonei i wona, “Kega ke nagara, ki geruwana mom ba natum ina yawasa.”
Herod i wona, “John kamyona a wona wai si kasiyaragi. Saba niko sebare wai kona kotoi wai warana a noonori?” Ba i wosewose rubai kata Iesu ita kinani.
Karavina kotoi wata am yawasa kairaviku ina kao taveyei wai, kega ini siwani, ba kotoi wata ana yawasa ina gegenuwei wai, ini siwani.
Ba kanuma goyona e yuyauni wai mara kesana erasarasa paraparaga, e paoropaoro ba e pekupeku, ba kawa puropurona te kasikasibau. Kega e boterei ba e kasikasi bi goyoni.
Iesu ana Nonorayauna James ba John, niko wose si kinani wai si wona, “Bada am waina keyama kai karakarasina sapamai kana yore kirei ina karasisi kona?”
Nao yove yai koma kikita, ba kega yove bausi kurisi koi garubonabona. Ba awaika wata sina puyoimi wai ko kam ba ko toma, kairavina bagibagi biyisi wai asi maisa sina yauni.
Tamaku sawara ereonowasi i beriku, ba kega kesana meo pipiya i kuiri kata natuna wai kotoi, saba tamana i kesina wata. Ba kega kesa meo pipiya i kuiri kata tamana wai kotoi, saba natuna i kesina wata ba iyabosi natuna i binebineisi wai ini beyisi.”
Kairuwana kuira biyina kaobeyei i wona, “I kamyosukuwei wai, kona.” Iesu i wonei i wona, “Ke nae ba wosena kesanina ke wosei.”
Kairavina pipiya ereonowasi tebi baba wai, te yuyauna. Ba te nuvenuvena wai te panapanana ba terau kesakesara wai, matamketa kurisi e botaveyei.
Ba ina veramaga wai, yovena gairena ba bunabunagina ina panani.
Neganegami! Kata God kupuna wata i wosei kona kamonai yabata i wosei?
Kona maranai koroto kaikapona si notuwa ba, sibi ututawatawana bibirana. Ba Iesu ana Nonorayauna wata kurisi ikai bisisiya i wona, “Ko kita kabitamnimi, kata Pharisee biyisi asi yeast, kega ini garubona kurimi. Kosi wai kwaruma bitasi
Damanina Iesu niko bi maibai kurisi isisiya i wona, “Mara kesana, sebare marimariyina ana tanowai kam si uwa kabitam.”
Saba ana Basileiya ko kai nuveni, ba nikos sawara ereonowasi ina berimi.
kona saibisaibirina wai kega ina kuiri kata abi siri yai, kona meo maranai, ana bada ina botu. Ba ina botu wai, ini tara yaraganei, ba ana gawara kega bibi geruvisi kamosi yai ina terei, yabata sina mana.
Iesu ikaobeyisi iwona, “Komi ko nosinosi kata nikosi Galilee biyisi nikasike si rabobo wai, kosi asi piraga goyo sirakata saki, kega bage Gallilee biyisi tupasi rutainisi kona?
Iesu nikasike i sisiya wai kana abiya si sinimaya. Saba pipiya wai, wose kaimasavisi i wose kairavina si nuwagaire.
Iesu i kaobeyisi i wona, “Ko nae nao kukou garagara ko wonei, kata karaku ba maram kanuma goyogoyosi ani kasibaunisi ba gubagubagisi ani yawasisi. Ba kao bi tonuinai au saibira ani kakabi.
Damanina Iesu kam badana kurina i wona, “Maranai kao basuna kamna, kona rabisi kamna kuna wosei wai, kega turaturam ba tuwa teiteim, kona am rakaraka, kona maturaturam marimariyisi kuna yorisi sina kam. Kairavina kosi yebo sina yorim, ba awaika ku wosei wai sini sarobi.
Ba kotoi wata ana korosi kega ina kabari, ba ini saununuriku wai, kona kega au nonorayauna.
A wonewonimi, kesanina yebo nanakasike, piraga goyo pipiyina kesana ikei ini nuwabirabira wai, sapamai kairavina nuwagaire ina rakata saki. Kega bage pipya gaigairesi asi ninety-nine.
Saba tamana ana saibisaibirisi kurisi i para i wona, “Yagiyaginai kwama monimonikina natuku koi kotei, ba ring ku yaro rakorakona ko terei. Ba kae sumasuma ku kaena koi kotei.
Damanina ba, pipiya ereonowasi ana bada ana sawara si yauna mom, ba kega si maisani wai, i yorisi si botu. Ba pipiya i nao i botu wai i toirubai i wona, “Kom au bada gwabinai kam taraboga biyamo wata te mamana?”
Ba namai yebo sebare moyamoyakina kesana, kana waba Lazarus, sinina ereonowana gubaga si bonuvi ba i mamana. Pipiya si kabakabari si botubotu sebare marimariyina ana matam ketai si tereterei.
Memena bage kao kesana kamonai mara seven wose goyona kurim ita wosei, ba mara seven ita botu ita wona, kurim ita tombaubauni wai, ke nota taveyei.
Ba Iesu kurina i wona, “Ke bomsiri ba ke nae, am bi geruwana i yawasim.”
A wonewonim, kona pominai pipiya ruamo aba dudauwa gawarina kesanai sina dudauwa, kesana ina yauna taveyei ba kesana wata ina mana.
Yauku taparoro kesakesasike kamosi yai abi siya kao ruamo, ba awaika ereonowana a yuyani wai, asi ten kamonai kesana God a bereberei.”
Iesu i kaobeya i wona, “Awaika pipiya kurisi i padapada wai, God kurina kega i padapada.”
Iesu kurina i wona, “Ki kinana, am bi geruwana i yawasim.”
Saba ana pipiya si sinikikiyei wai kairavina, i nae ba murinai wara si porai si wona “Niko sebare kega ama waina kurikai ini Taupauma.
Ba maranai i botu Bethphage, ba Bethany meyagisi ku gwabisi, koya kana waba Olives tepanai ana Nonorayauna ruwamo i poraisi si nao. Ba kurisi i wona,
Kom, ba natunatum am papa kamonai te mamana wai, sina kasi baigoyonimi. Kega kesana akima kana gawarai e mamana wai, sina boterei kana gawarai ina mana. Basuna kom God i botu kurim wai marana kui buruburuvei.”
Sebarena yebo ana saibisaibirina kesana i pora meyei. Saba niko sabisaibirina si ravi, ba si wosei i sinimaya, ba yaro kabana si pora taveyei i nae.
Awaika debai i sisiyei wai, kega rubana kaena sita botaini. Ba i kaobeyisi wai, si sinimaya ba kawasi si pota.
Damanina Iesu i toirubaisi i wona, “Mekabage wai pipiya te wonawona kata, keriso kona David natuna?
Maranai abiya, ba pipiya bi badana sini bi gegeyei, warana kona nonori wai, kega kona nagara. Nikosi sawara sina tupuwa, saba mara damona kega ina botu yagiyagina.”
Ba mutusi seri yai sina rabobo, ba mutusi wai sina patumisi, ba sina yaunisi sina nae dobu bubausi yai sina terisi. Ba God kega si kuiri wai pipiyisi, Jerusalem sina resoresoi yepo, God asi mara rubana i terei wai ina yauni.
Mara i botu, kata kam kaikapona kana waba, Baisaubona kamna kairavina. Kona maranai wai flour kega yeast yabata te kapukapuni.
A wonewonimi, niko kam kega ana kanikani yepo, basuna damana God ana Basileiya kamonai, ina tupuwa.”
Iesu i wona, Simon! Simon! Ke nonora! satan God gwabinai bi damanina i yauni. kata ereonowami ina raurubaimi. Goyona, ba gairena kamomi yai ini buburanei, nanakasike bage, baobao bitana wheat e rukosokosovi wai rutainina.
Ba kurisi i wona, “Awaika kairavina ko dudauwa? Ko bomsiri kona rupari, kata kega ku ruruba kamona kona riu.”
Damanina Bada i taibira, ba totorina Peter i kitai. Ba Peter nuwanuwana i rupaira kata Bada mekabage kurina i wona, “Karaku niko pominai, muri yai kokorereko ina tou wai, kom mara tonu kuna wona kata kega ku kuiriku.”
Saba kosi si kao tupetupena si wona, “Judia kupurina ereonowanai, niko sebare ana bi beyebeyenai, pipiya kamosiyai reso, ba bi rauwa te tuputupuwa. Galilee yai i dagui, ba i botu karaku nikei i verakasibau.”
Saba kosi si para damadamana, si wonawona, “Ko tuparatui! Ko tuparatui!”
Abiyabiyisi yebo, si botu si namei, ba wine kawasi kwamkarina si yauni si tomani,
Maranai, Rorititaina si duwu ba niko wose sita wosei wai, kona kega i damaninei. Kona ana meyaga Arimathea, Judia kupurina kamonai, namai i botu. Ba kona wai God ana Basileiya ana botubotuna i potapotai.
Bibainesi wai, Mary Magdalene, Joana, ba James sinana Mary, ba yebo bibaine mutusi, nikosi wose Iesu ana Nonorayauna si wonisi.
Iesu kurisi i wona, “Abi neganegami naki, mekabage wai awaika Peroperoveta si sisiyei wai, kega koi geruwana yagiyaginei.
Kona i wonisi murinai, yaroyarona ba kaekaena i beyisi.
Yepo mara i botu wai i gae ku sapama. Ba muri yai ita gae ku sapama wai, Kanuma Kaobaisiyena ana maragatai ana apostle i bineisi wai, i kaobibeyebeyisi.
Kona wai ata pipiya kesana ba kamoti yai i saibisaibira.”
Ba si kinakinana ba sawara kesana pepe rutainina karakarasina si kitai ba si kasi mosamosarisi, ba si botu kesakesasike tepasi yai si toga.
pipiya ereonowasi kurisi.
ba kadakadarina ina botu.
kona kega am Baibaiyawasina Kaobaisiyena
yepo kam abiya ku kae gaburim ana terisi
Ba namai sebare kesana i tupuwa goyo digadigana, si kabari si gegae God ana ku yove matam ketana, te yoreyorei Matamketa Kepamarina, ba kao patepatena namai si tereterei ba pipiya si riuriu God ana ku yove si riuriu wai ku riurisi i bikawakinana.
Ba warewaresiku, karaku mosi a kuiri kata, ami babada yabata awaika ko wosei Iesu kurina wai, ami kita bigaruwana tepanai.
Ba priest kaikapona kana waba Annas wai namai, ba yebo Caiaphas, John ba Alexander ba priest kaikapona ana rakarakana mutusi yabata si kesanisi.
Saba Peter ba John si kaobeyisi, “Nikona wai komi wata koi buibuiyena meyimi, kata mekona wai wose totorina God matanai, komi kana bosisirimi kona God kana bosisiri.
Ba karaku Bada, asi kao binaganagara ke nonori, ba am saibisaibirisi ki baisikai, kata kani tepatora ba waram kani sisiyei.
Ora tonu murinai wasikena awaika i tupuwa wai kega i kuiri ba i botu i riu.
Damanina ba aneya i wonisi wai nanakasike si wosei. Mara tomtom ai si riu God ana ku yove garana kamona ba pipiya bibeyebeyisi si dagui.
Ba babada kurisi i wona, “Israel sebasebare, ko nuwasuya kabitam ba muri yai awaika kona wosei nikosi sebasebare kurisi.
Ba Stephen, kona God ana maragata ba baibaita i bonuwei, wai kiyakiyaya ba matakira kaikaposi pipiya kamosi yai i wosewose.
Ba kona maranai Abraham sini bonaina kairavina God bidamanina maragasina i berei.Ba Abraham natuna sebare Isaac itupuwa ba kao 8 kamonai ba sinina si bonai.Muri yai Isaac natuna Jacob i tupuwawai yebo sinina si bonai, ba Jacob natunatuna asi 12 yebo sinisi si bona.
Ba Moses kana bodu 40 i yauni wai i nuwasuya kata ita nae turaturana Israel biyisi ita kinanisi.
Ba Israel biyisi kupura mominai si gaenisi wai kona namai kamosi yai tutunuta yabata, ba aneya i sisiya kurina Sinai tepanai ba wona yawayawasina i yauni kata ita kaoberita.
Kata tutunuta naki kupura mominai God ana Tabernacle yovena si boneubuvei. Ba kona wai God, Moses i kaobibeyei kata mekabage ita bowai ba ita kirumi wai nanakasike i wosei.
Ba komi God kairuwana ana aneya i porai wai ko yauni saba kega ko bosisiriyei.”
Kata kona meyagina kamonai wai nuwagaire i rakata saki.
Ba a kinanim wai kom nuwa badobado ba piragagoyo i bonuvim.”
Ba kega kesana kotoi ana rakaraka ini sisiyisi,
Ba iyabosi yabata si nenae wai asi sisiya i kakaba ba si msi damana; kairavina gamo si nonori saba kega kesana kotoi si kinani.
Ba iyabosi wata namai si nonori wai si sikwana saki ba si toiruba si wona, “Niko, sebarena kesanina Jerusalem kamonai, pipiya Iesu kana wabai si bopepeta wai, i kasikasi bigoyonisi kona? Ba memena bage i botu mena, yebo pipiya ina patumisi ina nae priest kaikaposi kurisi.”
Ba Joppa bigeruwana biyina kesana i mamana, kana waba Tabitha, Greek biyisi te yoreyorei Docas. Kona wai wose gaigairesi i wosewose, ba pipiya moyamoyakisi i potapotaisi.
Ba aneya i sisiya i kakaba wai i nesaira, ba Cornelius ana saibisaibirisi ruwamo i yorisi ba kana aba potapota kesana, kona abiabiyina saba God i bokuwayei.
Ba si kaobeyei si wona, “Yakai wai Cornelius, Rome biyisi asi bada kaikapona i poraikai ka botu. Ba kona wai God e kumakumarei, ba ana yawasa i gaire saki, ba Jew biyisi te bokuwayei. Ba Aneya kaobaisiyena i wonei kata kom kuta botu kurina ana ku yove, ba awaika warana kuti sisiyei wai ita nonori.”
Niko sisiya God i porai Israel biyisi kurisi wai ku kuiri, nuwanuba warana gairena Iesu Keriso i botuwei. Ba kona wai ereonowata ata Bada.
si wona, “Kata kom Gentile biyisi asi ku yove ku riu, ba yabata ko kam!”
Maranai mutusi Peter ana sisiya si nonori wai bigesaira si boterei, ba si dagui God si bokabakabari. Si wona, “Ta kinakinani kata God Gentile biyisi yebo i nuwanuwanisi wai si tombaubauna meyisi ba yawasa mama damanina si yauni.”
Maranai Herod i kinani kata Jew biyisi si nuwagaire wai, yebo Peter si patumi. Nikona wai Baisaubona Poragina  maranai.
Mara i tom wai, patuma yovenai abiabiyisi si bonegenegesi, kairavina kosi kega si kuiri kata Peter mekemena i nae.
Ba kona wai, neyarina kana governor Sergius Paulus, sebare notanotana kwainana. Ba asi wara i porai sita botu kata ana waina God wonana siti sisiyei ita nonori.
Kona murinai God bibuibuiya biyisi i berisisiti bada yepo peroveta Samuelana ku mara.
karaku yauku wai tamam.’
bagunai wata kotoi ina wona berimi.’”
Ba saba Jew biyisi mutusi kega asi waina siti geruwana wai Gentile biyisi nuwanuwasi si piroi wai warewaresisi si abiyisi.
Ba mara kau ereonowana ana nuwayauyauna ebi beyimi nikosi matakirai kata kona wai emamana. Kata kusana kaidamonai e biporai ba mariya ba kam pesarisi, ebereberimi ba nuwasisira ebi bonuvimi.”
Maranai si botu ku Jerusalem wai, bigeruwana biyisi ba apostle ba warawaraetesi si verabeyisi ba God kosi awaika ereonowana God kamosi yai i wosei wai si mamatarei.
ba ana bobimsiriyei.
Kosi Bada Iesu Keriso kana waba kairavina asi yawasa si kaotaveyei.
Paul i nae ku Derbe ba yebo ku Lystra ba namai bigeruwana biyina yarakina kesana, kana waba Timothy i mamana, kona sinana wai Jew ba kona bigeruwana biyina, saba tamana wai Greek sebare.
Kao kesana ka gaigakira pari ku gawarina ba aba saibisabira wasike urumina kanuma goyona karinai i mamana wai ka panani. Kona wai pipiya naosi yai awaika kurisi ina tupuwa wai i wonewonisi, ba mane kaikapona ana babada kairavisi i wosewosei.
Ba si kaobeyei, “Bada Iesu ki geruwei, wai kom ba am rakaraka yabata kona yawasa.”
Ba maranai kega si pananisi wai Jason ba bigeruwana biyisi mutusi si taina seserisi si kasibau baibuibuiya biyisi kurisi. Ba si parapara, “Paul ba Silas dobu ereonowana te resoresoi. Ba yebo karaku niko meyagai te resoresoi.
Athens biyisi ba pipiya tumana nina te mamana wai, kapokapoyanisi asi waina saki wose wausi sini sisiyana, ba sini tainabaenegana.
Namai Jew biyina kana waba Aquila, Pontus sebare kaowana Priscilla yabata karauwata mom Italy yai si botu, kairavina Caesar Claudius Jew biyisi ereonowasi i kaotuneisi Rome sita kasibau taveyei.
Damanina ba ereonowasi si taibira ba Jew biyisi asi dugu yove badana wauna Sosthenes, bibuibuiya yovena kamonai si botawani ba si gudai. Saba awaika si wosewosei wai Gallio i ma paraparaga.
Paul i toiruba, “Kata abi babataito ko yauni?”
Jew ba Greek biyisi Ephesus kamonai si mamana wai warana si nonori wai si nagara saki, Bada Iesu kana waba si bokuwayei ba si wareyei.
Kamonai pipiya ereonowana si bubuwa wai, si paraparara kwatakwatama, mutusi sisiya kesana ba mutusi sisiya bauna. Ereonowasi si bubuwa kairavina, pesarisi kega si kuiri awaika kairavina si notuwa.
Bread Kega Yeast Yabata Poragina murinai wai, Philippi ai wakai ka geru ba kao 5 murinai Troas yai kai kesanikai ba namai yebo kao 7 ka mana.
Matapa awonimi kata, Jew ba Greek biyimi God kurina kona tombaubaunimi, ba Iesu koni geruwei.
I sisiya i kakaba, wai si maere sogasoga ba i rupari.
Saba i kaobeyana, i wona, “Awaika kairavina ko tutou, ba nuwanuwaku ko kasikasigudai? A bobunaga kata kega kau patupatumiku wata saba, yebo Bada Iesu kana waba kairavina, Jerusalem kamonai ana rabobo.”
kata si rausi ba si paraparara, “Israel biyimi, koi basikai! Niko sebare kupura ereonowana ata pipiya e bibeyebeyesi kata Moses ana kairuwana kega sina bosisiri, ba yebo Greek biyisi i urabaisi si riu God ana ku yove ba God ana yove si pudapudai.”
Maranai si nonori kata Hebrew gamosi yai i sisiya kurisi wai si boguguba damana.
Damanina ba i wona, ‘Tamatamata asi God i bineim kata ana waina kuna kuiri, ba Baibaiyawasina Kaobaisiyena kuna kitai, ba wona kawanai kuna nonori.
Ba abiya badana i wona, “Yauku mane kaikaponai ai maisa wai karaku ai Rome pipiya.”
Mara i tom mena wai Jew biyisi si notuwa ba si dugu ba si kaobaiyoyobana, Kata siti siya kega sita kam, kona sita toma yepo Paul sita kasibunui.
Niko sebare Paul Jew biyisi si botawani ba yoginaikei sita kasibunui saba au pipiya yabata kai yawasi kairavina a bopanani kata kona wai Rome sebare.
Abisiri yai kom yebo ikesim, kuna toirubai kata awaika ka bikunumakei wai basuna kuna panani.”
Felix abiabiyisi asi bada i kaotunei Paul ita bokibukibui kabitamni saba ita boterei, turaturana sina botu sina rugenari ba ana waina awaika, wai sini baisi.
Saba memena bage goyona a wosei ba sarobina wai rabobo wai yauku, kega rabobo a bisinikikiyei. Saba Jew biyisi tebi kunumakiku wai, kega bisuwona ba kega kesana kotoi ana maragata e mamana kata ina berena taveyiku. Au waina Caesar ini buibuiyiku!”
Ba a panani kata kona kega kesana goyona i wosei, ba ita rabobo, ba i baba ana waina ina nae ku Rome.
Niko wose kairavina priest kaikaiwabosi maragata, si beriku ba si poraiku ku Damascus.
Taupauma Agripa nikosi i kuira roboi wai ere tepa toraku kurina ani sisiya. A bi tumaganei kata awaika ereonowana mata kamonai, kairavina kega meo moyu ai bibuni yai si wosei.
Mara i veoroma saki namai sibe goyona kairavina kai baga ba enagai ama bowagawagana wai aba naganagarina, ba nuwatoai wata ka veravera. Kairavina karaku wai bisiya Kaona  ikakaba. Paul i kaobinonorisi,
ba i wona, ‘Kega kuna nagara Paul, kom Caesar naonai kuni msiri, ba God ana binuwanuwana kurim wai, pipiya yabata ko bowagawaga wai ereonowasi sina yawasa.’
Mara i tom wai kupura si buruburuwei saba moyu segasegana si kitai, ba si damanina kata waka nakai siti garu geyei.
Kona kairavina keta pesarinai si bopuyopuyokai ba ka bobunaga kata tauya wai, kama keta tamasina si berikai.
Ba kosi wata kamosi yai kega si nuwanuwa kesana ba si bibogoritana wai Paul ana sisiya pusirina i terei, “Kanuma Kaobaisiyena i suwona, maranai wawami kurisi peroveta Isaiahi ana kiruma kamonai i wona,
