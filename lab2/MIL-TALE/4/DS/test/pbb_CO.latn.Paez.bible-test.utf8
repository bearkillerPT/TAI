DYUS YUWE SAN MATEO FI'JNIJesucristo ji'j nyafiiteywe'shtyi pta'shni<TS3>(Lc. 3.23-38)Jesucristo ji'j nyafiiteywe'sh quimteva tyãatycu pta'shi' ayte'. Jesucristo' Abrahan David ji'cj yu'.
Judá quiwete Belen chjamb tyã'wẽ maa chjambteva jytjaacue ãjmeecuesame'.Tyãa pa'gatey Belen chjambuj teech npiitstjẽ'jsa casejrra Andy nasa Israelwe'shtyi jype'jwa'jsa' jĩ'c.
Jesus ya'bautisãyni<TS3>(Mr. 1.9-11; Lc. 3.21-22)Naapcachja' Jesusa' Galilea quiweju yujrra Jordan yu'wala pucate Juan ũsnite pa'cj, Juan yu'te bautisãycajn.
Tjã'j vitste Jesus caapiya'jniNasa wala cuj casejte uyrra', Jesusa' tyajy tyjityjnisawe'shtyi tjã'tjec pe'jna u'j. Atsa' tyãawe'sha' tyajy tashte utyaate',
Ptamusa' tyuteewa'jme'<TS3>(Mt. 19.9; Mr. 10.11-12; Lc. 16.18)Tyã'wẽy nyafiitey na'jĩna pta'shni'sva iiwẽse'jne'cue: Maava nyu yacj tyuteetsrra', tyãa tyuteni's etste fi'jrra nviitwa'ja' jĩnaty caapiya'ja'.
Ewmeete wetecajmén, meen nwe'we.Tyãa pa'gatey indy yuurráa quĩjteva jyuca ãjawa'jsang, sa' bagachteva indy yuurráa jycaajna nes yuuwa'jsang.
I'cue'sh pwe'sh maarra' i'cue'sh luuch pan tjãaste', ¿cueta's ũsma'cue?
Tyã'wẽ we'weni's Jesusa' wẽse'jrra', wala cuj yajcycu, sa' na'jĩnac we'we tyãa yacj yuusatyi':—‍Isatj we'we', Israelwe'sh jyucaysa mteewe'sh yujva tyã'wẽ andy we'weterráa catyjina sũjsa yu' iiuymeetj naa pitstjẽ'j na'wẽsa yu'.
Macue tjẽysateva Dyus Nchi'c Nasa Yuusa' naa quiwete pcaltyi peltunãyya' ãjawa'jsa' naa pa'ga caajiyu'j ya'vatj ãchja'.Tyajũ' ẽseya' ãjasame's na'wẽc we'we:—‍Quiiterra, iindy deeni's tu'srra yatna me'j jĩte',
Sa' Jesusa' tyãa nasaty tjengrra', tyãawe'shtyi peeygãjc tyã'wẽ ñusna chjãchjameecuẽ piisháa namu ji'pjmeesa na'wẽ ũspa'ga.
Cacuerrá's icjsa's ũucjwa'jme'. Tyãawe'sha' ũus yu'sa' icjya' ãjameetyna. Wejyva cacue pety ũus yã'jrra infiernote caajya' ãjawa'jsa's wejy ũucjwa'ja'.
Naa ensu nasatyi' ¿ma'wẽ caaja'nda'tje wejy ewqui? Nava tyãawe'sha' luuch le'chcuẽ na'wẽsata': luuchrráaty plaasasu pweesa'jya' cachrra', tyãawe'sh namicuty na'jĩna sus we'we':
nava quim yujtyva pta'shcaajme' nuycatyjisa quimteva.
Jesus njĩ'j vite' tyajy nyacjwe'sh<TS3>(Mr. 3.31-35; Lc. 8.19-21)Jesus tyã'wẽ nasaty we'wena ũsiyna, njĩ'j vite' nyacjwe'sh tyãa yacj we'weya' pa'jrra ecate ũsu'ty.
Atsa' scuutyj buchatspcachja', tyãa cshavyte jyũtj tash ũ'nimeesava vyaac.
atsa' tyajy npe'shwe'shva ayte cue'sh yacj ũsta'. ¿Majũqui'c piya na'wẽ quĩjnava jyuca ãjawa'ja's?
Pedro we'werra' na'jĩc:—‍Andytju jĩ'ng na' tyãa dyijrra', andyva tyã'wẽy ĩcj cajcuesu chindarráa yujya' ãjacajn mcaaj jĩte',
Atsa' teech u'y Canaanuwe'sh tyãa quiwete pa'jrra u'psa' Jesus tashte pa'cj pytjaa we'wena:—‍David ji'j, ũ'cue's meen peeygãj. Ũ'cue niisa's ech iiyamute', iiméj wala pytjaa yuuna ũsa' jĩteva,
Pedro' jiyuc Jesusa' Dyus tashu yuusaateva<TS3>(Mr. 8.27-30; Lc. 9.18-21)Jycaajsa Filipo vitni chjamb Cesarea ja'ndasu pa'jrra', Jesusa' na'jĩnac pẽjy tyãa yacj u'jusawe'shtyi:—‍Dyus Nchi'c Nasa Yuusa's ¿quimna jĩnata we'we' nasa'? jĩte',
—‍Andy nchi'ca's meen peeygãj, wẽechpa'jrra iiméj seena' pytjaa yuuna ũsa'. Maa enteya' ipycjẽva cjẽje'c, sa' yu'cjẽva cjẽje'c.
Isatj we'we': I'cue'sha' yuwetyi's naa quiwete pjeu'tje', cieluteva Dyus dyi'pte pjeu'jni yuutyna. Nava i'cue'sha' yuwetyi's pjeu'jmeete', cieluteva Dyus dyi'pte pjeu'jnimée yuutyna.
Luuchcuẽty Jesus bendecĩyni<TS3>(Mr. 10.13-16; Lc. 18.15-17)Tyajũ' Jesus tashte luuchcuẽ nuypa'jty, luuch dyictjesu peequinzerra Dyus cusete neewe'wecajn. Nava Jesus yacj u'jusawe'sha' ũuscha we'wety nuypa'jsaty.
mjĩi namu' na'jĩnac pas: Namicu, indy yacj ewmée yũutsmeetj. Andya' teen uta mjĩini's ãj ducje'nja jĩna indy yacj puuty we'wete', ewna ¿jĩmeengá'?
Atsa' nasa' yatste u'jsa vite' e'ste yuusa tyãawe'sh jyucaysa na'jĩnaty sus we'wena u'jue':—‍Dyus caajnisa wala yuj jytujtjesa yuja' jycaajsa David ji'j. Dyusa's wechaaga wala ew yũupa'ga jĩ'ty.
Tyã'jĩyã'jrra', uwerra tyãa quiwejũ cutyi'jrra icjtyi.
Uusaawe'sh qui' ĩtyi yuuwa'ja'sva pẽyni<TS3>(Mr. 12.18-27; Lc. 20.27-40)Tyãa entey saduceowe'sh maaíi yu' Jesusa's tjengya' pa'jty. Nasa' uuyã'jrra' peena yu' ĩtyi yuuwa'jsameeta' jĩna we'wesaty yu' tyãa saduceowe'sha'. Tyãasa na'wẽty paapẽjy:
Clliicjunsu msuuva nasaty wala ewrráa we'wena wechaa jytjãasnaty pecũju', caapiya'jsa jĩna cysus jytjãasna.
Jesusa' Jerusalena's tjengrra ũ'neni<TS3>(Lc. 13.34-35)Jerusalente nasa, i'cue'sha' Dyus jycaajnisa tyajy yuwe's pta'shsawe'shtyi icje'i'cue, maaíityi' cuet wãatatajna. Manz usva pcjacjrra nwe'we wẽetj i'cue'sh luuchtyi, atallva ma'wẽga luuchcuẽtyi's fyuu cu'ta dyiite ãshi' tyã'wẽy, nava wa'li'cue.
Cacue uuniisa mcaa ũsteva cytee pcjaacjetyna mẽewẽjya' ũ'ya'.
Naapcachja' cna'sawe'sh cyanzíi quiiterra lampara's pjeu'jty.
nasa ew yũusa' na'jĩtyna: Indya' ¿bagach wẽena u'jutetca'w uyrra ũ' puuts? ¿Bagach yũ'wẽena u'jutetca'w tundywa'j ũs?
Sa' ũ'na u'prra', na'wẽc we'we:—‍Isatj we'we', i'cue'sh yacj u'jusa teechsa' andya's atsesawe'sh cusete ducjya'va' jĩte',
Tyã'wẽ tundutspcachja', Jesus yacj pi'cyna u'jusa teechsa' cchilla's jycuutyi'jrra sacerdote npiitstjẽ'ja's selpisáa tjũ'wẽ's spẽ'tjcu.
Tyã'wẽ yũute', sacerdotewe'sha' tyãa vyu's pcjacjrra na'wẽty puuty we'we:—‍Naa vyu's ofrenda cajate acjya' ãjame'nja'w. Tyã'wẽme', nasa's quiicje'jni vyua' naa pa'ga jĩrra',
Tyã'wẽ yũurraty cytee tjengna cach.
Tyã'jĩte', u'jrra pendaní cafyte wala ew apjrra tyãa apjni cajcuete sello qui'ptyi, sa' jypa'yacy tjengna ũswa'jsa soldauwe'sh tyajty.
Atsa' yu'ju casejetsrra', uycu cielu pjaateetste. Naapcachja' Espiritu' tumb chijme na'wẽsa tyajy cajcuecjẽ quĩjatstec uy.
Teech pitstjẽ'j wã'jy weete ãtsã'sa's Jesus nuycatyjini<TS3>(Mt. 8.1-4; Lc. 5.12-16)Tyãn ensu' teech pitstjẽ'j wã'jy wee seena' canzhsate ãtsã'sa Jesus tashte peejyũcuerra na'jĩc:—‍Andya's nuycatyjivá'nga ajtsemeerra' jĩna pytjaa we'wete',
Jesusa' na'wẽc pas:—‍I'cue'sha' Dyus librute iilẽeymeevá'cue Davida' ¿quĩjga yuu? tyãa yacj pi'cyna u'jusawe'sh yacj teech ente' wẽerra'.
Quim yujva ewterraj yu' ncuusa'jya' ãjãmeetyna, yat namu cjuẽ'ya's tundmeerra yu'. Atsa' tyã'wẽ tundrra yuurráa ncuusa'jya' ãjãtyna.
Macue sũtteva, uynimée yu' quĩj yujva neeyũumeena. Sa' tyã'wẽy macue ũusterráa yaacynisa'sva jiyunimée yu' neeyũumeena.
Tyajũ' cysũ vits ja'ndasũ wala cuchi ũsu'ty apjna.
cuseju pu'quisrra na'wẽc we'we:—‍Talita cumi—‍tyã' na'jĩni': Ijcha'stju we'we' mquiitech jĩni'.
Atsa' tyãa soldau' carcelna u'jrra', Juan tyjicja's spẽ'tjrra, plaatute acjrra jyũna cũjcu'ga tyãa cna'sa's ũsya'. Atsa' tyãa yu' jypa'garra', tyajy njĩ'ja'scu'ga ducj.
Atsa' Jesus yacj u'jusawe'sha' cusecjẽ' yu' caajmée ũ'wetste uyrra', atsewe'wety fariseowe'sha'.
Cyteea' teech pitstjẽ'j wẽsẽ'jya' we'weya'va ãjãsame'styi Jesus tashte nuypa'jrra pytjaa we'we nuycatyjicajn.
Tyajũ' Jesusa' qui'quin tyajy cuseju yafyte jya'ndycu, atsa' yafya' pjaatete' ew uyya' ãjãc.
tyãa nasa wala cshavyte teechsa' Jesusa's na'jĩnac pta'sh:—‍Andy nchi'ca's ech luucu vit-sa iiyamute' we'weya' ãjã'tsme' tyã'snatj ayte nuypa'j.
Tyã'wẽy iindy yafyva pcalte cweete'jpchãj yuutste', mcuutyi'j. E'nz yafy yacj infiernote cjẽe na'wẽ', wejyva teech yafy yacjrráava Dyus jycaajna ũsnite u'cani wejy ewna.
Jesusa' tyãawe'shtyi tjengrra' na'wẽc we'we:—‍Naa quiwete nasa' Dyus ũsnite u'ca wẽerra tyãawe'sh cacuejurráa pa'pchurra' ãjãmeetyna. Nava Dyusna pi'cyrra yu', tjẽymée ãjãtyna. Dyus yacja' quĩj yujva tjẽysa meea'.
Naapcachja' cytee tjengna ũssa' we'wety:—‍Burru's ¿quĩj yũuya' jyũcjwendetscue? jĩna.
Tyajũ' uva tjẽ'jwa'j en ãjte', tyã'sna selpisáa teech caacj cytee mjĩisaty pẽjyya' tyãa jĩi yuuwa'ja's.
Dyus leya's caapiya'jsa pasrra':—‍Ew yuj pta'shngu. Dyusa' teechrráa yuj ũsa', atsa' vite Dyus yu' meeta'.
I'cue'sha' Dyusna mpi'cywe, tyã'wẽ ũpjwa'j ena' nus ente yuucajmén.
Atsa' tyãawe'sha' wala wechana vyu ducjya' neeyũuty. Tyajũ' Judasa' ¿ma'wẽ yũurra Jesusa's atsesawe'sh cusete ducjequi'tj? sũjna wala yajcycu.
Tyajũ' tecj usva tyãawe'shtyi tjengna cũjrra', Jesusa' na'jĩc:—‍Ãchj yuurrá' jycaaseya' mdejyujíiwe. Nava ãchja' pejca en ãjc, Dyus Nchi'c Nasa Yuusa's ewmeesawe'sh cusete ducjwa'j.
Pedro' ũuscha we'wena jurãycu:—‍Isa Dyus uyte, i'cue'sh cysuusu'i'cue tyãa pitstjẽ'ja's jiimeetj jĩtspcachja',
Tyajũ' cluus tashuy uycjẽwsa' dyictjety caawũjnaty weech we'we':—‍Dyuus yata's indya' pẽtyrra tecj ente' qui' quiisu'nja ¿jĩ'tsmeengá'?
Jesus fiy yuurra vyaani<TS3>(Lc. 24.13-35)Tyãa entey Jesusa' qui' vyaac fiy yuurra, tyãa yacj u'jusawe'sh e'nzsa dyi'tje u'juetste.
Tyajũ' Zacariasa' casejrra', we'weya' ãjãmeerra', cuseju vijyarrarráac cjiyu'ju'. Atsa' tyã'wẽ yũute', dyuus yat dyiite quĩja' uyyujne' sũjũ'ty nasa yu'. Sa' Zacariasa' tyã'wẽesa neeyũuc.
Jycaajsatyva tyãawe'sh jycaajnijũ cutyi'cj,Sa' quĩjteva ãjmée pytjaacuẽsatyi' walasac vit.
Siriate u'psa ne'jue'sh Cirenio yaasesa's.
Tyãaíi Israel nasa meetyva eena' cweetjwa'jsa' na' Israelwe'sh yuutyi' jweeíirráa wechwecha caayaqui'jwa'jsa' jĩ'c.
Tyã'jĩte' nasa' paapẽjytyi:—‍¿Quĩjrra yũuna ewrráa fi'nzecytja'w? jĩte',
Cyteea' cuarenta en quĩj yujva ũ'mée u'prra', wẽec. Atsa' echtjẽ'ja' pa'cj ewmée vit wẽerra.
Atsa' nasa' wala cuj yajcyna wẽsẽ'je'ty, tyã'wẽ Dyusa's nwẽese'jwa'ja's ũucjnus pta'shpa'ga.
Tyajũ' ẽsẽya' ãjãsameea's yacjrra nuypa'jty. Sa' Jesus tashte pa'j nuycũj wẽety.
Atsa' Jesusa' nasa cyte ũssaty na'jĩc:—‍I'cue'sh ¿ma'jĩqui'cue? Sapatu jycaase enteva, pu'chte ¿ewmañ? meerra' ¿pu'chwa'jmeemañ? Nasa's nwe'wete ¿ewmañ? meerra' nwe'wemeete ¿ewmañ? jĩrra',
Teech ejemplo caaja'nda'jrra' na'wẽc pta'sh:—‍¿Yafy ji'pjmeesa' viteva tyã'wẽysa's dyi'tje pe'jna u'jya' ãjãma'c? ¿E'nzíi cafycjẽ cjẽemeema'ty?
Atsa' e'nz jycaajnisa' Jesus tashte pa'jrra' tyã'wẽy pẽjytyi:—‍Juan Bautista' cue'shtyi' caacj indya's paapẽjyya': ¿Cristo naa quiwete quĩiwa'jsa ũsu'c tyãa dyijngá', meerra' vite ũytjasuvá'nja'w? jĩnaty pẽjy.
Atsa' Jesusa' na'wẽc we'we tyãa u'ya's:—‍Andy peltunaĩna sũjrrane'cue andy tashte utyáa naa pa'ga ewte yã'ji'cue neeyũu na' ãchja' wẽt wech wecha me'jwe jĩc.
Tyajũ' Jesusa' tyãa echa's pẽjycu:—‍¿Quĩj yaasenga? jĩte':—‍Legion yaasetj jĩnac pas.Tyãa pitstjẽ'j ũuste wala cuj ech cjẽerra ũsu'ty, tyãasac legion yaasetj jĩna pas.
Maa yatte paandejya' pa'jyã'jrra', cyteerráa paandejna ũsune'cue tyajũ qui' casejna u'pjcach.
Naapcachja' tãapj quĩjna'va, jyuca apjcu. Atsa' wala ũucjtyi tãapj dyiite neeyũurra.
Sa' na'jĩc:—‍Isa mjĩiwa'ja' wala yuj ũsa', nava mjĩisa yu' cujmeeta'. Atsa' mjĩi namu's pytjaa we'wena mpẽjywe nasa mjĩiwa'jsa tyajy mjĩitewe'sh.
Tyã'wẽy Levi ji'tjewe'shva quĩjrra' uycu, nava tyãava pu'chmée dyi'j scjẽwcu.
Andya's echtjẽ'j pu'chmée, Dyus pu'chtetj ech luucu vit-saty nasaa ũusuj cutyi'ji'. Isa ew jiyuvats yu', i'cue'shtyi Dyus jycaajwa'j en ãjc tyãa pa'ga tyã'wẽ yũutstju.
Naa ensu nasa' jyucaysa castigo's cnayuutyna,
Tyã'wẽ ãjameerra', ¿quĩjya'rráacue naa quiwetewe'shrráaty tyacue wala pa'pchu'?
¿Ma'wẽ yuurra nus pa'jna qui' sec ya'vateva jiisatja'w jĩna ũuste yu' iiwejch i'cue yajcyna fi'nze'? Sa' jiisarra' ¿ma'wẽtecue naa ensu' quĩj yũutsteva tyã's yu' jiyu'tsmée?
Nava tyã' na'wẽ pasuna: Na'jĩyã'tj na', i'cue'shtyi' jiimeetj majũwe'shne'cue nava. Andy tashu me'jwe, i'cue'sha' jyucay ewmée yũusarráa i'cue jĩna.
Atsa' selpisá' u'jrra qui' shawendna pa'jrra': Iindy jycaajni's cytey yuutj, atsa' pa'jty. Nava cachwa'j yu' nee ũsiyrráata' jĩte',
Tyajũ' ũus yajcyya' cachrra naa sũjc: Andy yu' ayte wẽerra uuya'vatj, naapcachja' andy tata yatte mjĩisa piuna' quĩj yujva wẽemée ũstyna maanzcuẽerrava.
Atsa' Jesusa' na'jĩc fariseowe'shtyi':—‍I'cue'sha' naa quiwete nasaa dyi'pte yu' wala ewsa na'wẽ fi'nze'i'cue. Nava Dyusa' i'cue'sh ũus yaacynityi' jyuca jiia'. Naa quiwete nasarráa i'cue'shtyi' ewsata' jĩte', Dyus yu' tyã'jĩmeena.
Jesusa' tyãawe'shtyi' na'wẽc jycaaj:—‍I'cue'sh cacuety sacerdotewe'shtyi tywesya' me'jwe jĩna jycaatje', tyãawe'sha' dyi'tje u'juetstyi yu', naapcachja' tyãa wã'jy we' naa dundte jyuca wẽetcu.
Dyusa' ¿tyã'wẽyrráa pu'chmeema'c tyajy tyjityjnisatyi'? Tyã'wẽ cus ma'c yuu en ma'c yuu nava pytjaa we'wena nes yuute' pu'chya' jytjẽeyuumeena.
Atsa' nasa pasrra':—‍Jesus Nasaretjuwe'sh aysu scjẽuutsa' jĩte',
Sa' tyãa jycaajsa' na'jĩnac we'we cytee ũssaty: Tyãa vyu's cusa'jrra diez vyu ji'pjsa's meswe jĩte',
Atsa' naa quiwete nasane'ta jycaaj jĩte', cue'shtyi cuet wãatatajrra icjetyna, nasa' jyucaysa Juana's ew jiita' Dyus yuwe pta'shsateva. Tyãasa cue'shtyi' tyã'wẽ yũutyna jĩ'ty.
tyãa pa'gatey tyãawe'sha' Dyus angeleswe'sh na'wẽsa yã'tja', sa' Dyus luuch yã'tja' na' ĩtyĩ yuuyã'jrra' peena yu' uuwa'jsameeta'.
I'cue'sha' uu entepcach Dyus yacj tyutemée fi'nzerra', Dyus tashte ĩtyĩ fi'nzewa'ja's ji'pjune'cue.
Sa' cytee pa'jrra', yat namu's na'jĩne'cue: Cue'shtyi jype'jsa' pẽjyya'c caaj: Pascua fiestate tyãa yacj u'jusawe'sh yacj ũ'wa'j ¿mtee piesa pjeu'jni ũsna? jĩcaja'c jĩne'cue.
tyãawe'sh tashu jyu'jmeecuẽ tyuteena u'jrra peejyũcuerra na'jĩnac Dyus yacj puuty we'we:
Atsa' tyãawe'sh we'werra':—‍¿Quĩjya' jwee vite testigo peejiicytja'w? Cue'sh tjũ'wẽju yuutja'w tyajy we'weni's wẽsẽ'j jĩ'ty.
Tyajũ' nasa' ñusna ũucjna vits wala uperra jyuca icj jytjãasutyna, sa' tjã'j le'chcuesatyva tyã'wẽy yũu jytjãasutyna.
Sa' wala ũucjna ma'wẽ yũuwa'ja's yuuva jiimeety ũsu', naapcachja' e'nz pitstjẽ'jty ropa zhichcue zmeena' chijmesa atjrra tyãawe'sh pucate vyaa.
Atsa' cytee pcjaacjena u'psa yu' e'nzsa Emausu shawendsaty pta'shtyi na'jĩna:—‍Isa, cue'shtyi jype'jsa' qui' ĩtyĩ yuuyujga atsa' Simonva uyca jĩte',
Tyajy vitni quiwete vyaateva, tyajy ji'j jĩnisa' jypa'gameeta'.
Atsa' Andresa' tyajy nyacj Simon cjuẽ'yna nyafyte pta'shya' u'cj:—‍Dyus tashu yuusa Cristo jĩni's yuutja'w uy jĩna.
Tyajũ' judiuwe'sha' iiweech we'wena na'jĩty:—‍Naa dyuus yata's cuarenta y seis añutety tyajna jyã'j, atsa' indya' ¿tecj enterráa tyajya' ewuundyijíima'ng?
Tyajũ' judiuwe'sha' Juan yacj u'jusawe'shtyi paapẽjytyi tyã'wẽ bautisãyni's.
Tyã'wẽ wẽse'jrra', tyãa u'ya' na'jĩnac pas:—‍Indya' Dyus yuwe pta'shsaíi ne'nga sũju'tj.
Tyã'jĩte', tyãa pitstjẽ'j yu' na'jĩc:—‍Dund myuj, andy nchi'c uumeyna.
Isatj we'we': Ptsumée ĩtyi fi'nzewa'j en pa'jana jĩ'tj tyãa ena' ãchjíia'. Atsa' uusaawe'sha' Dyus Nchi'c we'weni's wẽse'jrra cytey yuusá' ĩtyi fi'nzewa'ja's ji'pjutyna.
Jesus yacj u'jusa Simon Pedro nyacj Andresa' na'wẽc pta'sh:
Tyã'wẽ cielujũ quĩjrrava peecy andy ũus yaacynirrá's cytey yuuya' yuwe'tsmeetj. Andy Tata ma'wẽ yũucaatje' tyã'srráanatj cytey yuuya' yuwé'.
Simon Pedro' na'wẽc pas:—‍Cue'sha' ¿quim yacj u'juecytja'w? Indy yuurráa ptsumée ĩtyĩ fi'nzewa'ja's pta'shna ũsngu atsa'.
Naa pitstjẽ'ja' majuwe'shteva jiitja'w, atsa' isa Dyus caajni Cristo dyijvatsa', tyã'sa' tyãa quiwejuwe'sha' jĩni yuumeena jĩnaty we'we'.
na'jĩty:—‍Caapiya'jsa, naa u'ya's canzh yũuna ũsíin cpajcytja'w.
Jesusa' pta'shcu:—‍Isatj we'we', maava ewmée yũuna fi'nzesa', ewmeete fi'nzesata'.
Andya' naa quiwete nee ũsíirráava, nasaty eena'te caafi'nze'jwa'jsatj.
Uysaarrava Dyus yu's jiimeesaTyajũ' Jesusa' tyãa pitstjẽ'ja's neeuni's jiyurra', qui' puuty uyrra' na'wẽc pẽjy:—‍¿Dyus Nchi'c quimteva jiingá'? jĩte',
Atsa' judiuwe'sha' tyajy tashte pcjaacjerra na'wẽty pẽjy:—‍¿Bagachpcach cue'shtyi caypumba'jna ũsya'vanga? Indya' Dyus tashu yuusa Cristorra', teejwend mpeeta'sh jĩte',
tyãa yacj u'jusawe'sha' na'jĩty:—‍Deenirráa ũsrra yu', fĩtyte' quiiteena jĩty.
Andya' jiitj, indya' bagachteva andya's pasu'ng. Nava tyã'jĩna ãatetj wechá', ayte nasa ũsta' tyãawe'sh wẽse'jrra', andya'sa' Dyus caajni yuj yu'ne' sũjcajn.
Ũucjnuwe, Sion chjambtewe'sh.Mtjengwe, i'cue'shtyi Jycaajsa yuja', teech burrute a'jrra jĩnac fi'jni yu'.
Tyã'wẽy maava andyna uysa', andy Tata'sva uysáa yuuna.
Atsa' Jesus pucate ij u'psa' tupjirra na'jĩnac paapẽjy:—‍Jype'jsa, mpeeta'sh ¿quim indya's tyã'wẽ ajtserra ducjwa'jsana? jĩte',
Naa quiwetewe'sha' tyãa Espiritu's uyya' ãjameerra' jiyuya'va ãjameetyna, tyãasa jypa'gaya'va ãjameetyna. Nava i'cue'sha' jii yã'ji'cue, tyãa Espiritu i'cue'sh yacj ũsteva, sa' bagachteva tyutemée nes yuuna.
I'cue'sh cjuẽ'y andya's tyjityjmeei'cue, wejyva andytju i'cue'shtyi tyjityj. Sa' i'cue'sh mteeva u'jrra Dyus dyi'pte selpiina fi'nzecajntju neewe'we', atsa' i'cue'sh tyã'wẽ Dyus dyi'pte selpiina u'juni' cyul yuumeena. Tyã'wẽ yũusatyi' andy Tata' jyuca ũsuna quĩj pẽjyteva, andya's pi'cyrra pẽjyte'.
Tyã'wẽ jiyuwẽena ũsni's Jesusa' jiyurra' pta'shcu:—‍Andy Tata tashna u'jwa'j ãjatsa', atsa' andya's uymeene'cue. Nava vite encjẽ' qui' uyuune'cue jĩnatj we'we atsa' ¿tyã'sna vá'cue i'cue'sh pwe'sh jiyu wẽena puuty paapẽyi'?
Andya' naa quiwetewe'shmeetj, atsa' tyãawe'shva naa quiwetewe'shmeeta'.
Jesusa' na'jĩnac pas:—‍Andya' ãaterrarráa iiwe'wetj nasa jyucaysa dyi'pte, judiuwe'sh pcjaacjenisu vite' dyuus yatte judiuwe'sh jyucaysa cshavyte Dyus yuwe's caapiya'jna. Andya' paatste yu' quĩjva iipta'shmeetj.
Atsa' Pilato' na'jĩc:—‍¿Andya's quĩj yuurranga pasu'tsmée? ¿Jiimeevá'nga? andya' cluuste fyutscajn jycaajya'va ãjawa'jsatj, sa' tyã'wẽy caatyjweete'jya'va ãjawa'jsatj jĩte',
Tyajũ' Jose' Nicodemo yacj Jesus cacue's jyũna u'jrra', yaptyi tyãa yu'tse ca'ndnisa yacj, judiuwe'sh ma'wẽne'ta uusáa cacuety pendá' tyã'wẽytyi yũu.
Tomasa' na'jĩc:—‍¡Andyna jype'jsa yujng, sa' andy Dyus yujng!
Tyã' cielun u'jmey, pitstjẽ'jwe'shtyi tyjityjcu jycaajya', sa' ma'wẽrraj yũuwa'ja'sva caapiya'cj Dyus Espiritu pu'chte.
Tyajũ' tyãa seena' susni's wẽse'jrra', nasa jyucaysa pcjaacjety. Sa' tyã'wẽ teechsa na'wẽrraj tyãawe'sh we'weni yuweju we'weni's jiyurra', wala cuj yajcyna neeyũuty
Israelwe'sh jyucaysa ew mjiyuwe: Naa Jesusa's i'cue'sha' cluuste caafyutsu'ji'cue tyã'snac Dyusa' Cristo jycaajwa'jsa vit.
Tyã'wẽ yũupa'ga Dyus tashte shawendrra i'cue'sh pcalpa'ga perdon mpẽjywe tyãa pcaltyi cjũcjni yuuya'. Tyã'wẽ yũurra' wechana ũswa'j ena's ji'pjune'cue,
Dyus yuwe's ũucjmée pta'shwa'ja's pẽyniTyajũ' Pedrowe'sha' tyjweeteníi yuurra', u'jty tyãawe'shtyi pi'cyna u'jusawe'sh tashna. Cyte pa'jrra', jyuca pta'shtyi judiuty jycaajsawe'sh ma'wẽ we'wete tyã'wẽy.
Jerusalen peecu'jsuwe'shva nasa seena' wala pa'jty, tyãawe'sh ãtsa'saty pe'jrra vite' ech iiyamunisatyva pe'jrra, sa' jyucay nuycatyjinity neeyũ'.
Atsa' cue'sha' Dyus yuwe's caapiya'jwa'jrrá's tjengu'nja'w, Dyus yacj pu'vitumée puuty we'wena jĩte', jyucaysa tyã'wẽ yũuwa'ja's yajcytyi.
Tyãa jycaajsa' cue'sh yatsgawe'shtyi ajtsena pcyuuya' tacjcu, luuch u'se upysaty ctjengu'jmée uucajn.
Cielurráa andy jycaajna ũswa'ja',Atsa' quiwe' andy chinda tyajwa'jrráa vitnisa'.Tyã'wẽte', ¿ma'wẽ andy ũswa'j yat tyajaqui'cue naa quiwete?¿Teech ajte andy jycaasewa'j andy vitnimeesa ũsmañ?
na'jĩna:—‍I'cue'sh tyã'wẽ ãjani's andynava majwe, cyaj andyva dyictjesu peequinzeterráa maava Dyus Espiritu's jypa'gatyna jĩte',
Cyte' tecj en uyya' ãjamée, tyã'wẽy quĩjva ũ'meec u'pu'.
Pedro tyãawe'sh yacj u'jrra cyte pa'tje', pe'jna u'jty uusáa ũsniga. Atsa' viudawe'sh jyucaysa ũ'nena pcjaacjerra pta'shtyi Dorcas nee ĩtyiy cmiisa umrra peesnity.
Nava Pedro' pu'quisrra na'wẽc we'we:—‍Andya's peejyũcuenu. Andya' indy na'wẽysa íirráatj jĩrra',
na'wẽtj pas: Andya' bagachte yujva na'wẽ niimal canzhsa yuutyi' ũ'wa'jsameetj.
Atsa' qui' we'wec tyãa angela':—‍Iindy jytundni's ya'jytundrra, pelgatyi's mpaatj jĩte', Pedro' tyã'wẽy yũuc. Tyajũ' tyãa angela' qui' we'wec:—‍Atyja's jycaatsrra myuj andy e'stey jĩte',
Pablowe'sh Pisidia quiwesu pecũjniPablo vite' tyãa yacj pi'cyna u'jusa yã'jrra barcote cjẽerra Pafos chjambu casejty Panfilia quiwete Perge chjambte pa'jya'. Nava Juan Marcos yu' Perge chjambte pa'jrrarráa qui' shawendcu Jerusalennay.
Cyte pcjaacjeni ptsuute', judiuwe'sh wala cujsa vite' judiu ji'jmeerrava judiuwe'sh caapiya'jni's jypa'gasa Dyus yuwe's wala ew nwẽese'jrra', Pablowe'sh caapiya'jni's nwẽese'jsaty yuu. Atsa' Pablowe'sha' wala yu'cypejty Dyus peeygãanite wa'lmée fi'nzecajn.
Derbe chjambte pa'jrra', Dyus yuwe ewte nviitwa'jsa's pta'shrra nasaty wala cnaytyi Dyus jĩi. Tyã'wẽ yũurraty shawend Listra, Iconio, Antioquía chjambsu iipa'j.
Tyãawe'sh yacj carta na'jĩna fi'jrra caajty:Jesus jycaajnisawe'sh vite' ancianowe'sh wechana yuwe cajatstja'w ayte ũssa yacjtjẽ'jwe'sh jyucaysa yã'jrra judiu ji'jmée vite nasa Antioquíate ũssa i'cue'shtyi, vite' Siria Cilicia quiwetewe'shtyiva.
Tyajũ qui' u'jrra', Filipos chjambte pa'jrra manz en ũsu'tja'w. Tyãa chjamba' romanowe'sh iiyamunisa wala jytujtjesa yu'c Macedonia quiwete.
Pablo' jycaase ensu' tecj qui'supcachcu Dyus libru ma'wẽne' we'we' tyã'sna caapiya'jna ũsu' judiuwe'sh pcjaacjeni yatte.
Tyã'wẽ uurrava qui' ĩtyi yuuc jĩni's wẽse'jrra', maaíi yu' weechtyi, naapcachja' vite we'werra':—‍Vite encjẽ qui' pta'shine'nga, tyagach qui' wẽse'je'nja'w jĩ'ty.
Jesusa' Dyus tashuj yuusa Cristo yuj yu'c, i'cue'sh ũytjasni tyã'sna i'cue judiuwe'sh jypumba jĩnac pta'shi', Dyus librute ma'wẽ fi'jni ũsna tyãa yacj caaja'nda'jna.
Pablo' cyte u'ca wẽec nasaty we'weya'. Nava cyte yacjtjẽ'jwe'sha' ca'ga'jmeeta'.
Judiuwe'sh atsepa'ga tyacue wala ñuswa'j en pa'tjeva, Jesucristo's een isa selpiina bagachteva i'cue'shtyi ũ'ne pety cjacj pu'chna nestju yu' quim yujnava iiwejch we'wemée.
Tyã' cue'shtyi puuty uyrra', Pablo jytundni's pẽjyrra peequíirráa chinda pety cuse yacj ya'jytundrra na'wẽc we'we:—‍Dyus Espiritu' pta'shi'c, Jerusalente judiuwe'sha' naa jytundni namu's na'wẽ tundrra vite nasaty ducjetyna jĩc.
—‍Yacjtjẽ'j vite' tjẽ'jsawe'sh, mwẽese'jwe andy we'weni's jĩte',
Pablo' sacerdote npiitstjẽ'jwe'sh vite' judiu ntjẽ'jsawe'sh pcjaacjesaty tjengrra', na'wẽc we'we:—‍Yacjtjẽ'jwe'sh, andya' ãchpcach Dyus dyi'pte jypumbatj sũjwa'j yu'sa' ji'pjmeetj jĩte',
Tyajũ' soldauwe'shtyi tyã'wẽ jycaajyã'tje', Pablo's pe'jna'va cusrráa u'jty Antípatris chjambna.
Pablo' vyu ducje'nja tyjwetecajn jĩváana sũjrrac tyã'wẽ manz usva pa'ya Felixa' tyãa yacj puuty we'weya'.
—‍Judiuwe'sha' andya's ewmeesa' jĩnaty pãatyjĩ'cje' tyã'sa' jycaajsa Agripa iindy dyi'pte ãate pta'shwa'ja's ji'pjurra' wala wecha'tj.
Agripa' na'wẽc we'we Festo's:—‍Tyã'wẽ tyãaíi Cesar paapẽyni wejy ewna jĩmeevatsa', naa pitstjẽ'ja's tyjweteya' ewna jĩc.
Naapcachja' barcote tjengsawe'sha' barco yatscjẽ vite tsam walaty ĩcjcjẽ acjetstja'w jĩnarráa barco le'chcuẽ's ĩcjcjẽ spaaquitstyi yu', tyãate cjẽerra casejna u'j wẽerra.
Romate pa'jna'va, soldau cpiitana' vite preesutyi' ducjcu cyte carcelte tjengsa npiitstjẽ'ja's, nava Pablo yu'sa' vite yatte fiic tyaj teech soldau tjengwa'jsa tyajrra.
Tyãasa andya' Cristo yuwe ewte nviitwa'jsa's pta'shya' yuwe'nja sũjnarráa ũstju Roma chjambte i'cue'shtyiva.
Tyãa pa'gatey leya's jiipa'garráa ewte ya'neeyũ'tsme', atsa' macue leya's jiimeerrava ley jycaajnity caavya'ja'jsa yuurráa yuuwemée yuuwa'jsata'.
Seena' canzh ewmée we'weni yuurrá's ji'pjta'.
Ũusujrráa Dyusa's yaacypa'ga Dyus puuty we'weni' cytey yuuniAyteva Abrahana' na'wẽrráac yuu tyã'sna miiyajcywe: Abrahan vite' tyajy ji'jwe'sh jĩi Dyusa' puuty we'wec naa quiwe's jyuca tyãawe'shrrarráa yamuwa'ja's. Nava Abrahana' leya's yaacypa'garráa tyã'wẽ Dyusa' yamuwa'ja's puuty we'weme', naasáa Abrahana' ũusuj yuurráac Dyusa's jyuca yajcy, tyãa pa'ga yuurráac ewngu yuu jĩrra naa quiwete yamuwa'ja's vit.
Adan ewmée yũunisa' jyucaysatycu ewmeecjẽ vitna pa'j, naapcachja' Jesucristo ew yũunisa' nasa jyucaysatycu yuuwemée ewsa vit.
I'cue'shva tyã'wẽy Cristo tashte utyaasá' uusáa na'wẽsai'cue, atsa' leya' uusa's jycaajya' ãjawa'jsame'. Atsa' ãchja' i'cue'sha' Cristo uurra qui' ĩtyi yuuc tyajy nasai'cue, Dyus yuurráana selpiina fi'nzewa'jsa.
Nava i'cue'sha' Dyus Espiritu's ũuste ji'pjrra', ewmée yũuya' yaacyni's nwẽese'je'tsmeei'cue, naasáa Dyus Espiriturrá's i'cue nwẽese'je'. Atsa' Dyus Espiritu's ũuste ji'pjmeesa' Cristo jĩimeeta'.
meerra' infiernojuwe'sh seena'sa ma'ty yuu, nava Dyus peeygãanijũ' quĩj yujva tyujndeya' ãjameena, tyãa pa'gatey cue'shtyi jype'jsa Cristo Jesus nwe'wenisa yã'tja'w naa pa'ga.
Yuuwemeesa yuuya' Cristorrá's jypa'ganiÃchja' na'wẽ yũuni's miiyajcywe: Judiu ji'jmée vite nasa' yuuwemeesa yuuwa'ja's pacuesameerrava, Cristo's ũuste wa'lmée jypa'gasa yuupa'garráa yuuwemeesaty yuuna pa'j.
Dyusa' peeygãjrra tyjityjcu. Nava ew yũuna fi'nzepa'ga tyã'wẽ tyjityjme', naasáa peeygãjrra yuurráac ewmeesateva tyjityj. Atsa' ew yũuna fi'nzepa'garráa Dyusa' tyjityjvatsa', Dyusa' peeygãjrrac tyjityj jĩya' ãjame'nja'w.
Tyãasa Dyusa' seena' yuj wala ewsa' bagachteva nes yuuwa'jsa. Tyã'sa' seena' yuj wala wechawa'j ji'ptja'w.
Dyus leya' na'wẽc jycaaja': Ptamsayã'ja' vite yacj canzh pcal yuuwa'jme'. Nasa icjwa'jme'. Pesweewa'jme'. Vitety ĩshiina nuywe'wewa'jme'. Vitee jĩity cusa'j wẽena fi'nzewa'jme' jĩ'c. Atsa' tyãa jycaajnityi' jyuca cytey nwẽese'jya' na'wẽ yũuwa'ja': Vitetyva mpeeygãj, indy ma'wẽnga ya'peeygãja' tyã'wẽy jĩ'c.
Cue'sha' teechsa na'wẽrraj vite nasaty pu'chna wẽt caafi'nze'jwa'j ji'ptja'w ewrráa yũuna, tyãawe'sha' Dyus yacj jweeíirráa chjãchja fi'nzeya' ãjacajn.
cyaj Dyus pu'chte', ewrráa qui' shawendrra i'cue'sh yacj wechana ũswa'ja's ji'pju'nja.
Corinto chjambte yacjtjẽ'jwe'shtyi wechana fi'jatstju, tyã'wẽy yacjtjẽ'j Sostenesva yuwe wechaacaja'c. I'cue'sha' Cristo Jesus yacj tyutemée fi'nzeya' utyaapa'ga Dyus luuchi'cue. Majũwe'shva cue'shtyi jype'jsa Jesucristo yasena cysussa ũstyna tyãawe'sh yã'jrra ja'ndarraj tyajy tashte yuurráa fi'nzecajncu Dyusa' pa'ya. Tyãa Jesucristo' cue'sh jyucaysaty jype'jsa'.
Cristo cluuscjẽ uuc tyajy caapiya'jni's pta'shniYacjtjẽ'jwe'sh, andya' Dyus yuwe's caajiyu'jya' cytee pa'jrra', jiisa we'weni seena' zhichcuesa yacj pta'shna pa'jmeetj.
Nava tyãa yatte mjĩisa' ipyte chjavywa'jsa yacj váa mjĩina atsa' jyuca chjavyte', mjĩipa'ga dewenimée yuuna. Naasáa cytee mjĩisa yuurráa ewte neeyũuna, tyãa ipy walajũ ũpjna casejsa na'wẽ.
Peecy njĩ'j npaasa yacj íirráa nyu na'wẽ fi'nzesaTeech i'cue'sh yacj pcjaacjesa' peecy njĩ'j npaasa yacjíirráa nyu na'wẽ fi'nzena ũsa' jĩnic ya'jiyu'. Tyã'wẽ fi'nzeni' pcal iiméj wala canzhsa'. Dyusa's jiimeesa yujva tyã'wẽ yu' fi'nze'tsmeeta'.
Ma'wẽ yujva nyumeesa yacj canzh pcal yuuwa'jme'. Pcal ma'wẽsava ũsta', nava peecy cacue yacj yu' meec pcal yu'. Nava ptammeerra canzh pcal yuuna fi'nzesa' tyajy cacue's íirráac suwu', pcalte jyũna u'jrra.
Nava ptamunisa' pcalme', atsa' cna'sa ma'c ptamuuya' yajcy nava tyãava pcalme'. Nava ptamusa' naa quiwete ñuswa'j tjẽysa's pejca ji'pjutyna, atsa' tyãatytju ji'pjumeevatsa' sũju' andya'.
Ma'wẽta Jesucristo jycaajnisawe'shva tyãawe'sh nyuuty pe'jrra sã'jĩni fi'nze' vite' Jesus nyacj, Pedrowe'shva, atsa' andyrráa ¿quĩj yũurra tyã'wẽy yũuya' ãjamée yuuqui'tj?
Tyãawe'sh na'wẽ ptamsamée canzh pcal yuuwa'j ji'pjmeetja'w. Tyã'wẽ yũusa' uuty teech enterráa veintitres mil nasa.
Tyã'wẽy maa u'yva dyictje's ya'patjmée orãyna Dyus yuwe's pta'shna ũsrra', tyajy nmi'a's weechsa yuuni'. Tyã'wẽ ya'patjmeete', dycjasa's cwaaca'jni na'wẽsa'.
Dyusna selpiiwa'ja's Dyus Espiritu' nasa iisa fiyfiyrraj ũsniNa'wẽ Dyus Espiritu' nasa iisa fiyfiyrraj Dyusa's selpiiya' ãjawa'ja's ũsu'c tyã'sna pta'shya'vatj, atsa' yacjtjẽ'jwe'sh jypa'yacy mwẽese'jwe.
Selpiiya' ãjawa'j maarraj wejy tjaacue peejysatyna tyãaty mpaacuewe. Nava andya' tyãate jweeíirráa tjaacue peejysa's pta'shya'vatj.
Dyusa's wechana orãyni' indy yacj yu' wala yuj ewna, nava vite yu'sa' selpiimeena.
Tyãa e'su qui' vyaarra', Jacobo'scu vyaa, sa' tyajy jycaajnisatyva qui' vyaac jyucaysaty.
Scuutyj ñiñ ma'c yuu meerra' fytũu ñiñ ma'c yuu nava uujte' tyãa ñiñíirráa ãate cãawa'jsame', tyãa ñiñte ũusrráa buchawa'jsa'.
Tyã'wẽ atsesa ũsteva, Dyus jĩi mjĩiwa'j wala ew yuutsa' naa pa'ga tyã'sa' iviitume'nja sũju'tj.
Tyã'wẽ andy caapiya'jni's ew jiisai'cue tyãa pa'ga andya' e'nz us pa'jya' yuwe'nja sũjna yaacynitj ji'pju' i'cue'sh yacj wechana puuty uyya'.
Cristo pu'chpa'ga, Dyusa's selpiiya' ãjãtj, tyãasatj ĩshiimée isa we'we'.
Tyãasatja'w cue'sha' bagachteva ũucjmée Dyusrrá's chjãchja yaaqui'. Macue cue'sh cacuete chjãchjasa yu' ptsuuna u'juetsteva, Dyus yacj wechana fi'nzewa'j yu' jweeíirráac een isa chjãchja ya'fi'nze'.
isasarrá's pta'shna, Dyus pu'chni's caavya'ja'jna. Sa' atsewe'wesaty paswa'j ma'c yuu meerra' pcyuutste paswa'j ma'c yuu nava quĩjteva ewrráa paswa'ja'srráatj yajcyna fi'nze'.
Tyãawe'sh ji'pjuni yu'sa' wa'lméety pees, sa' ma'wẽrráava yũuna pacuerraty tyã'wẽ yũu. Tyã'wẽ yũuni's andya' ew jiitj.
Tyã'sna we'werrac Dyus librute na'jĩ':Ji'pjmeesaty wa'lmée wechana pu'chsa's tyã'wẽ ew yũupa'ga,Dyusa' peejymée ũsna nes yuuna jĩ'c.
Andya' we'weya' yu' ãjãtsmeene'tjca, nava andy ũuste yu' wala jiitj. Tyãasa íirráatj andya' i'cue'shtyi' ãate caajiyu'ju' andy jiyuni's bagachteva.
Ma'wẽne' yuu cacue ji'pj ma'c jyũna u'jni yuu, meerra' ji'pjmée ma'c jyũna u'jni yuu tyãa yu'sa' jiimeetj, Dyusrráa jiia'.
Ũusuj jyuca yajcyrra puuty teechsa na'wẽrraj yuwe mweechawe.
Tyã'wẽteva tyãa entey cue'sh cshavyte u'caty cue'shva yacjtjẽ'jwe'shtja'w jĩna ĩshiisa. Tyãawe'sh yu' Tito's caacircuncidaĩ'j wẽety. Cue'sh tyã'wẽ yũumeerrava, Cristo Jesus yacj cue'sh ew fi'nzeni's suw wẽerraty peetjengu'jya' u'ca, judiuwe'sh fi'nzenitey caashwendu'j wẽerra.
Tyã'wẽ leya's jyucamée nwẽese'pja'ga iiméj seena' yuuwesatja'w yu', tyãa pa'ga Cristoc cue'sh iiméj seena' yuuwesa pa'gate uu, ley castigãyni cue'shtyi nwe'weya'. Tyã'wẽ iiméj seena' yuuwesa's castigãyni uuwa'ja's na'wẽc pta'shi' Dyus librute: Iiméj seena' yuuwesa's maava fytũucjẽ a'cyrra icjni yuuna jĩ'c.
ãtsa'na ũsteva ajtsemée wejyva Dyus angel meerrava Jesucristo tjasi'cue wechana jypa'ga andya's.
I'cue'shtyi' circuncidãycajmeníi ley jycaajnijũ nwe'wenisa yã'ji'cue yuu. Nava tyã'jĩte', ãchja' leya' we'wewa'j ji'pjmeena sũjrra peecy ma'wẽva ewmée yũuna fi'nzewa'jme', wejyva vitety peeygãjna puuty ya'selpiina fi'nzewa'ja'.
Ãchja' naajũ' peena yu' quimva cuch yuuni peejymeetj. Cuch yuucajmeníi andya' Jesusa's selpisaatj, tyãa pa'ga pcyuuni cacuete sñal ji'ptju.
Dyusa' Cristo'sva ma'wẽga uuniijũva ĩtyi vit, tyã'wẽy cue'shtyiva ĩtyi vitrrac cielute Cristo yacj caycachi'j.
Cristo peeygãani iiméj seena' walasaTyã'wẽ Jesucristo Tata' nwe'wewa'ja's pjeu'jrra cytey yuupa'gatj andya' tyã'sa' peejyũcuerra wechana neewe'we',
ew ũus yaacywa'ja's caapiya'jni yacj mpju'se'jwe.
Jyucaysa puuty ya'nwẽese'jna fi'nzeniÃchja' i'cue'sh pwe'sh jyucaysa puuty ya'nwẽese'jna mfi'nzewe, Dyusa's yajcyna.
Tyã'wẽrráa yũumée, Dyus Espiritu's pi'cyrra Dyus yacj yuurráa bagachteva puuty we'wena meswe, chjãchja fi'nzewa'ja's pẽjyna. Sa' Dyus yacj puuty we'wewa'ja's bagachte yujva pechcanamée meswe, Dyus luuch jyucaysa pa'gateva Dyusa's mneewe'wewe.
Nava naa quiwete nee ĩtyĩ fi'nzeni wejy jytjaacue peejya' i'cue'shtyi pu'chna ũswa'j.
Meerra' andy yuu i'cue'shtyi tjengya' yujvatsa', sũjrra Dyusrrá'stju neewe'we'.
Sa' tyãa e'nz u'ytyi's yu'cypejcajn indyna neewe'wetstju, andy yacj mjĩi pu'chna u'jusang naa pa'ga. Tyãa e'nz u'ywe'sha' nyafíia' andy yacj Dyus yuwe's wala pta'sh pu'chtyi, Clemente vite' andy yacj mjĩi pu'chsawe'sh yã'jrra. Atsa' tyãawe'sh yase' fi'jni yã'j ũsta' bagachte yujva uuwa'jmée ĩtyĩ fi'nzewa'j librute.
Tyãa pa'ga i'cue'sha' Cristo jĩiyã'jrra', tyajy jycaajni yuurrá's jyuca cytey yuuna ewrráa fi'nzerra Dyus yacj fi'nzewa'ja's jweeíirráa ew piyaane'cue.
Cristo's ũuste jypa'ganijũyã'ja', circuncidãyni na'wẽ yã'ji'cue neeyũ'. Nava peecy cacuetewe'shna circuncidaĩ'ty tyãamée, i'cue'sh ewmée yũuna fi'nzenijũ Cristo nwe'wenisa circuncidãyni yaase'. Cristo' tyã'wẽrráac yu'.
Yattewe'sh maa yacjva jyuca ya'nwẽese'jna fi'nzeniNyuuwe'sha' i'cue'sh nmi'ty nwẽese'jwa'j ji'pji'cue. Cristo's jiiyã'jrra', zhichcue fi'nzewa'ja'.
Atsa' cue'sha' Dyus yuwe nwe'wewa'jsa's pta'shitsrra' yuwejurráa we'wemeetja'w, wejyva pta'shwa'ja's Dyus Espiritu pu'chte', tyã' ĩshiinimeena sũjnatja'w pta'sh. I'cue'sha' peecy jii i'cue ma'wẽ pta'shrra', cue'shíi yuuva tyã'wẽytja'w yũuna fi'nze i'cue'sh yacj ũsrra'.
Tyãa pa'gatj andya' i'cue'sh pytjaa ñusni's peeygãaweete wantaĩmeerra pẽjyya' caaj Jesucristo yacj ma'wẽ fi'nzetsteva jiyuya', tyã'wẽme' echtjẽ'ja' pejca ewmeete cweete'jeváana atsa' cue'sh mjĩini' cyul yuuna sũjrra.
Nava Cristo quĩiwa'ja's jiimée chji'ndyte yu' ũsmeei'cue, tyãa pa'ga i'cue'sh jypa'yacymée ũsiyna Cristo' cpajcymeena peswée na'wẽ.
Nava i'cue'shtyi pcyuusáa yuutyi' ca'tuva Dyus castigãyni yuj yuutyna,
I'cue'sha' jii i'cue cue'sha' ma'wẽ yũuna fi'nzesateva. Cue'sha' i'cue'sh yacj ũsrra', mjĩimée yu' fi'nzemeetja'w.
Maaíi yu' quĩj tyã'wẽ ewsateva jiirra, qui' quĩj ewmeesateva jiirrava nwẽese'jmeerra, Dyus yacj fi'nzenijũ jypumbaty.
Cue'sh ewte neeyũuwa'ja's quim yujnava caajiyu'jnimeec ũsu'Indy yacj puuty uyya' dund yuwe'nja sũju'tj, nava meerra' jytjẽeyuuvá'nja sũjrra naa carta's fi'jatstju,
atsa' tyã'wẽ yũurra' yuuwesa yuutyna, tyã'wẽ Cristo yacj fi'nzeya' puuty we'weni's e'scjẽ nviitpa'ga.
Naa quiwete ji'pjsatyi' mwe'we, ji'pjuwa'jrrá's pa'pchuna iiwejch yajcyna fi'nzecajmén. Tyã'wẽme' ji'pjunirrá's yaacyni' wala cyulsata', wejyva Dyusa'srráa yaaquityna, tyãa pa'gatey tyã' ĩtyisa', cue'sh quĩjrraj peejini'sva peejymée jyuca ũssa.
Ãchja' Jesucristo' jycaajsa David ji'j uurrava qui' ĩtyi yuuc tyã'sna myajcy. Andya' tyã'snatj pta'shi' ewte nviitwa'jsa' jĩna.
Atsa' maava Cristo Jesusa's selpiiya' utyasa' pcyuuni yuutyna.
Tyãasac tyãa ptsumée ĩtyi fi'nzewa'ja's en ãjte', caajiyu'j cue'shtyi nwe'wesa Dyusa' andyna pta'shwa'jsa nvijtrra.
Quim yujtyva atsewe'wewa'j ji'pjmeeta', puii jypacuena fi'nzewa'jsameeta' wejyva ũusuj jyuca ewrráa yaacywa'ja's ji'pjuwa'jsata' nasa jyucaysaty peeygãjna.
Indya' andya's namicu na'wẽ dyij yaaquitsrra', Onesimo's miipa'ga, andy pa'jvats ma'wẽ wechana jypa'gaqui'ng tyã'wẽ yajcyna miipa'ga.
Quĩjva jyuca tyãarrarrá's nwẽese'jwa'ja's vitngu jĩ'c.Dyusa' tyã'wẽ jyuca tyãarrarrá's nwẽese'jwa'ja's vit yã'jrra', quĩj yujva nwẽese'jwa'jsamée yu' nvijtme'. Tyã'wẽteva ãchpcach tyãarrarrá's quĩjva jyuca nwẽese'jni yu's iiuymeetja'w.
Tyãa pa'ga wala jypa'yaquiga. Tyã'wẽme', i'cue'shva maaíi yu' iviituvá'cue Dyus yacj jycaasena ũswa'tje pa'jwa'ja's ji'pjrrava.
Tyãa pa'ga Cristo caapiya'jni nyafyte tjẽymeecuesaty pta'shtja'w tyãa yacjrráa fi'nzemée, jweeíirráa wala piyana u'jwa'j ji'ptja'w, shiingna fi'nzeya'mée. Nyafyte caapiya'jnisa yacjrráa yu' fi'nzemeeyuuga. Tyã' naata': pcaltyi nvijtrra Dyus tashte shawendni, Dyusa' ũsyujna sũjna ũusuj jyuca yaacyni,
Ley nviitnisa Aaron ji'j leviwe'shrráa tyã'wẽ nasa pcalsaty Dyus tashte cuutya'jya' ãjavatsa', vite caajwa'j peejymeene' yu', Melquisedecva ma'wẽga Aaron ji'tjewe'shmée yu' tyã'wẽysa.
Dyusa' qui' vite u'se puuty we'wewa'j ji'ptju jĩrra', yatsíiwe'sha' selpiime' jĩrrane' tyã'jĩ'. Atsa' selpimée yuuna pa'jsa' scjẽwwa'jsana.
Tyãa leya' nasaty pcal ji'pjmeesa vit-ya' ãjasaavatsa', na'wẽ pcalpa'ga maanzcuẽe usva tajcy icjna nestyi yu' tyã'wẽ yũuna nes yuuwa'j peejymeene' yu'. Tyãa pa'gatey pcalpa'ga tee dyi'j tajcy icjrra cambnijũyã'j yu', pcalsatja'w sũjwa'j peena yu' ũusutjemeena.
Nava tyã'wẽ yũuya'mée i'cue'sha' nyafiitey fi'nzeni's miiyajcywe: nyafyrraj Dyus yuwe's jypa'gatsrra', wala pytjaa yuui'cue tyacue wala tjẽysa pa'tjeva.
Moises neywe'shva Dyusa' nwe'wena sũjwa'ja's ũuste ew jiirraty tecj a'te uta Moisesa's sũtj, luucha' wala zhichcue yu'ne' tyãa pa'ga. Macue Egipto quiwete jycaajsa yu' icj caatjeva icjmeeta'.
Tyã'wẽ yũurra', dyi'j ewsaju peena yu' jypumbameene'cue.
Cue'sha' nyafíi ũsni yata's nvijtrra, chjamb bagachte yujva ptsuwa'jsamée ũsna tyã'sna pacuena ũstja'w, naa quiwete' bagachte yujva ptsuwa'jsamée chjamb ji'pjmeetja'w naa pa'ga.
Dyus yuwe ma'wẽ jycaatje' cytey yuusaarráa Dyus yacj fi'nzesa'Tyãa pa'ga andy yacjtjẽ'jwe'sh quĩjva pta'shni ewsa yu'sa' bagachteva wa'lmée jypa'gaya'rráa meswe. Nava we'wewa'j yu'sa' ũus yajcyrra jypa'yajcy mwe'wewe, sa' ũuschawa'j yu'sa' wejy wala mpa'yajcywe.
Ãchja' ¿jiyungá'? Abrahana' ãate caavya'ja'cj Dyusna yaacyni's sa' yuwejurráa Dyusna yaaqui'tj jĩmée, Dyusa's ũusuj jyuca yajcyrra ãate caavya'ja'cj.
Dyus tashte mutyaawe, atsa' tyãava i'cue'sh yacj utyaana. Pcalsawe'sh, ewmée yũuni cusety miiyaatewe. Tyã'wẽy Dyusa'srráa yajcymée e'nz jwend yaacysa i'cue'sh ũusa's miiyaatewe.
SAN PEDRO CARTA NYAFYTE FI'JNIVite quiwesu u'p-ya' u'jsaty Pedro fi'jniAndya' Jesucristo jycaajnisa Pedro yaasetj. Naa carta's fi'jatstju vite quiwesu u'p-ya' u'jsawe'shtyi, Ponto, Galacia, Capadocia, Asia, Bitinia tyãa quiwesuwe'shtyi.
Tyã'sna we'werrac Dyus librute na'jĩ':Yat tyaajwa'j cuet tyjityjnisa iiméj ewsa nviitutstju Sion judiuwe'sh quiwete,Atsa' tyã'sa' maava jypa'gasa' jypumbasáa yuumeena jĩ'c.
Ewmeejũ tyuteerra, ewrráa yũunaPuiimée fi'nzewa'jrrá's pacuerra uu entepcach tyã'wẽ yuurráa fi'nzewa'ja'.
Tyã'wẽ Dyus jytjãasnite ñuswa'j en ji'pjurra', ñusmée fi'nzewa'ja' peecy ũustyi Dyus cusete neewe'wena. Tyãac cue'shtyi taqui'j na' tyãaíirráa nwe'wena.
Jesucristo tyacue seena' walasa's uysáaCue'shtyi jype'jsa Jesucristo quĩjteva jyuca ãjasa shawendna quĩiwa'ja's pta'shtja'w tyã' ũus yajcyrra ĩshiinisameec yu'. Tyãa pa'gatey cue'sh yafyju yuu uytja'w tyacue seena' zhichcue walasa yuurra vyaate.
Na'wẽ yũuwa'ja's cjuẽ'y mpa'yajcywe. Nmej en yuutste', nasa casejetyna tyãawe'sh cacue pcal yũu wẽenirrá's nwẽese'jrra Dyus jĩi yu'sa' atsesa.
Maava Dyus jycaajnity cytey nwẽese'jena tyã' Dyus peeygãani's ũuste jyuca ji'pjsarra tyã'wẽ yuuna. Tyã'wẽ yuurráa Dyus yacj fi'nzena ũsne'tca'w sũjwa'ja's ya'ji'pjuna.
Tyãa pa'ga maava Jesucristo yacj fi'nzesa' pcalte fi'nze'tsme'. Atsa' maava pcalte fi'nzesa' Jesucristo's iiuymeena, sa' tyãa ma'wẽsateva jiimeesarra tyã'wẽ yuuna.
Quim yujva Dyusa's uysa yu' meetyna. Nava cue'sha' puuty ya'peeygãjna fi'nze'nja'w atsa' tyã'wẽ yũute', Dyusa' cue'sh ũuste nes yuuna, ats yuurráa cue'shva tyãa na'wẽy ew peeygãasa yu'nja'w.
Andy luuchwe'sh, mpa'yajcywe dyusmeerrá's yaacyni's.
Ĩshiina fiy caapiya'jsa ũsta'Cue'shtyi na'wẽ Dyus nwe'wec tyã'srráana wejy ãate caapiya'jna fi'jya'vatj yu' i'cue'shtyi. Nava tyã'wẽ yũumée fiy yu'cypejwa'cj casej tyã'sna wejy dund fi'jatstju i'cue'shtyi neewe'wena, na'wẽ Jesucristo's ũuste jypa'garra nwẽese'jwa'ja's caapiya'jni yuuc tyã'sa' jypa'gayã'jrra', wej yujva yu'ptjejcajmen.
Cue'shtyi nwe'wesa' ma'wẽ yũuwa'ja'sva ãjãwa'jsa we'werra': Andya' naa quiwe meetey ũsyã'tj yu', sa' bagachteva nes yuuwa'jsatj ptsuwa'jsamée jĩ'c. Tyã' nyafíiva tyãac yu', sa' ãchva tyãaíirrá', sa' tyãaíirráa bagachteva nes yuuna.
Tiatira chjambtewe'shtyi pta'shniDyus luuch Tiatira chjambtewe'shtyi jype'jsa Dyus angela's na'jĩna mfi'j: Dyus Nchi'c yafy ipy beeni na'wẽsa ji'pjsa tyajy chinda tsam na'wẽ cuentetesa ji'pjsa na'jĩ'c:
Andy peeygãanisatyi's juuna'tj we'wena yu'cypeje' jyucaysaty. Tyã'wẽ Dyus yacj chjãchja fi'nzeya', pcala's nvijtrra Dyus tashte mishawendwe.
Atsa' tyã'wẽ wẽse'jrra', tjengrra uytju teech jimba chijmesa's, cytee a'jsa yu' cusete ũpanisa arco yaasesa'scu ji'pju'. Tyajũ' tyã'sa' teech coronac ũsni yuu, atsa' tyãa yu' quĩjteva jyuca puiiya' jiisac casej, mteeva puiirra cnaywa'jsa.
Tyãasa Dyus jycaajna ũsni tashte ũsta', en ma'c yuu meerra' cus ma'c yuu nava bagachteva selpiina nes yuuwa'jsata'. Atsa' cytee jycaajna u'psa yacj ũssa' quĩjte yujva peejymée fi'nzetyna.
Tyajũ' tyãa angeleswe'shtyi'sa' tyjwetenity yuu, nasa naa quiwetewe'shtyi puupyãjn ãatuw icjcajn. Tyã'wẽ yũuwa'jsa ne'ta pjeu'jni ũsu', quĩj ora, maa ente, quĩj a'te, maa añute tyã'wẽ yuuwa'jsarrava tyãa en ãjtewe'sh.
Tyã'wẽ yuutspcachja', seena' wala ejnd u'jrra tyãa chjamba's ma'wẽ yu' suwrra ejy jyũna u'cj, atsa' siete mil nasaty uu tyãa ejnd u'pja'ga. Tyã'wẽ yũute', nasa neeyũusa' iiméj seena' wala ũucjrra Dyus cielute ũssa's pytjaa we'wena tuutje'jty.
Sa' Dyus luuchtyi ajtserra guerra'sva vit caajnic yuu cnaypcach. Tyãasac naa quiwete jyucaysawe'shtyi jycaajwa'jsa yuu, nasa ma'wẽsava maa chjambuwe'shva fiyfiy we'wesava jyucaysaty.
Dyus angela' naa quiwete uva's jyuca ujnderra pcjacjcu, sa' teech ajterrarráac jyuca ãsh cytee cu'sya'. Tyãa yu' Dyus castigo' na'wẽ seena' yuuwa'jsa' jĩnisac yu'.
Naapcachja' cielujũ cuetumba nasaa cajcuecjẽ ũshity seena' walasa pajnz arroba ãj dujsa. Atsa' tyã'wẽ seena' yũute', nasa yu' jweeíirráaty Dyusa's atsewe'we', tyã'wẽ castigo seena'sa's caapja'ga.
vyuu bej, vyuu chijme, cuet zhichcue wala pa'gasa, tela zhichcuesa iiméj pa'gasa, fytũu wẽt putasá, marfil zhichcuesa, fytũu ewsa wala pa'gasa, bronce yaasesa, hierro yaasesa, marmól yaasesa, quĩjquĩjva tyã'wẽ zhichcue vitnisa.
Sa' ũ'wene'cue uusaawe'sh chich, jycaajsawe'sh ma'c yuu, npiitstjẽ'jwe'sh ma'c yuu, nasa iiméj jytujtjesa ma'c yuu, jimba uuniisa ma'c yuu, jimbate a'jsa uusaawe'sh ma'ty yuu, patron ji'pjsa ma'c yuu meerra' patron ji'pjmeesa ma'c yuu, le'chcuesa ma'c yuu walasa ma'c yuu nava tyãaty jyuca pcjacjrra mẽ'we jĩnac we'we.
Sa' tyãa chjamb peecu'j yu' cuetrrarráac upjni yu', wala ẽete jyu'j umnisa, sa' doce vitycu ji'pju'. Sa' tyãa vity iisa teech angeltyi ũsu'. Tyãa vitysu yu' Israel ji'j docesawe'sh yasety fi'jnity u'pu'.
Nava canzh ewmeesawe'sh, dyijyuuna fi'nzesa, canzh pcal yũuna fi'nzesa, nasa icjsa, Dyus ĩtyĩmeesaty neewe'wesa, quĩjteva jyuca ĩshĩiwa'jrrá's yajcyna fi'nzesa tyã'wẽ yũusawe'sha' u'caya' ãjãmeerra ecaju neeyũutyna.
