<font color=teal>Mateo ati</font>Yeso‑ka idi mai oniYeso Kirisito‑ka idi mai oni okanahanaboneni. Yeso‑ka idi i‑di Dafi tohe, ai‑ka hidi tohematane. I‑di Dafi‑ka idi i‑di Abaraho tohematane.
‘Bere Yodeya‑ka tabora bide towe tohi awirini. Bere amosateni, fara‑ya ai‑ka hidi wadebonane.’ Deoso‑ka yama hani ati teni.” Mai ati nameteni.
Yowaho Batita Yeso‑ya habaniriseKarireya‑kaya Yeso yanane, Yodaho Faha‑ya tokematane, i‑di Yowaho habahinirisebonaha.
Adami‑kaya mai‑ya hiyare<sup>(1-2)</sup> Mai dama mai‑ya awe, adami‑ya tokomorose, itari, hika mai da‑daba fai yowi‑ya mai nahoremaroni. Mai‑ya kanawatobona, ati yanane,
‘Tiwa honita wahawamabone tiwatibodi ati niya, tika yibote‑ka yama hani‑ba daatiniya, tiwa honita wahawamahi.’ Hibati‑ka mai ati nametemoneni.
Tiwa ene yama amosara oda nokotoniriyahi. Oda nafi‑ka hidi tihawahabone, kitabote amatini. Amosabote amatini. Yama maakani awirabone, fara amosineni.’ Dai atiyahi.
Tika dao iyawa‑ya haane, atabo daatiterani.
Ati‑ya Yeso mite, ya‑yaine, mai naha mai‑ya hiyare,“Owati amosa dai mitahi. Sodado mai‑ka hidi owati‑ya nofi nafine, Yodeo ai toha, owati‑ya dai nofi bi‑bidi neni.
Owati ihi ai owa ene towe manakone wadamare, dai awaboneni.” Yeso ati nematane.Maki kiyane‑ya hiyare,“Tiwaamisahi. Tika fo‑fori‑ka yama diwatikaniya, tikamahi, tika yobe‑ya.” Yeso ati nematane.
<RF q=+>Bani hame mai‑ya wakane yama hani ati na, Satanasi mai‑ya keyehe, mai tamine amani.Mai dama mai‑ya Yeso awe,“Kaneiro mai‑ya mai na‑nawada mai awiriya, kaneiro mai kakomehe, mai‑ya bani hame wakanebonane. Kaneiro mai‑ka hidi wadamare mai‑nima mai na, mai okasomaboneni.” Yeso atibodi ati nemarine.
Dai‑ya mai ati naboha, mai‑ya dai nayofinariyahi. Dai atibodi‑ya mai nanahabaterani. Deoso dai nayofinabisahi. Deoso‑ya mai nofara, mai aboni, mai atibodi na‑ya yama hirini‑kaya Deoso weretowitibonane.
Hini yamata‑nima dai niti? Haa‑nima dai nineni. Madehe nahore, mai ibihiyara, haa‑nima mai ati na,
Mai‑ya hiyare,“Owa tamine dai kaminariyahi.” Yeso ati nemarine.
Mariya, bidi mai eyehe koboneniYeso mai‑ya hiyareya, sohori mai eyehe madi kobonamaroni, Yeso‑ya mai hiyarabonehe.
Yamata noki amosa yana, yama kabara noki yanahari neni.
Hika asima ai‑ya mai sawe, ebeni‑ke Yeso‑ya kanawatoti?” Mai ati namaroni.
Bedoro ati yanane,“Ayo, fara tiwa amani? Owa haatinahi, faha baki‑ya tiwa kobo·onabonehe.” Bedoro ati nemarine.
Kanaha mai‑ka fana kamake, Yeso‑ya hiyara,“Ayo, oka hidi amatini. Dafi‑ka nodi amatini. Owa tikasomahi. Madi towe ene okoto kiyani nafeni.” Fana ati namaroni.
Kirisito i‑di Deoso Bidi amaneSesareya Firibo‑ya oda kobona, oda‑ya hiyare,“Dai‑ka Ayo neme‑ke tamine‑ya mai hiyara, eme mai ati niti?” Yeso ati ne,
“Ayo, oka dao tikasomahi. Oka dao ka‑kana ne. Hini‑ya werekaneya, yifo hirini‑ya sonari, faha‑ya boka, kayatona nofene.
Owati amosa dai mitahi. Neme‑ya Deoso mai‑ya barikaneya, bofe‑ya mai baritikanahareboneni. Neme‑ya Deoso mai‑ya seekaneya, bofe‑ya mai seetikanahareboneni.
Madehe‑ya Yeso kasomeYeso‑ya madehe‑ya mai kakama, mai tati‑ya Yeso yehe foribona, Deoso‑ya mai tamine‑ya hiyarebona, mai ati na, madehe‑ya mai kakama, mai‑ya oda ati barinamaroni.
Ofa hidi ati yanane,‘Owati dai mitamatahi. Dai‑ka yama anini manakone‑ya keyehe hiri·ora, barata wamani ohari daa·onaboneni.’ Onani.
Mai one dai toha, mai one yoto na, mai hiyara, mai ati kita,“Oda‑ka hidi i‑di Dafi‑ka nodi oda kahiyarineni. Deoso tiwa‑ya yose, tiwa‑ya kasomayaho, oda ati nineni. Deoso neme‑ya wine, Deoso oda kahiyarineni.” Mai dama mai ati namaroni.
bidi mai hinahabe, awa beheri‑kaya abo mai korohiwitine.
Ai kitamaboneSadoseo mai one kamakemaroni, Yeso ati‑ya mai mitabonehe.“Ai aba ai kitamaterani.” Sadoseo mai ati teni.Mai kobona, Yeso‑ya mai hiyara,
Oda‑ya ka‑kanawato webote amatini dai ati na, dai ati ene mai ya‑yaiteni. Dai‑ya mai nokotoniteni, mai dai kahiyarabonehe.
Yerosare, tika mai ihi ohi·oneni. Tiwa‑kaya mai wi‑wina Deoso ati‑ya mai mi‑mita mai‑ya mai nanahabateni. Tika mai okasomabone ona, owati‑ya mai nofarani. Arakawa afe bodi‑ya bidi mai mookana, madi mai hikayawateni. Fara‑nima tika mai okayawabone ona, owa‑ya mai nofarani.
Bani bate home‑ya boko mai toka, bani bate dai watoteni. Fara‑nima dai‑ka Ayo neme‑ke kamataseya, dai nafi watowahaboneni.
Mai nafi dodafe, mai‑ka nabarina bafiri‑ya mai sobanimisa,
Deoso ati‑ya mai tokadabamaro mai ati yananaboneni.‘Oda‑ka hidi amatini. Tifime, tiwa oda awara, tiwa tefe‑bone oda daani awirihi, tiwa bako hoka, tiwa oda awara, tika faha‑bone oda daani awirihi,
Oda tafiya, Yeso ati yanane,“Owati amosa dai mitahi. Owa‑ya dai‑ka owa daanebonane.” Yeso ati nemarine.
Yeso‑ya oda daba, oda‑ka ohari yima‑ya nawaane, yima‑ya sobanaki, Deoso‑ka yama‑bone‑ya mai da‑daa mai‑ka hidi webote‑ya na‑narifa narabo‑ya tarinabasemarine.
Deoso‑ka yama‑bone‑ya mai da‑daa mai‑ka hidi, yinero‑ya mai yaba, mai ati yanana,“Ai owa abebona manakone amane. Ai manakone‑ya Deoso kayafaterene.” Mai ati nameteni.
Bora kayafi hawa tohiya, mai naha, Yeso‑ya mai kakatomameteni.
Mai toka, nokobi‑ya hidi oni korimari mai nawaanameteni. Nokobi‑kaya sekorasa mai nahameteni.
Faha‑ya Yeso habanise, waamisame, neme seekana, Deoso‑ka Doni kisemarine, Yeso‑ya. Wayomata awi‑nima Deoso‑ka Doni awinemarine.
Mese towe toheMese towe tohe kaki, Yeso noko‑ya yobati‑kaya waaki, Yeso‑ya hiyare,“Haa‑nima ai‑na ai kasomi tiwata, owa kasomi tinofakarini?” Ati nemarine.
<sup>(25-26)</sup> <RF q=+>Dafi hika mai eyehe Deoso‑ka yama‑bone‑ya mai da‑daa mai one mai tohi awirametemoneni. Deoso‑ka baho‑ya mai kaba, Deoso yawi awirematamonane.Yeso ati yanane,“Dafi tamine dai kadikaterini? Abiata, Deoso‑ka yama‑bone‑ya mai da‑daa mai‑ka hidi webote tohemataya; Dafi, hika mai eyehe toke, mai fimi nafemetemoneni. Deoso‑ka yobe‑ya Dafi tokiyome, Deoso‑ka baho‑ya idi, baho‑ya mai kabametemoneni. Deoso‑ka yama hani ati ihi Deoso‑ka baho‑ya mai one kabaterani. Deoso‑ka yama‑bone‑ya mai da‑daa mai hikababisateni.” Yeso ati nemarine.
<RF q=+>Satanasi tamine amane. Satanasi‑ya Yeso wati hawa toheya, madi mai‑ya Yeso kananine.Ai owa kite hini tabaro‑ya wai, yehe honene mai hiyabaterene. Ai owa kite‑ya wati dai toheya, yehe yadihikaneya, yehe honene hiyabatene.
Fara nabarina ihi yama ai watowama‑nima owati dai watora, owati dai watowahaboneni.
Adami‑ya boroko mai dama mai tafameteni.
Atona aboi yahi‑ya waratone,“Tarita komi” Yeso ati ne, ai ati‑ya,“Atona, tiwaamisamahi.” Ati nematane.
Yowaho Batita tati barato‑ya foye‑ya sodado kakame, atona‑ya daahine, madi‑ya daahinamematane.
Yeso‑ya mai da‑daba mai tafabone, mai yahi‑ya mai sorokarira, mai‑ya mai awa, mai ati yanana,“Mai yahi towe tafineni.” Mai ati namaroni.
Maki narabo hawirihi, ati amosarihi ne, Yeso‑ya mai hiwakame, Yeso‑ya mai hiyara,“Tiwa yehe‑ya maki boyotinahi.” Mai ati namaroni.
Maki noko bodi‑ya Yeso boyonamatase, noko amosawami nafiwahe, yama nafi‑ya awi amosawahematane.
Maki owa sawi, ati yanane,“Ayo, oka dao owakamani, tikasomebonaha. Oka dao‑ya madi towe foye, madi towe ene oka dao ati wadamarene.
Tiwa nokobodi one ene yama towe nokotiniya, tiwa noko one sobatinakihi, yama towe‑ya nokotinimarabonehe. Deoso ai nafi‑ka hidi kitabote tohawahe‑ya tiwa noko ohari‑ya tisawiya, yama sibabisaraboneni. Tiwa noko fami‑ya ti·abiya, tikitamiya, wara hirini‑kaya tikiya, yama towe tohaboneni.
Yeso mai‑ya nokotonihi, ati yanane,“Hini ai ene ai sawiteraboneni. Deoso ene ai one sawibisaboneni. Deoso ene kitabotebisa amane.” Yeso ati nemarine.
Mai‑ya mai awa, mai ati yanana,“Hini yamata‑bone boho yetene‑ya dai disawaha?” Mai ati nameteni.
Ofa hadiya, ofa hidi‑ya mai na‑narifa mai‑ka owa‑ya yose,‘Owa tabaro one‑ya tikamahi. Ofa one‑ya tiwa‑ya mai daaniya, ofa tiwakamiyahi.’ Hidi ati nene.
Mose‑ka yama hani ati‑ya mai ka‑kamina owa ati yananamatase,“Hehe, tiwati‑nima yama teni. Deoso oharibisane, owa wadaterene.
Deoso dai hiyarahi. Yama siri kiti awiri‑ya yama towe yanana, amosabisaboneni.
Yoda ati‑ya mai mita, mai ya‑yaina,“Hehe, tika yinero‑ba oda daanaboneni.” Mai ati nameteni.Yoda toke,“Mai awiri‑ya Yeso daa·onaboneni.” Atibodi ati nematane.
<sup>(41-42)</sup> Yeso tokomatase, kamatase, mai amonamatasameteni.“Dai dodafihi, dai amonaro. Hibayata Deoso ati‑ya mai tokadabara mai‑ya owa‑ya daanebona kamane, ahiyata‑ya. Dai nahomisamahi. Ai tokomahi.” Yeso ati nematane.
“Keyehe‑ya hiri·oterani. Keyehe‑ya hiri·oniya, Deoso owa‑ya nanahabeba awane. Maki owato awirini.” Bedoro ati nematane.
Hawi‑ya mai yakana Yeso baakane awa‑ya waane‑ya mai awa, Yeso‑ya mai weena, mai tati weona, mai ati yanana,“Ka! Deoso‑ka yobe tinahabiya, mahi 3 kane‑ya wamatinamatasebona tina,
Makobote Yeso‑ya mai da‑daba mai fama, kabani‑ya mai towaka, Yeso‑ya mai kobona, Yeso‑ya mai awa, Yeso noko bare tohematane.
Sakariya kame, ati‑ba wadamare, hini yehe‑ya mai‑ya hiyarematane.“Yobe doro‑ya wada‑nima yama na‑ya Sakariya awane.” Mai atibodi ati nameteni.
Deoso ati ene hidi webote mai kiti fawana, mai one kitara mai kitawahameteni.
(-)
Tika Ka‑kadika yama wahi‑nima ne, tiwa hawine‑ya Bara mai‑ya yofikanebonane. Isara·eo‑ka nodi ai toha tika ai amani. Tika Ka‑kadika ene ai ya‑yainaboneni.” Simiyaho ati nematane.
“Hini yamata‑nima oda nibati?” Mai dama mai ati nameteni.
Kabani‑ya wai, hawi‑ya Deoso‑ka Doni yofikanematane. Diaboro Yeso‑ya hiyarematane, Deoso ati‑ya tokadabamarebonaha. Yeso tafare, amoni 40 kane fimi watihikanematane.
Yeso ati‑ya mai mita,“Se! Yeso yama hani ati‑ya wato nafine, yama hani hidi ati‑nima ati nane.” Mai atibodi ati nameteni.
Maki ka‑kakone awa‑ya bora dasikana‑ya mai damahikanematane. Yobe doro‑ya Yeso wai‑kaya mai hiwakamakibona mai ati na,
Yeso mai‑ya hiyare,“Eme Mose‑ka yama hani ati titi? Sabado‑ya ai owa ai nakitama, ai ati kasiramone dai ati na awini. Sabado‑ya ai owa ai nanahababisa, ai sibabisaramone dai ati na awini. Dai ati yananahi.” Yeso ati nematane.
<RF q=+>Fariseo mai tosaware, mai ihi mai one tosawarihari teni.Mai‑ya kanawato, mai‑ya hiyare,“Mai noki wadikimara hawi‑ya mai ibi yofikiterani. Mai noki wadikimara mai fami towaka, mai ibi yofikanabone mai ati na, hodi‑ya mai fami sonirisikimaboneni.
Yeso‑ya mai tonaka,“Yowaho Batita oda‑ya yosene, tiwati oda mitabonehe. Deoso‑ka kakibona mai ati namete fara amatiraniha? Fara tihi awiriya, Deoso‑ka yokana oda nimanaboneni.” Mai ati nameteni.
“Sima, owati tinofa ihi Deoso ai nafi‑ka hidi kitabote tohe‑ya tisaweboneni. Tiwa tabaro‑ya tikamahi.” Yeso ati nematane.
“Tiwa oni eme titi?” Yeso ati ne,“Ibowa ama·oni.” Maki ati ne, fara madi towe mai dama maki‑ya mai foyameteni.
Mai tabori‑ya dai koboniya, yobe ohari‑ya dai winiyahi. Aka‑ya dai toki awisari‑ya yobe owa‑ya dai winariyahi.
Bedoro hiyareya, neme sabi mai‑ya barikawama, mai habi siitonameteni.
<RF q=+>Deoso‑ka yamata Deoso ati‑ya mai watora mai tamine amani. Deoso ati‑ya mai wata mai damara, Deoso ati‑ya mai wata mai dodama, mai one‑ya mai kanawatoya, yama amosabone, fara tamine amani.Deoso‑ka yamata dama marafakana, yamata‑ya mai tonaka mai damara, Deoso dai hiyarahi, mai one tokomakibakaro, Deoso‑ka yamata‑ya mai kakamabonehe.
<RF q=+>Refi‑ka nodi Yodeo mai toha, Deoso‑ka yobe‑ya yama‑ya mai aninametemoneni. Samaritano Yodeo mai toharametemoneni.Nowati‑ya Refi‑ka nodi kamaki, maki home‑ya awe, dodikose, tokomakitasane.
Deoso ati ene madi towe mai kana·onihe, Deoso ai nafi‑ka hidi kitabote tohawahebona dai‑ya sawine.
Deoso ati‑ya mai mi‑mita‑mete mai‑ya mai nanahabamete, mai ihi yorotokana manakone‑nima dai ene manakone naboneni.
Dai hasini‑ya dai watora, hini yamata ihi yama dama‑ya dai nokotonihi?
Towe dai amani. Bofe‑ka yama kiini dai wato, neme‑ka yama kiini dai wato na, Deoso ene‑ya dai awa, yama‑ya dai watorani.
‘Owati dai mitahi. Dai owato awirini. Dai tokomahi. Dai ene amosarani.’ Hidi ati nebonane.
Fai‑ya toke, mai‑ya kakame, ati yanane,‘Ayo, tiwati‑nima ona, mai haa·ona, mai owakama, tika yobe kibarane.’ Hidi‑ka yo‑yose ati nane.
Badi‑ya atibodi watinawamane.‘Okobi‑ka yama anini‑ya mai anina mai tafi fotateni, owa‑ta fimi ihi owa abi yanatoneni.’ Atibodi ati nane.
Mai‑ya Yeso hiyare,“Dai ene amosamone dai ati na, dai ati‑ya mai dami nofa, dai atibodi ati‑ya Deoso watobise, dai atibodi ati‑ya Deoso nofarene.
“Hehe, sibaraboneni. Deoso‑ka yama‑bone‑ya mai da‑daa mai‑ya dai tokomiya, dai kitama dai‑ya mai awawahabonehe.” Yeso ati nematane.Mai tokoma, hawi‑ya mai mese amosawamameteni.
Deoso hika mai haani hidameya, mai‑ya kasomebonane. Hibareya, Deoso ati ne, ati damarebonane.
“Yeso Nasare‑ke kamakine.” Mai ati nameteni.
Mai yorona mai‑ya hiyare,‘Yinero ohari dai kayafe, yinero 10 kani‑ya kihe‑ya dai daanahi.’ Hidi ati nane.
‘Ai owa ati ene amane.’ Ai ati niya,yati‑ya ai‑ya mai nanahababa awini. Yowaho Batita Deoso ati‑ya mai mi‑mita mai‑ka owa amane, mai dama mai ati na.” Mai ibi hiyara, mai ati nameteni.
Deoso‑ka yo‑yose mai‑nima mai nawahabone, mai abamateraboneni. Mai aba, mai kitama, mai abamateraboneni. Deoso bidi mai tohawahaboneni.
<RF q=+>“Ai abaterabone‑kaya” Deoso tabaro tamine amane.Owa oni dai saatonakosi awiriya, ai abarabone‑kaya dai saweboneni.
Yobe‑ya dai kobokaniya, yobe hidi dai hiyariya,‘Ebeni‑kaya oka mai da‑daba mai eyehe otafibati? Ai‑ya ka‑kanawato ati nene.’ Dai ati niyahi.
Ahiyata‑ya toke, yobati‑kaya itarise, Deoso‑ya hiyare,
“Ati ai miti hawa tohe, mai one ati ai mitamakiriyahi.” Mai ati nameteni.
Adami webote‑ya mai hiyarabone,‘Oda‑ya tisohi, oda‑ya baritikanaba.’ Mai ati naboneni.
Mai atibodi yama‑ya kadikiya, mai yowi‑ya maki mai fama fodoke, mai demena, mai‑ka bora wahi kitameteni.
“Ai‑ka hidi i‑di Yeso kitame, i‑di Simaho‑ya kobonene.” Mai yorotokana mai ati nameteni.
Hini hika mai‑ya kobone, mai hinofaremarine.
Makobote i‑di Anidere anidi‑ya toke,“Deoso‑ka Ka‑kadika oda awani.” I‑di Anidere ati nemarine.(Kereko mai ati‑ya Deoso‑ka Ka‑kadika i‑di Kirisito amane.)
“Tiwa ohare yobe haa‑nima ne wamatiwameya, mahi 3 tohe‑ya hawa tinimakarabana? Faha fowe 46 kani‑ya Deoso‑ka yobe‑ya mai wamanamaroni.” Oda‑ka hidi mai one ati namaroni.
Yowaho Batita‑ya mai da‑daba mai‑ya maki hiyare, faha‑ya ai yehe sorona tamine‑ya mai ibi weenameteni.
“Se! Deoso ati‑ya mi‑mita amatini. Tiwa owatowahineni. Owati timitahi.
“Ayo, ai towakamahi. Oka dao abarayaho.” Hidi ati ne,
Owati amosabote dai mitahi. Deoso Bidi ama·oni. Mai aba mai haa·oniya, mai kitamawahaboneni.
Yeso‑ya oda da‑daba oda‑ka owa i‑di Simaho Bedoro sohori i‑di Anidere ati yanane,
Bofe‑ya okemaroni, Okobi ati‑nima onabonehe. Owa‑ya yose‑mari ati‑nima oteni. Hini owati‑nima oterani.
“Ayo, oda toki awirini. Ai abaterabone‑ka hawi yofitikana, ai‑ya yo‑yofikana‑ba ai owa wadarane.
<RF q=+>“Deoso‑ka Ka‑kadika kakiya, tabaro ai watorebonane.” Mai ati na, mai tosawarineni.“Yeso tabaro oda wato, Deoso‑ka Ka‑kadika kakiya, tabaro ai watorebonane.” Mai one ati namaroni.
Yeso‑ya mai hiyara,“Yeso, fana tiawahi, maki bare‑ya fana dakora‑ya oda owa wasinahone.
“Owati amosabote dai mitahi. Mai ihi amosara yama towe mai‑ya kayafa‑nima mai na, yama towe‑ka ka‑kanika mai tohateni.
Bofe‑ya owina, dai nafi‑ka yama wahi‑nima oneni, yama dai watabonehe.” Yeso ati nemarine.
Maki kitame mai‑ya sawimarebona mai ati na, mai ati tamine‑ya Yeso mite, tokomaki, hiwasi,“Dai‑ka Ayo neme‑ke ati tinofiraniha?” Yeso ati nemarine.
Yeso ati‑ya oda‑ka hidi mai mitabone, mai yorotokana,“Yeso, tiwati amosahi. Deoso‑ka Ka‑kadika amatini, tiwa tamine oda‑ya tikaminahi.” Mai ati namaroni.
“Ayo, Rasaro amone, kitameba awane.” Oda ati namaroni.
Owati timitateni. Yama‑ya mai watobone‑ka owati amani. Owa tiyosemaro, owa‑ya mai watowahaboneni.” Yeso ati nemarine.
“Yerosare‑ya dai wi‑wina dai habo siitoriyahi. Dai‑ka hidi webote‑bona boho yetene mese‑ya itariya, kamakibonane.” Deoso‑ka yama hani ati nineni.
Owa‑ya dai awa, owa‑ya yose‑mari dai awahari neni.
Yeso bako‑kaya oforiwite, Yeso ohiyara,“Ayo, ebeni‑ke tiwa‑ya daanabati?” Onamaroni.
Deoso‑ka Doni Deoso ati yokana‑ya ka‑kamina amane. Bofe‑ka Deoso‑ka Doni‑ya mai awarihi, Deoso‑ka Doni‑ya mai watorihi na, fara ihi mai hinofarebonane. Dai‑ta Deoso‑ka Doni dai‑ya dabe, dai‑ya foyawahebonane.
Owa‑ya dai kadikara, dai‑ya okadikabisa, dai‑ya oyosemaroni, dai bonabonehe, dai ene amosa fawarabonehe. Yama onofa‑nima yama na dai nofa, yama dai haana‑ya Okobi daanebonane.
Oda ati‑ya Yeso wato, oda‑ya hiyare,“Owati dai watora awineni.‘Dai amoni fa‑famaraba namakiya, owa dai awamaraboneni. Dai amoni fa‑famaraba namakitasiya, owa‑ya dai awamatasaboneni.’ Ona,fara tamine‑ya dai ibi hiyara awineni.
Bofe‑ka mai‑ka owa ohara, oka mai toha bofe‑ka mai‑ka one mai tohahari awirini.
“Owati‑ya mai nafi mitani. Deoso‑ya mai hi‑hiyara‑ke yobe‑ya mai okanawata, Deoso‑ka yobe‑ya mai okanawata, mai yorotokana mai okanawatoteni. Mai noki beheri‑ya owati yanaterani.
“Hini yamata ihi tiwati yanarihi? Okitateni. Tiwa owati seekaniya, tiwa‑ya mai seekana, tiwa owati baakaniya, tiwa‑ya mai baakana naboneni.” Birato ati nemarine.
Yeso abo bora wefe wamani‑ya mai kinihikane, bora‑ya yama ke‑ketehe sawemeteni. Ai owa abeya, haa‑nima Yodeo oda ene teni.
“Oka Ayo amatini. Oka Deoso amatini.” I‑di Tome ati nemarine.
Neme‑ya Yeso tokome tamine okanahano, neme‑ya toki awisareya, Deoso‑ka Doni ene hika yo‑yose mai hikadikamaro, mai‑ya hiyaremonane.
Yerosare‑ya mai wina, yama hakikini kita moni‑nima moni ne‑ya mai mita, Bedoro mai‑ka yobe‑ya moni kaki, fara‑ya mai nafi toka, mai kobona, mai habi siitona, Bedoro mai ati‑ya mai mita, mai ibi hiyara,“Ka! Oda ati‑ya mai ati tohawahineni.” Mai one ati nihi,“Ka! Oda ati‑ya mai ati tohaharineni.” Mai one ati nihi na, fara mai nafi ati namoneni.
Isara·eo‑ka nodi dai toha, yama dai watohi! Yeso dai baakanemari, Deoso ene ai nafi‑ka Hidi tohe, Kirisito amane. Dai ati kadamowamariyahi.” Bedoro ati nane.
Deoso‑ya dai‑ya dai kaminawaha, Deoso dai‑ya ati somawame, dai ene‑ya kadikamaterebonane.
Yeso‑ka mai habi kitabone, Deoso‑ya mai hiyaraMai mai seehikana mai‑ka no‑nofa mai‑ya mai towakama, Deoso‑ka yama‑bone‑ya mai da‑daa mai‑ka hidi, mai‑ka bote mai toha na, mai ati‑ya Bedoro mai kaminamaroni.
Yerosare yakari‑ya mai wi‑wina, mai kiyana mai toha, madi towe mai‑ya mai foya mai toha na, mai‑ya mai kakama, Yeso‑ka yo‑yose mai ihi madi towe mai kanana, mai kiyana mai nafi kitamamoneni.
Deoso‑ya oda hiyara, Yeso tamine oda kamina, oda naboneni.” Yeso‑ka yo‑yose mai ati namoneni.
Ai‑ka idi mai‑ya nofare, mai‑ya kosine, mai‑ka madehe wada yati‑ya hidi ati ene mai tonahomakosameteni, mai ababonehe.
‘Neme‑ya oka i‑itari toha, bofe‑ya owa teme kawateni. Hini yamata‑bone oka yobe‑bona‑ya dai wamani boneti, hasi·obonekaro?
“Bedoro, Yowaho dai ene‑nima owa ene nabone, owa dai kanawatoya, dai‑ka yinero‑ba daa·onabani. Mai‑ya owa yehe foriya, Deoso‑ka Doni mai‑ya sawibonane.” Simaho ati ne.
Damaso‑kaya amoni 3 tohe, yama‑ya awi awisare, tafarihi, faha‑ya fawarihi nemonane.
Bedoro eyehe mai kama, yobe nemehe‑ya mai tokomisama, mai fanawi honita toha, hibati‑ya mai‑ka yobote mai abamaro, mai‑ya Tabita ka‑kasoma, abawaha, tabiyo mai ohina, mai naha,“Bedoro, oda‑ka bora i‑di Doka wamahinamaro, tiawahi.” Mai ati na.
Koneriyo mano‑ya Bedoro waratone,“Tiwaamisamahi. Fara tiwa‑nima ona, ama·oni.” Bedoro ati ne.
‘Ayo, haa‑nima yama na okobaraboneni. Bani towe yama bisa toha‑nima mai na okobaterani.’ Ona.
“Tika bora bodi‑ka sakotinama, tika sanidariya tikawatama, tika bora mese‑ka weyetinama tiniya, owa‑ya tisawiyahi.” Deoso‑ka yo‑yose ati ne.Ati‑nima Bedoro nane.
Bisidiya‑ka Atioki‑ya mai kobonaBafo‑ya maboro‑ya Baoro mai foya, Banafiriya sidadi oni Beki toha‑ya, Yowaho Maroko maaname, Yerosare‑kaya winitonamemonane.
Mai toka, mai nowati‑ya Baoro mai‑ya mai one dabamake, Yodeo mai one toha, Bara mai one toha na, Baoro mai‑ya mai dabamake, mai‑ya Baoro mai hiyara,“Deoso ati‑ya dai ati kadamowamariyahi. Deoso ati amose dai nofahi.” Baoro, Banabe mai ati namoneni.
Derebi‑kaya Yeso Ati Amosabote‑ya mai kamina, mai ati ihi, Yeso ati‑ya mai dami nofawaha, makobote Risita‑ya mai tokomatasa, Ikoniyo‑ya mai tokomatasa, Atioki‑ya mai tokomatasa, mai namoneni.
Atioki‑ya mai wi‑wina mai‑ka yama hani‑bone‑ya mai kanahano,“Atioki‑ya dai wi‑wina, Siriya‑ya dai wi‑wina, Sirisiya‑ya dai wi‑wina, dai na, dai‑ka yama hani‑bone‑ya. Yeso‑ka yo‑yose oda toha, oda‑ka bote mai toha na, dai‑ka yama hani‑bone oda kanahanoneni. Hibati‑ya Bara‑ta dai tohamaro, hibayata oda‑ka soho dai tohawahineni.
Ni·abori‑ya oda fidotona, tabora webote oni Masedoni‑ka tabora ba‑basi na oni Firibo toha‑ya oda tokawaha, Firibo‑ya homano mai dama mai wina, mai tabori‑ya oda winawahani.
Fare yobe‑ya Baoro tokane, mai‑ya hiyarebonaha. Sabado‑ya Yodeo mai hi‑hiyara‑ke yobe‑ya Baoro tokatene. Sabado fama Sabado one ohari na‑ya mai‑ya hiyare, Deoso‑ka yama hani tamine‑ya hiyarane.
Yeso abe kitame, tamine‑ya mai mita, Baoro‑ya mai one hahakana,“Mahi owa‑ya tiwati oda mitamatasaboneni.” Mai one ati na.
Yodeo mai yorotokana mai‑ya hiyare,“Deoso ati dai mitahi, Yeso ai‑ka Hidi Deoso‑ka Ka‑kadika amane.” Aboro ati neya,mai weena, Deoso‑ka yama hani‑ya Aboro yofikane, mai ati fawanamoneni.
Mai‑ya Baoro tokomakibona ati ne, Yeso ati‑ya mai no‑nofa mai ati barihine.
Deoso ati dai‑ya okamina, owa‑ya okahiyaraterani. Mai atibodi koma, mai eyehe ohi·ona, Yodeo owa‑ya mai kaka, owa‑ya mai nakomamaroni.
I‑di Baoro‑ka sitaraho‑ya waratone, hini teme‑ya soki, mano‑ya soki ne, ati yanane,“Deoso‑ka Doni ati dai mitahi.‘Haa‑nima sitaraho hidi‑ya mai sokini naboneni. Yerosare‑ya tokeya, mai sokihineya, Bara mai‑ya mai daahinebonane.’ Ati ne.” Akabo ati nemarine.
“Oka soho dai toha, okobese dai toha na, dai‑ya owa tamine okaminaboneni.” Baoro ati nane.
Yodeo mai‑ka hidi mai‑ya Baoro kakatome, ati yanane,“Ayo, Soho, owati dai mitahi. Owa‑ya Deoso kakoterebonane, owa ene amosateni.” Baoro ati nemarine.
Sodado mai‑ka hidi ati ene Baoro‑ya sodado mai towakamineni. Yama soki‑ya mai hiwakame, Atibatide‑ya mai kobonineni.
“Baoro ati omitanadiya, yinero‑ya owa‑ya daaneba awane, see·okanebonaha.” Feri atibodi ati ne.Baoro hiyare, ati‑ya kamitanadine.
“Hidi Akiriba, owati timitabone, ya‑yai·oneni. Towe oha‑mone Yodeo mai ati na tiwatowahaboneni.
“Sesa‑ya ati koboni awire‑mana, ai seekane nane.” Fesito‑ya i‑di Akiriba ati nemonane.
Maboro‑ka mai one maboro bidi‑ya mai tokabone,“Maboro ma‑maakana‑ka yama one oda weretofiba.” Mai ati nani, mai kananabonehe.Maboro bidi‑ya mai nakisamineni.
Homa‑ya oda kobona, sodado eyehe yobe‑ya Baoro wine, kadeya‑ya foyi awiremarine.
Mai dami‑ya Yeso ati okaminabone Deoso ati ne. Homa‑ya okiya, dai‑ya Yeso Ati Amosabote okaminabone owatibodi ati nani.
Mose ati‑ya mai mita, ati mai hikadabare, hiniya ati mai himite, mai‑ya Deoso ati somawamarene. Mose ati nafi‑ya mai tokadababisa, mai‑ya Deoso ati somawamane.
“Dai one tamine‑mone‑ya dai hiyara, dai ati bida toha, dai owa oni‑ya dai hirina, keyehe‑ya dai hiriteni.”
Deoso yama‑ya daanebona ai kayafaboneHibati‑ya Abaraho‑ya Deoso hiyare,“Abaraho, yama nafi tikayahaboneni. Makobote tika nodi tiwa tabaro‑ya mai kayafaboneni.” Deoso ati ne,“Ati‑nima yama naboneni.” Abaraho ati ne,Deoso ati‑ya nofe, Deoso ati somawame ene Deoso ati‑nima yama na‑ya Abaraho kayafebonane. Abaraho hini ene tohi awirihi, Mose ati ene tohi awirihi ne, Deoso ati‑ya Abaraho nofe ene Deoso ati‑nima yama na‑ya kayafebonane.
I‑di Adaho ohari ene amosare, ene ai nafi ababone Deoso ati ne, Yeso Kirisito ohari ene amose, abematane, Deoso ai‑ya ati somawamabisebonaha. Ai abami awirabone, ai atibodi yati ai kayafabisamaroni.
Soho, owati dai mitahi. Yeso ati dai nofawahiya, hibati‑ka dai aba, Mose ati dai‑ya barinami awire. Yeso Kirisito kitamemata, fare hika dai tohawaha, dai yati tohawaha, Deoso‑ka yama anini amosa dai aninaboneni.
Deoso‑ka Doni dai‑ya sawi, dai‑ka hidi tohawahe, dai atibodi bote dai‑ka hidi tohami awira, ati dai tokadabamaraboneni. Kirisito ene Deoso‑ka Doni dai atibodi yati‑ya sawitene. Deoso‑ka Doni dai‑ya sawire‑mana, Kirisito‑ka dai tohi awira neni.
Neme‑ya ai toka, wami‑ya ai toka, faha bodi‑ya ai toka na, Deoso ai‑ya sawitene. Ai‑ka Ayo i‑di Yeso Kirisito ai manakone‑ya nanahabemata, Deoso ai‑ya nofi nafi, ai‑ya kanakiterebonane.
Deoso ati‑ya Isara·eo‑ka nodi mai one nofaraHibati‑ya Deoso ati‑ya Bara mai watora, Deoso‑ya mai sibaramete, Yeso ati‑ya mai mitawaha, Yeso ati‑ya mai one nofawaha, Deoso mai‑ya ati somawame, Deoso‑ka mai tohawahani.
Hibati‑ya Deoso ai‑ya nofe, ai‑ya kadikematane. Deoso hini ene amane. Ai ene ai‑ya kadike‑mana, hini ene tohare nane.
Yama ai kiha‑ya Deoso daanemari, yama nafi‑ka hidi amane. Ai kahiyare, ai kahiyari fawarayaho. Feye amani.
Deoso ati i‑di Mose hikanahanomata dai watoneni.“Mai‑ka yibote mai dai aharihi, dai owa dai nanahabarihi, mai‑ka yama dai botirihi, mai‑ka yama dai atibodi koborihi, dai nahi.” Deoso ati ne, ati‑ya i‑di Mose kanahanomatane.Tiwa tinofi‑nima mai one tinofa, fare Deoso ati nafi tikadabineni.
Ai owa mai ai kasoma, mai ai ya‑yainihe, Deoso ati‑ya mai wato ba‑basi namakeboneni.
Fara haa‑nima dai ati niya, Deoso owa‑ya kasomeya, dai tabaro‑ya kobo·oniya, dai oawiya, owa‑ya dai kasoma, ya‑yai·onaboneni.
Korito‑ya dai wi‑wina, tabora bara‑ya dai wi‑wina dai na, Deoso ati dai no‑nofa, Yeso Kirisito ene Deoso dai‑ya haane, dai‑ya kayawe, oda‑ka hidi tohemari, dai‑ka hidi tohahariwahe, oda‑ka yama hani dai kadikahi.
Hibati‑ya dai tabaro‑ya kobo·ona, Deoso ati‑ya dai‑ya ohiyara, yama nafi‑ya mai wa‑wato mai ati‑nima owati ni awiramaroni. Hini oka mai‑ya ohiyara owati‑nima dai‑ya ohiyara, owati namaroni.
Mai ihi hatiya, Deoso tabaro‑ya mai winabone, mai manakone amosa‑ya mai kayafi awiraboneni.
Dai‑ka owa Yeso ati‑ya nofe‑mona ati ne, badi fadi‑ya famawahemonane. Yeso ati‑ya ai nofa haa‑nima ai ene terani. Bara Yeso tamine‑ya mai watora, haa‑nima mai ihi terani.
Fana one‑ya tiwati aha, kanatibisahi, tiaharabonehe. Ai ene amosara ai‑ya nakoma, fana one ai aha, ai kobobona mai tohawaha, mai ihi towe ai kayafateni.
Yetene dai toha, atona dai toha, dai na, dai honita naha, dai ati faniya, dai faniya, sibaraboneni. Deoso yawarebonane. Ai‑ya mai ka‑kako mai ihi, mai fana yati mai habi siitoni damabone owatibodi ati nofa, fara hiniya dai‑ya okasomabone, dai‑ya owati barirabone owati amani.
Yeso‑ka yo‑yose mai toha, Yeso sohori yokana mai toha, i‑di Bedoro mai na, tabora one‑kaya mai‑ka yibote mai eyehe mai tokiya, yama sibaramone dai ati namoneni.Fara mai‑nima i‑di Banabe oda fama oda na, oda fana‑mani, oda‑ka yibote mai oda dabiya, yama sibari awirineni? Hehe, sibarineni.
Mai fanawi one‑ya mai a‑aha mai ihi Deoso yawe, mahi ohari‑ya mai dama 23,000 mai toha, mai abawahameteni. Mai‑nima ai riyahi.
Mai fanawi Deoso‑ya hiyara, Deoso ati‑ya kamina mai na, mai tati bori awira,“Hika yibote ati‑ya nofarani.” Mai one ati naboneni.Mai tati bori awira, mai tati kone nafi aba‑nima mai nineni.
Oka mai dai toha, yama‑ya Deoso‑ka Doni ai‑ya daane tamine dai watabone dai okanawataboneni.
Deoso‑ka Doni yama daahina, one amosi ba‑basi na toha, one amosi bi‑bidi na toha teni. Yama amosi ba‑basi na Deoso‑ka Doni‑ya dai haanahi. Yama amosabote tamine okanahanowahaboneni.
Mai one ati‑ya dai ati yanana, Deoso‑ya dai ati amosa awineni. Hiniya dai ati‑ya mai mita, dai ati‑ya mai watora, mai‑ya kasomi awiraboneni.
Makobote i‑di Tiyako hiawamatasane, nowati‑ya Yeso‑ka yo‑yose mai nafi hiawawahane.
Awa bono noki ai kama, awa aboni ai kamara, noki‑ta ai kamateni. Noki awi‑nima ade awiterani.
Hibayata owatibodi ati toki nofarani. Deoso ene owati‑ya mai dami mitawaha, Satanasi ene owa‑ya mai one kakona, owa‑ya mai ati nanahabineni.
Hibati‑ya dai tabaro‑ya owa toki oharemaro, owa dai wato ba‑basi nabone, dai tabaro‑ya owa toki famamakebone onamaroni.
Kirisito dai‑ya kasome, dai ene amosawamabone oda atibodi ati na, dai tamine‑ya Deoso‑ya oda hiyara, oda ya‑yainawahani.
Oda abano kiti fawani yanatona, kiti fawanaba awineni. Oda atibodi kiti fawarabone, mahi‑nima oda atibodi‑ya Deoso nakitamatene. Oda atibodi kita ene oda ya‑yaiteni.
Deoso ati oda kamina, Deoso ene kitabote tohe, sodado mai‑nima sayo‑kaya yama kita‑ya mai damana, yama koma mai‑ya koborabone, yama mai damahina, mai‑ya kasoma‑nima Deoso oda‑ya kasomatene, Satanasi‑ka yama koma oda‑ya koborabonehe. Sodado mai yahi kanika‑ya yima‑ya mai damateni, mai hama mai‑ya mai bisinabonehe. Fara mai‑nima Deoso ati oda kamina, Satanasi‑ka mai kananaboneni.
Yama bide‑ta mai kiha, ba‑basi na‑ya mai daana, hini mai ati ihi yama‑ya mai daa, oda ati ene toharani.
“Yama‑ya mai kihara mai‑ka yama‑bone‑ya Deoso daatene. Deoso ene amose, ene amosi fawaterene.” Hika yama hani ati nineni.
Owati yanani amosara, Deoso ati owato ba‑basi ona, ati dai‑ya okamine, oka yama wato dai watoneni.
Maki neme‑ya toke, oni owato, korimari toha, abano toha ne awane. Owato awire, Deoso hiwatobisane.
Deoso ati‑ya dai no‑nofa, dai ibi kobona, dai‑ka ayo dai kobona‑nima dai ibi kobona, dai nahi.
Makobote Yodeo mai one mai kobona, Yeso‑ka mai toha‑mone mai ati na, Yeso‑ka mai tohi awiramaroni. I‑di Tito tamine‑ya mai mita, mai ati yawawahamaroni. Oda ati‑ya mai kamita, oda‑ya mai kakatomamaroni. Oda‑ya mai ati barinabone, oda‑ya mai hiyaramaroni.“I‑di Tito sowiri tati ataro abaho. Yeso‑ka ai tohabone, ai sowiri tati ataro abateboneni. I‑di Mose ati‑nima dai ni awiriya, Deoso‑ka dai tohateraboneni.” Mai ati namaroni.Ai yaditona‑nima ai‑ya mai nihebone mai ati amani. Keyehe‑ya ai‑ya mai hirikanaro, Yeso ati‑ya mai nofarani.
Mai ihi amosara nafe, awa‑ya mai mai nawaanateni, mai ababonehe.“Awa‑ya mai waana, mai aba, mai‑ya Deoso yawatene.” Deoso‑ka yama hani ati neni.Yeso Kirisito ai ene towe‑ya kayafawahe, awa‑ya waane, abemarine. Ai manakone‑ya nanahababisemarine. Yeso Kirisito‑ya Deoso yawemari, ai‑ya yawarebonaha.
Kiya·ona, owa‑ya dai weeni awira, owa‑ya dai natafa, dai tabaro‑ya owa‑ya dai nawina, dai namaroni. Deoso‑ka yo‑yose dai tabaro‑ya kobone‑nima, Yeso Kirisito dai tabaro‑ya kobone‑nima, owa‑ya dai nihemaroni.
Deoso dai‑ya kadikemari, dai ene towe dai‑ya yaditonamaraboneni. Yeso ati‑ya dai nofa, dai atibodi bote ati‑nima dai namariyahi.“Owa‑ta ya‑yai·obisaboneni. Owatibodi bote ati‑nima onaboneni.” Dai ati riyahi.Deoso dai‑ya seekane, dai atibodi yati ati‑nima dai naboneni. Dai ibi nofiya, dai ibi kasoma niya, dai nafi ya‑yainaboneni.
Owa dai weenamariyahi. Yeso ati‑ya okamina, owa‑ya mai bisinamaro, mai‑ka yama ihi‑ya sako oneni.
Yeso Kirisito abe, Deoso hinakitame, neme‑ya hiwakame, hiwatarimatane, yama nafi‑ka hidi tohawahebonaha. Yeso Kirisito‑ka ai toha, Deoso ai‑ya aweya, neme‑ya ai itari hawa toha‑nima ai na, ai‑ya awane. Yeso‑ya nakitamemata‑nima ai‑ya nakitamaharibonane. Yeso‑ya neme‑ya nawitarimata‑nima ai‑ya nawitariharibonane.
Dai atibodi kitawahiFare ai‑ka Abi noko‑ya owa yobati‑kaya owaa, dai tamine‑ya Deoso‑ya ohiyarateni.
Dai atibodi yati ati dai tokadababisa, dai ene amosabisaboneni.
Kirisito ati dai nofa, dai one ati dai mita, mai ati dai kasawaririyahi. Hini dai ati ohare dai nofariyahi.
Yama soki‑ya sodado mai nafi amorani. Mai one amona, mai one‑ya mai kakatoma teni. Sodado mai hama, mai ihi mai sotatorabonehe. Fara mai‑nima dai nahi. Dai noko wadahi. Dai one tamine‑ya Deoso‑ya dai atibodi hiyarahi. Satanasi‑ka keyehe‑ya mai nofarabonehe.
O·abara owatibodi nofaharine, Kirisito ati okaminamakebonehe. Dai ene o·abarabone, Kirisito tamine‑ya dai okanawatabone owatibodi ati nineni.
Owa tamine‑ya mai kadika, Deoso ene mai ati sibariya, dai tabaro‑ya okomakebone owatibodi ati nineni.
Oka owa amatini. Mai fanawi tikasomahi, mai ibi nofabonehe. Yeso ati okamina, owa‑ya mai daba, yama‑ya mai anini kitamaroni. I‑di Keremete mai nafi owa‑ya mai daba, neme‑ka yama hani‑ya mai oni‑ya Deoso kanahanomatane. Mai abaterabone, Deoso tabaro‑ya mai winabisaboneni.
Yeso‑ya dai ya‑yainihebone, dai ene amosiyahi. Awa bono ade amosa, bona ihi ai ya‑yaiteni. Fara‑nima dai ene amosa, ai‑ka Ayo i‑di Yeso ya‑yainebonane. Deoso‑ya dai wato ba‑basi naboneni.
Yodeo makidi mai sowiri tati atori wisinakosa, Kirisito‑ka mai tebone mai ati neni. Ai‑ta ai atibodi amosaramaro, Kirisito ene ai atibodi yati tohawaha, Kirisito‑ka ai teboneni. Kirisito ene Satanasi ati ai nofamaraboneni.
Dai ene amosiyahiMai fanawi fana, mai‑ka yibote ati‑ya mai nofiyahi. Kirisito‑ka mai toha, ati ene mai‑ka yibote ati‑ya mai tokadabiyahi.
Dai‑ya oda hiyara oda ati tohi awiramaroni. Deoso Ati Amosabote ati oda hiyarabisamaroni. Deoso‑ka Doni ene kite dai awemarine. Deoso ati‑nima oda na, keyehe‑ya oda hiriterani. Oda ene‑ya dai awamaro, dai‑ya oda nofi nafe, oda dai watoneni.
Tesaronika‑ya dai wi‑wina Yeso ati‑ya dai nofamaro, Yeso ati‑ya dai nofasa na awineni, oda ati na, i‑di Timoti oda yosemaroni, dai tamine‑ya mitebonaha. Satanasi dai‑ya keyeheya, Satanasi ati dai nofarabone oda atibodi ati nofani. Satanasi ati dai nofa‑mani, oda ati aba neni.
Yeso kamebona dai wato, yama soki‑ya yama‑ya bo‑boti kaki‑nima dai‑ya Yeso kakini awirebonane.
Dai‑ya mai bisinamaro, Yeso kameya, Deoso dai manakone‑ya awebona, mai‑ya bisinawahebonane. Deoso ene amosabisane.
“Oda ene‑nima dai ene naboneni.” Oda ati namaroni.Oda ati‑maro dai watoneni. Dai tabaro‑ya oda wina, oda refo tohara, oda hawemaroni.
Yeso ati tinofamaro, Yeso ati tinofiyahi. Tiwa ene amosiyahi. Tiwatibodi yati ati‑nima tiniya, tiwatibodi tiwa‑ya weeraboneni. Mai one mai atibodi yati ati‑ya mai tokadabara, mai ihi Deoso ati‑ya mai nofamarani.
Hibayata yama hani okanahana fa‑famaraba naboneni. Owa amoni fa‑famaraba niya, tiwa‑ya okomakeba awineni.
Hini mai ihi mai atibodi mai‑ya weenaboneni.“Ofanamaraboneni. Deoso‑ka yama anina, ani·obisaboneni.” Mai ati namaro.Makobote mai fanawaha, mai atibodi mai‑ya weenaboneni. Mai ati‑maro‑nima mai ihi tohararo.
Mai‑ka yinero dame, mai tihiyara,“Dai‑ya dai kahiyarariyahi. Dai‑ka yinero dai nokotoniriyahi. Deoso ati‑ta dai nofabisahi. Deoso ati dai nofiya, dai‑ka yamata‑bone‑ya dai‑ya daanebonane.” Tinahi.
Yeso Kirisito i‑di Dafi‑ka nodi tohe, abe, Deoso hinakitamemari tamine ohiyaratene, Deoso Ati Amosabote amane. Ati tiwatibodi hikadikayaho.
Yeso Kirisito ati ai no‑nofa Yeso ati‑nima ai niya, ai‑ya mai bisinaboneni.
Deoso ene yama hawa tohiya, owa‑ya yosemarine, ati okaminebonaha. Deoso ai‑ya ka‑kasoma tohe tamine mai‑ya okamina, mai hiwatowahebonane.
Tito, mai tikanawatoya, eya tinahi.“Dai ene amosabone, dai one tamine‑ya keyehe‑ya dai hiririhi, dai ibi weerihi na, dai ibi nofahi, dai nafi.” Tinahi.
Tika owa ama·oni. Tiwa tabaro‑ya kobo·ona‑mani, ya‑yaitina neni owatibodi ati nineni. Fara‑nima tiwa tabaro‑ya i‑di Onesimo koboneya, ya‑yaitinahi.
Yama nafi‑ka hidi ai‑ka Ayo tohe.” Deoso‑ka yama hani ati nineni.Hibayata mai one‑ka hidi tohe‑ya ai awasara, makobote mai nafi‑ka hidi tohe‑ya ai nafi awawahaboneni.
Deoso ati ai nofa Deoso tabaro‑ya ai hasinabone“Owati‑ya mai nofa mai atibodi tokitara owa tabaro‑ya mai maa tohi fawanaboneni.” Deoso ati nematane.Dai noko wadahi. Dai atibodi tokitara Deoso tabaro‑ya dai kobonaboneni.
Yeso ai manakone‑ya nanahabematane, ai abarabonehe. Tamine dai wato, ai ene amosaramaro, ai ene‑maro‑nima ai ene namarabone tamine dai wato neni. Hibayata ai webote‑nima dai na, Deoso ati nafi dai kadikeya, ati dai tokadabaho.
Kirisito Meokisadeki‑nima naneI‑di Refi‑ka nodi mai ihi, ai ene amosa hinama tohaterani. Yama‑ya mai da‑daa mai ihi, ai ene amosara barikana, manakone abara, Deoso ati‑ya Refi‑ka nodi mai mita, ati mai hikaminabisematane. Mai ati ihi ai ene amosara manakone aba‑mani, ai ene amosara manakone wadamara neni. Ai ene amosara manakone wadamara‑mani Deoso‑ka yama‑bone‑ya da‑daa owa‑ya Deoso haare nane. I‑di Refi‑ka nodi‑nima ai owa‑ya kadikare, i‑di Meokisadeki‑nima ai owa ne‑ya kadikematane.
Yama hani yati tohawaha, yama hani daidi bote toha, yama bote fawanawahaboneni.
Bani mai ame ihi mai atibodi amosawama‑mani, faha fowe one‑ya bani mai one‑ya mai nanahabamakira nemeteni. Ai atibodi amosawama‑mani, ai atibodi ai‑ya weenamara neni.
Hibati‑ya Yeso ati dai nofi yanakani‑ya dai‑ya mai wee, dai‑ya mai ati kosi na, dai habo siitoramaroni.
Makobote Yose abe nowati‑ya Eyito mai‑ka hidi Isara·eo‑ke mai‑ya nofamare, hika mai‑ya hiyare,“Isara·eo‑ka madehe makidi wadiya, faha‑ya mai dai korotofihi mai ababonehe.” Ati ne.Mose badi, madi, mai na Deoso ati‑ya mai nofi nafe, mai‑ka ewe wade amose‑ya mai awa, mai‑ka ewe‑ya mai kema, mai ati yanana,“Oka dao‑ya Deoso kasomeya, Eyito mai‑ka hidi ati‑nima oda ni awiraboneni.” Mai ati na,i‑di Mose‑ya mai kemobisa, hidi ati ene mai habi siitora, abariko 3 tohe‑ya mai‑ka yobe‑ya Mose‑ya mai kemomi awira, faha widi‑ya Mose‑ya mai kana·itafemeteni.
Deoso hawine‑ya dai yakana, dai ene amosa, mai bakatona‑nima dai rabone, mai kitabisa mai‑nima dai yakanahi.
Ahi‑ya ai tabaro awira, neme‑ya ai tabaro yokana‑bone toha‑ya ai koboni awisarani.
Deoso ati‑nima ai nahiOka dai toha, dai onofa, owati dai mitahi. Dai narabo hawihi. Dai ati yana kanibote rihi, dai yawa kanibote rihi nahi.
Yama dai watokarini? Deoso ati‑ya Abaraho ati nofe, hiniya ati tohi awirane, Deoso ati‑ya tokadabematane. Abaraho ati toha, ene toha nematane.
Deoso ati‑ya dai atibodi ati tokadaba, Deoso dai‑ya kasomebonane, ati dai nofi nafibonaha. Dai ene amosara dai ene dai kamina kanibote nahi. Deoso ati kote‑ya dai atibodi ati tokadaba, Satanasi ati kote‑ya dai ati tokadabahari na, towe dai amani. Deoso ati‑ya dai tokadabi ohari kanibote nahi.
<font color=teal>Bedoro‑ka yama hani daidi</font>Bedoro ama·oni. Yeso Kirisito‑ka yo‑yose ama·oni. Deoso dai‑ya kadikematane, hika mai dai tohabonehe. Dai tabaro‑ya dai winamara, yama yaki‑ya dai winabisa, dai‑ka yama hani‑bone okanahanoneni. Boto‑ya dai wi‑wina, Karatiya‑ya dai wi‑wina, Kabadosiya‑ya dai wi‑wina, Asiya‑ya dai wi‑wina, Bitiniya‑ya dai wi‑wina, dai na, dai‑ka yama hani boneni.
Deoso ati dai mitahi.“Siyaho‑ya oka yati amosabote onawaa onaboneni. Oka yati amosabote manakone nafi tohe ihi yobe amosebonane. Yati amosabote‑nima Oka Dao tohane, Oka Dao ati‑ya dai nofa, ati tamine dai‑ya mai weena, dai atibodi dai‑ya weeraboneni.” Deoso ati nematane.
Dai ya‑yainabone dai ati na, dai ene‑maro‑nima dai ene namara, dai ene amosawaha, mai ibi weena, dai ati ene mai ibi ati somawamahi.
Deoso ati‑ya dai tokadaba, dai‑ya mai bisiniya, dai yawariyahi.“Owa‑ya wamanemari ati‑nima ona, owa‑ya kasomebonane.” Dai atibodi ati na.Dai ene amosanasa nahi.
Yeso oda awa, Deoso ati oda mita ne“Yeso Kirisito kitabote tohe, kamatasebonane.” Oda ati namaroni.Hibati‑ka mai ati oda kaminara, ene kitabote, amosabote ne, oda awemari tamine oda kaminamaroni.
Yama dai watohi. Yeso kami yakari‑ya dai‑ya mai hahakanaboneni.“Yeso kamebona dai ati na, Yeso kamaterebonane.” Mai ati naboneni.Mai atibodi towe ati‑nima mai naboneni.
Deoso ati‑ya tokadabe, Deoso‑ya nofatene. Deoso ati‑ya ai tokadabiya, Deoso‑ka ai toha ai watone.
Mai ihi amosanadira, Yeso‑ka mai tohara. Yeso‑ya mai awara, Yeso‑ya mai watoterani.
Deoso ai awaterani. Ai ibi nofa, Deoso ai atibodi‑ya winatene. Deoso ai atibodi‑ya wine, ai ibi nofi nafeboneni.
Deoso yokana dai nokotonibisahi. Bara mai dai nokotoniriyahi. Feye amani.
Hibati‑ya dai‑ka yama hani‑bone okanahanabone onamaroni. Deoso ai‑ya nofe, ai‑ya ati somawame tamine okanahanabone onamaroni. Deoso ati yokana‑ya ai‑ya mai kaminamaro mai ati dai fawani awiraboneni, yama bara‑ya mai kamina mai ati dai nofarabone tamine okanahanobisaboneni.
<RF q=+>I‑di Deoso i‑di Yeso yama faina mai amani yama hani ati na, hidi mai one kamakitasarabone, mai kiti fawaterabone tamine amani.“Yama yanakani‑ke ama·oni. Faina ama·oni. Hini hini ama·oni. Oyanaterani. O·abateraboneni. Kitabote ama·oni.” Deoso ati nane.
Tiyatira‑ya mai wi‑wina<RF q=+>Yeso noko bodi wehene wade, yama nafi‑ya Yeso awe tamine amane. Yeso teme metaho amose mai ihi towe mai‑ya Yeso weenebona tamine amane.“Yama hani tikanahanohi. Deoso‑ya mai hi‑hiyara‑ke yobe Tiyatira‑ya wai, fare yobe hidi‑ya daatinahi. Deoso Bidi ama·oni. Yifo hirini‑nima owa noko bodi wehene na, owa teme metaho amose‑nima na, fara owati amani.
Mai onofa mai wee·oteni, mai ihi amosawahabonehe. Dai noko wadahi! Dai ene towe tohamaro‑nima dai ene namariyahi.
Owa noko toka, kafaro sawa oawani. Ai‑nima ne kafaro mese‑ya itari, di‑disa‑ya damakanene. Hidi‑ka sabewa‑ya mai daana, tokawahane, tabora one dama‑ya kayafebona, mai one‑ka hidi tohawahebonane.
Kaneiro Bidi emene ene mai manakone wadamarani. Deoso‑ka kadera amosa yowi‑ya mai sawinani. Hidi Webote mai‑ya nofe, mai‑ya dabene. Deoso‑ka yobe‑ya mai‑ka yama anini fawani awiraboneni.
Madi mai 4 kana Deoso mai sokihikanametemoneni. Mai seeki‑bone‑ka mai‑ka ano, abariko, mahi, ora ne, Deoso hiwatomatamonane, mai seeki‑bone‑karo. Mai‑ka ora kobone ene Deoso‑ka yo‑yose mai seehikanani, ai one 3 kana‑nima na ohari‑ya mai nanahababonehe.
Mai nowati‑ya wami wawawakana, tabora‑ke yobe dame sona, yobe 10 kane‑nima ohari sona, 7.000 mai kana mai abani. Mai one hasina, mai habi siitoni nafeni.“Deoso kitabote amane.” Mai ati nani.
Deoso ati‑ya mai to‑tokadaba, Bani Hame mai‑ya wee, mai‑ya bisi nane. Dafi ati ene Bani Hame bofe‑ya mai wi‑wina mai nafi‑ka hidi tohawahane.
<sup>(19-20)</sup> <RF q=+>Ofa i‑di Deoso ati‑ya mai tokadabara mai tamine amani. Yerosare yakari‑ya ofa mai taina, fara Deoso mai‑ya weene tamine amane.Yeso Kirisito ene‑bona 19:15-21Bofe‑ka ofa‑ya Deoso‑ka yo‑yose yima‑ya weonawahe, ofa yorotokana, ta‑tai‑ka hodi‑ya ofa‑ya werenane. Sidadi yakari‑ya ofa‑ya mai taina, ofa fahi benotowite, kafaro namidi‑ya yowa, koweni. Tokisi‑ka 300 kirometoro‑ya yowani. Ofa fahi benonake, fara mai dama mai aba, mai‑ka ama tamine amani.
Faha boni fota 45 kiro‑nima na neme‑ya yanana, fororona, ai one‑ya koboneni. Deoso mai‑ya weeni kite, faha boni fororona ihi mai yawa,“Deoso towe amane.” Mai ati nani.
Oro toha, barata toha, yati bide amosa toha, daro‑ka kasaro toha, bora amosa bara dama toha, awa amosa bara dama toha, erefati ino wamani toha, awa manakone fota wamani toha, metaho amose wamani toha, feho wamani toha, yati webote amosa wamani toha,
Wami hidi mai toha, sodado mai‑ka hidi mai toha, mai kita mai toha, kafaro mai toha, kafaro bari‑ya mai i‑itari mai toha, mai‑ya mai ka‑kanika mai toha, mai‑ya mai kanikatera mai toha, webote mai toha, webote mai tohi awira mai toha, mai na, fara mai aboi dama mai‑ya dai kababonehe.” Deoso‑ka yo‑yose ati nene.
Yama ba‑barikana fota nemehe toha, yama barikani‑ka nokobi 12 kana toha, nokobi‑ya Deoso‑ka yo‑yose mai 12 kana mai nahoneni. Nokobi 12 kana mese‑ya Isara·eo bidi mai oni 12 kana mai oni kobobokanani. Isara·eo‑ka nodi mai tamine amani.
Mai ihi towe mai toha, madi towe mai‑ya mai ha‑haa mai toha, mai si‑siwa mai toha, ai one‑ya mai na‑nanahaba mai toha, deoso bara mai‑ya mai ka‑kahiyara mai toha, keyehe‑ya mai no‑nofa mai toha, keyehe‑ya mai hi‑hiri mai toha, mai na, sidadi‑ya mai tokiyomateraboneni.
