<font color=teal>'Wuntaɔsë 'ö ‑gban Yesu Klito ‑bha 'ö Matiö ‑ya ꞊blɛɛ</font>Yesu 'bhɛma ‑nu 'tɔ ‑bhüö<TS3>(<a href="tw://bible.*?42.3.23-38">Lukö 3.23-38</a>)Yesu Klito 'bhɛma ‑nu 'tɔ ‑bhüö 'ö ꞊nɛɛ: ‑A 'bhɛma ‑nu 'wo bhë ‑an ꞊va ‑peedë 'wo tɔɔ Ablaamö waa‑ Davidö.
Ka gia‑ 'pö, 'ka Betelɛmë ‑mɛ ‑nu 'ka, 'ö 'ka Zude ‑sɛ 'gü, ka ‑bha pödhɛ bhë 'yaa pödhɛ 'tee 'ka Zude ‑pö ꞊vava ‑nu ziën. Bhii ‑gludë do ‑yö ‑dho go ka ziën kö ‑yaan yö ma 'sɛgɔgümɛ ‑nu 'ka Izlaɛlö ‑mɛ ‑nu 'ka ka ‑dhë 'dhiö ꞊nɛ ‑kɔ 'ö ‑tuë ‑maakëmɛ 'dhö yö ‑na ‑a 'ka ö bha ‑tuë ‑nu ‑dhë 'dhiö bhë ‑a 'dhö.»
Yesu ‑bɔ yiö ‑sü<TS3>(<a href="tw://bible.*?41.1.9-11">Maakö 1.9-11</a>; <a href="tw://bible.*?42.3.21-22">Lukö 3.21-22</a>)꞊Dhɛ ꞊ya kë 'dhö, Yesu ‑yö ‑go Galile ‑sɛ 'gü, 'yö nu 'yiga 'wo‑ ‑dhɛ Zuudɛn ‑a ꞊bhaa, Zan 'piö kö ‑yaan ö bɔ yiö.
Yesu ‑bha mɛ ꞊daan' 'ö‑ wo ‑tɔn tuö꞊Dhɛ mɛ ‑gbaa ‑nu 'wo ꞊nɛ 'ö Yesu ꞊ya ‑an yö, 'yö ‑an to ‑tɔn ꞊gɛnngdhö, 'ö ‑da ‑tɔn bhë ‑a tuö, 'ö ꞊yaannu. 'Yö‑ ‑bha ꞊guë' ‑nu ‑wo dho ‑a 'piö mü.
Mɛ ꞊daan' ‑wo 'ö ‑gban dhe ‑bho 'blü ‑sü ‑bha<TS3>(<a href="tw://bible.*?40.19.9">Matiö 19.9</a>; <a href="tw://bible.*?41.10.11-12">Maakö 10.11-12</a>; <a href="tw://bible.*?42.16.18">Lukö 16.18</a>)'Ö Yesu ‑ya pö 'zü ‑a pö ‑sü 'ka ꞊nɛɛ: «Mɛ 'ö 'dhoë‑ ö bha dhebɔ bho 'blü, ‑yö ‑dho ‑a ‑bho 'blü 'sëëdhɛ kpa ‑a ‑bha.
Kö ꞊kun 'ü ‑kan yi ‑bha 'güdandhe ‑zian ‑ta, 'kɛɛ ‑bhö yi bho këpëyaamɛ ‑bha 'piigbeedhɛ ꞊kwaa'‑. ((Bhii bhi ꞊nɛ 'ö ‑gludëdhɛ, 'piigbeedhɛ waa‑ 'tɔbhɔdhe 'dhö ü ‑gɔ ꞊toëpö 'ka. Amɛn.))
Mɛ 'bhaa ‑yö ‑dhö ka ziën zö, 'ö‑ ‑bha 'në ꞊ya ꞊bluu'‑ ‑dhɛ ‑a ‑gɔ, 'ö ‑guö kpö nu ‑a ‑dhë ‑a?
꞊Dhɛ 'ö Yesu ꞊yaa‑ ‑wo 'ö bhë ‑a ma, 'ö‑ ‑ga ‑kpɛ 'ka, 'yö‑ pö mɛ ‑nu 'wo ‑kë ‑a 'piö bhë ‑an ‑dhë: «A‑ ‑pö ka ‑dhë 'wun gia‑ 'ka, ‑zoyösü ꞊suu'‑ 'ö ꞊nɛ, n 'ka‑ yö Izlaɛlö ‑sɛ 'gü do.
'Kɛɛ a‑ 'piö kö 'ka‑ dɔa ꞊nɛ, ‑kɔ ‑mɔ 'wuën‑ ‑sü ‑yö ma, Mɛgbö, n ‑gɔ 'kpongtaa zö kö 'a ziö mɛ ‑nu ‑bha ꞊sɔɔn yaa ‑nu ‑ta.»꞊Dhɛ ꞊ya kë 'dhö, 'ö‑ pö 'tinngmɛ bhë ‑a ‑dhë: «‑Bhö ꞊luu'‑ 'ü ü ‑bha ꞊sɛɛ' 'sü 'ü 'dho ü ‑gɔ kɔɔ!»
'Ö mɛ ‑gbaa ‑nu 'wo ‑kë ‑a 'piö bhë, ‑an 'yena ꞊va ‑yö ‑da ‑a 'gü, bhii 'ö tɔɔ ‑an 'gü ꞊ya ga. 'Go mü ꞊faan' 'yaa ‑an 'gü gbɔ, 'ö ꞊wa kë ꞊nɛ 'bhla ‑nu 'ö ‑an ‑maakëmɛ 'yaa 'dhö 'ö ꞊wa ‑pɛn ‑an 'dhö.
Kö ꞊kun 'ka ‑suö mɛ ‑nu 'wo dho ka bun zë, 'ö ‑an ‑kɔ yaa 'dho ‑mɔ ka nii zë ‑sü ‑bha bhë ‑an ‑dhë! ‑Ka 'suö ꞊zian' ‑Zlan 'ö‑ ‑kɔ ‑yö ‑mɔ ka bun waa‑ ka nii ‑an zë ‑sü ‑bha kö ‑yö ‑an ‑zuö ꞊glöötiaandhö 'siö 'gü bhë ‑a ‑dhë!
'Ö Yesu ‑ya pö: «Dö 'a dho ꞊dɛɛ ꞊nɛ ‑a 'gü ‑mɛ ‑nu ‑zɔn ‑a 'ka ɛ? ‑Wo ‑bhɔ 'në 'sɛɛn‑ ‑nu 'wo ‑ya ‑sü 'ka pö‑ 'dhëëdhö ‑dhɛ ‑nu ‑bha, 'ö 'wo 'we ‑na wo 'ko 'piö ‑an ‑bha
'Kɛɛ ‑yö 'wun ‑blɛɛ ‑an ‑dhë 'gbee‑ 'ka ꞊nɛɛ: «Kö ꞊kun mɛ 'ö 'a‑ 'ka ꞊nɛ, 'ka‑ ꞊blɛɛ mɛ gbɛ ‑dhë!»
Yesu dhe waa‑ ‑a dheglu 'në gɔɔn‑ ‑nu<TS3>(<a href="tw://bible.*?41.3.31-35">Maakö 3.31-35</a>; <a href="tw://bible.*?42.8.19-21">Lukö 8.19-21</a>)Yesu ‑yö ‑to 'wun ꞊blɛɛ'‑ ‑sü 'gü mɛ gbung ‑nu ‑dhë 'ö‑ dhe waa‑ ‑a dheglu 'në gɔɔn‑ ‑nu ‑wo ‑nu, 'wo dɔ plaan, 'wo ‑kë ‑a këdhɛ ꞊mɛɛ' ꞊dhia kö 'waan‑ 'wun ꞊blɛɛ'‑ ‑a ‑dhë.
꞊Dhɛ 'ö 'blee‑ ga ‑nu waa‑ pëga yaa 'ö bhë ‑nu 'wo bhɔ wo 'kuë‑, 'ö 'blee‑ ga ‑nu 'dho 'wü ‑na 'ö ꞊blëë' yaa ‑nu ‑de 'pö 'wo yö ꞊luu' ‑sü ‑bha.
'Iin ‑a dheglu 'në dhoo ‑nu 'waa kwa 'piö zö ꞊a? ‑Kɔ ‑mɔ 'wun ‑bha ‑sü 'yö‑ ‑gɔ ꞊nɛ 'yö go ‑a 'ka më ꞊ɛ?»
'Ö Piɛɛ ‑ya pö: «N Dëmɛ, ꞊ya kë ꞊nɛ bhi ‑mü, kö ‑a pö n ‑dhë 'a 'ta 'sü 'yi ‑ta, 'a nu ü 'piö!»
Dhebɔ do 'yö go Kanaa ‑sɛ 'gü, 'yö ‑kë 'sɛ bhë ‑a 'gü, ‑yö ‑nu Yesu 'piö, 'yö‑ pö ‑a ‑dhë 'gbla ‑sü 'ka ꞊nɛɛ: «N Dëmɛ, Davidö gbö, ‑bhö n 'yena yö! ‑Zuu yaa ‑yö n 'dhu 'gü. 'Yaa ‑potaasü ꞊duö!»
Piɛɛ ‑ya ‑pö ‑Zlan ‑bha ‑Yamɛ ‑mü Yesu 'ka<TS3>(<a href="tw://bible.*?41.8.27-30">Maakö 8.27-30</a>; <a href="tw://bible.*?42.9.18-21">Lukö 9.18-21</a>)꞊Dhɛ ꞊wa 'go mü, Yesu waa‑ ö ‑bha ꞊guë' ‑nu ‑wo ‑dho 'sɛgɔ do 'bhaa 'yö ‑kë Sezale Filipö bhë ‑a 'gü. ‑Wo ‑kë 'dho ꞊dhia, 'ö ö ‑bha ꞊guë' ‑nu ꞊dhɛɛ' kpɔ 'ö‑ pö: «Mɛ ‑nu ‑wa ‑pö dö ‑mü ma Mɛgbö n 'ka ɛ?»
'Ö‑ pö ‑a ‑dhë: «N ‑Gɔmɛ, ‑bhö n gbö 'yena ‑yö wo! 'Puɛ‑ ‑ya 'yënng bhɔ ‑na ꞊duö. 'Ö ꞊ya kë ‑nu wo 'ö ‑püö siö, 'iin 'ö ‑püö yiö ‑dhɛ ‑nu ‑bha.
A‑ ‑pö ka ‑dhë 'wun gia‑ 'ka: Mɛ 'oo mɛ 'ö 'ka 'dhoë‑ 'kɔdhi ta ‑a ‑gɔ sia‑ zö, kö 'kɔdhi ‑yö ‑ta ‑a ‑gɔ ‑sü 'ka dhang‑ 'gü. 'Iin mɛ 'oo mɛ 'ö 'ka 'dhoë‑ 'kɔdhi po ‑a ‑gɔ sia‑ zö, kö ‑yö 'po ‑sü 'ka ‑a ‑gɔ dhang‑ 'gü.
Yesu ‑bha 'dhuë‑ ‑kpɔ 'në 'sɛɛn‑ ‑nu ‑bha ‑sü<TS3>(<a href="tw://bible.*?41.10.13-16">Maakö 10.13-16</a>; <a href="tw://bible.*?42.18.15-17">Lukö 18.15-17</a>)‑Dhɛ bhë ‑a ‑bha 'zü, mɛ ‑nu ‑wo ‑nu 'në 'sɛɛn‑ ‑nu 'ka Yesu ꞊dhia kö ‑yaan ö ‑kɔ kpa ‑an ‑ta, 'go mü kö ‑yaan ‑an ‑bha ꞊bhɛawodhe kë; 'kɛɛ ‑a ‑bha ꞊guë' ‑nu waa 'we ‑a ‑bha kö ‑wo ꞊yɔɔn Yesu ‑bha.
'Kɛɛ lɛzɛn ꞊dhɛɛdhɛ dëmɛ ‑ya ‑pö ‑a mɛ do ‑dhë: ‹N 'bhamɛ, n 'ka ü ‑püö, ü ‑we ‑a ‑bha 'ü yuö kë ‑su ga do ‑bha ‑dhɛkpaɔyi do 'ka, 'wun gia‑ 'yaa ‑mü ‑a?
Mɛ ‑gbaa ‑nu 'wo yö Yesu ‑dhë 'dhiö waa‑ ‑an mɛ ‑nu 'wo ‑ziö ‑a 'piö, ‑wo ‑yö 'gɛi kë ‑sü 'gü 'gludhi 'ka ‑a pö ‑sü 'ka ꞊nɛɛ: «Kwaa‑ 'yoo ‑mü! Kwaa‑ 'yoo ‑mü! 'Tɔbhɔdhe ‑yö 'to Davidö gbö ‑ta! 'Dhuë‑ ‑yö 'kpɔ mɛ 'ö nu kwa Dëmɛ 'tɔ 'gü ‑a ‑ta! ‑Zlan 'ö dhang‑ ‑nu 'gü ‑a 'tɔ ‑yö kë ꞊va!»
'Ö 'wo ‑lo ‑a ‑ta, 'wo‑ kun, 'wo dho ‑a 'ka lɛzɛn ꞊dhɛɛdhɛ ꞊taa ‑bha, 'wo‑ zë.»
꞊Dhɛɛ' do 'ö ‑gban ‑go ga 'gü ‑sü ‑bha<TS3>(<a href="tw://bible.*?41.12.18-27">Maakö 12.18-27</a>; <a href="tw://bible.*?42.20.27-40">Lukö 20.27-40</a>)‑Dhɛkpaɔyi gia‑ bhë ‑a 'ka, Saduse ‑mɛ ‑nu 'wo‑ pö ‑na gamɛ ‑nu 'ka dho go ga 'gü bhë, ‑wo ‑nu Yesu 'piö, 'wo yö ‑a ꞊dhɛɛ' 'kpɔ ‑sü ‑bha ‑kɔ ꞊suu'‑ ꞊nɛ ‑a 'ka:
'Ö 'wo‑ ‑dhɔ ‑kë ‑mɛɛ ‑kë wo 'ka ꞊bhlë 'ka ‑sü 'gü 'dhëëdhɛ ꞊vava ‑nu ‑bha, 'iin kö mɛ ‑nu ‑waan wo ‑dhɛ wo ‑gɔmɛ.
'Wun 'ö ‑gban Zeluzalɛmë ‑a ꞊blɛɛ' 'ö Yesu ‑ya wo<TS3>(<a href="tw://bible.*?42.13.34-35">Lukö 13.34-35</a>)'Yö Yesu ‑ya pö: «Zeluzalɛmë, Zeluzalɛmë, bhi 'ü ‑Zlan ‑wodhiölomɛ ‑nu zë ‑na, 'ü mɛ ‑nu 'ö ‑Zlan 'dhö ‑an bɔ ‑na, 'ü ‑an zë ‑na ‑guö 'ka! ‑A ‑gwaa kë ꞊dhë ‑naa 'a‑ 'piö kö 'a ü 'gü ‑mɛ ‑nu 'kpɔ 'kuë‑ n 'piö ꞊nɛ ‑tɔ mu ‑yö ö bha 'në ‑nu kpɔa 'kuë‑ ö gban ꞊löö bhë ‑a 'dhö, 'kɛɛ ü 'ka 'we ‑a ‑bha.
Bhii ‑dhɛ 'ö pë ꞊glöö ‑nu 'dhö ‑a ‑bha, ‑dhɛ bhë 'ö 'gblübhaa ‑nu ‑wo dho wo 'kuë‑ ‑a ‑bha.»
'Ö 'në dhoo ‑nu 'gɔɔ‑ do 'wo bhë 'wo ‑büö 'wo yö plaan, 'wo yö wo ‑bha ꞊labang ‑nu 'yan ꞊luu' ‑sü ‑bha.
Mɛ kpengdhö ‑nu 'wo bhë ‑wo ‑dho ‑a pö n ‑dhë: ‹Yi Dëmɛ, yi ü ‑yö 'më kö din ‑yö ü kë ‑na, 'yi ü gbaa ‑bhöpë 'ka ɛ? 'Yi ü yö 'më kö 'yi mü ‑dhɔ ‑yö ü kë ‑na, 'yi ü gbaa 'yi 'ka ɛ?
‑Wo ‑kë pë ‑bhö ꞊dhia, 'ö Yesu ‑ya pö ‑an ‑dhë: «A‑ ‑pö ka ‑dhë giagia 'ka: Mɛ do ‑yö ka ziën, yö ꞊nɛ 'ö dho n dɔ n yaagümɛ ‑nu kwɛɛ.»
'Yö mɛ ‑nu 'wo ‑kë Yesu 'piö bhë ‑a mɛ do ‑yö ö ‑bha ‑blaan ‑gan ‑kloo 'gü, 'ö slabhomɛ ‑nu ‑gɔmɛ ‑bha yuökëmɛ zaa ö 'tonëga ‑bha, 'ö‑ 'klu ‑kan.
'Ö slabhomɛ ‑gɔmɛ ‑nu ‑wo 'wëüga bhë ‑a sü 'wo‑ pö: «Kwa ‑bha tɔng ‑ya ‑pö kö ꞊kun 'kwaa fɛi ꞊sɔnng' ‑da ꞊gbëü 'ö ‑Zlan ‑gba ‑a 'gü ‑kɔ 'gü bhë ‑a 'gü. Bhii 'ö tɔɔ mɛ 'wo‑ zë ‑a ꞊sɔnng' ‑mü.»
'wo ‑ya mü, wo 'yan ‑to ‑a ‑bha ‑sü 'ka.
꞊Dhɛ ꞊ya kë 'dhö, 'ö blɔɔn‑ 'dhitapë bhë ꞊bhüö' ‑ziö ‑a 'dhiö, 'wo‑ ꞊dua' ‑kë, ‑yö kë 'dhö kö ꞊kun 'ö‑ 'dhi dho po. 'Go mü, 'wo 'dhasi ‑nu ‑ya ‑a ‑maa.
꞊Dhɛ 'ö Yesu 'dho 'go -na yiö, 'ö dho -dhɛ -ga kö dhang- 'dhi ꞊ya 'po 'ö -Zuu 'ö go -Zlan 'piö 'ö ꞊yɔɔ -a -ta; -yö -kë -tönggö 'ka 'ö nu 'ö -ya -a -ta.
Yesu -bha ꞊weemɛ do -dhɛ bo -kɔ<TS3>(<a href="tw://bible.*?40.8.1-4">Matiö 8.1-4</a>; <a href="tw://bible.*?42.5.12-16">Lukö 5.12-16</a>)Yi do 'ka ꞊weemɛ do -yö -nu Yesu 'piö 'yö -lo ö kpɔn 'gü -a 'dhiö ꞊bhɛa' -sü 'ka -a -dhë, 'yö- pö: «N Dëmɛ, a -nu kö 'üën- n dha. ꞊Ya kë ꞊nɛ 'bha 'we -a -bha, -bhö n bun kë 'slööslö!»
'Ö Yesu -ya -daa -kë -an -gɔ ꞊nɛɛ: «Pë 'ö Davidö -ya -kë 'ö -ya -sü 'ka -Zlan -bha 'sëëdhɛ 'gü kö din -yö yö gia- waa- ö -bha mɛ -nu -an kë -na bhë kaa- pö ꞊a?
-A -ga 'ka- wo bhë: Dö 'ö dho -mɔ -a -bha kö -yaan -da gɔɔn- 'gügbeezë -gɔ kɔɔ kö -yaan -a -bha 'kɔɔpë -nu 'sü kö yaa gɔɔn- 'ö 'dhö bhë -a -lö -e? Mɛ 'ö 'gbee- 'ö -ziö -a 'ka -a -ta ꞊nɛ 'ö dho -da -a -gɔ kɔɔ.»
-Kɔ bhë -a 'ka pë 'ö -bin -sü 'ka 'ö dho kun -yö -dhɛgbɛadhɛ -bha -sü 'ka 'yaa -dhö 'iin 'wun 'ö -bin -sü 'ka 'ö dho kun -yö -dhɛgbɛadhɛ -bha -sü 'ka 'yaa -dhö 'pö. 'Ö mɛ ꞊daan' -wo 'a ka ꞊daan' -na -a 'ka kwa 'sloo 'ka ꞊nɛ, 'ka dho -an -gɛn pö mɛ -nu -dhë -dhɛgbɛadhɛ 'gü.
-Bhɔtii -gbaa ꞊va -wo -kë -tɔn 'piö mü 'pö, wo -bha -bhöpë -nu ꞊mɛɛ' ꞊dhia.
'Ö Yesu -yö -ya 'në 'ö bhë -a -kɔ -bha 'ö- pö Eblö -wo 'gü: «Talita kumi!» -A -gɛn 'ö tɔɔ: «'Nëdhezë, a- -pö ü -dhë, 'ü ꞊luu'-!»
'Ö- -gɔ -da 'tia- do 'gü, 'ö nuë 'ö- nu 'nëdhezë bhë -a -dhë, 'ö dhoë ö dhe ꞊dhia.
'Wo- yö ꞊nɛ -a -bha ꞊guë' 'bhaa -nu 'waa wo -kɔ 'zlu ꞊nɛ -kɔ 'ö -an 'bhɛma -nu -bha wɔ -kɔ 'dhö -a 'ka bhë -a 'dhö -waan ꞊tun pë -bhö -na,
-Wo -nu gɔɔn- do 'ö- 'to 'dhö ta -sü 'ka, 'go mü 'ö 'yaa 'we -a 'ka -a ꞊dhia. 'Wo ꞊bhɛa -a -dhë kö -yö ö -kɔ kpa -a -ta kö -yaan -a -dhɛ bo.
'Ö Yesu -yö ö -kɔ kpa 'zü -dëüwo gɔɔn- 'ö bhë -a 'yan -ta. ꞊Dhɛ 'ö ꞊ya ö -kɔ bho mü, 'ö gɔɔn- 'ö bhë 'ö -dhɛ -ga ö 'dhiö 'wa vɛɛdhö, 'ö- 'yan -yö bo, 'ö -dhɛ yö -së 'ka.
'Ö gɔɔn- do 'ö -kë mɛ gbung 'gü mü, 'ö- -daa -kë -a -gɔ 'ö- pö: «N -Gɔmɛ, a -nu n gbö 'ö ꞊nɛ -a 'ka ü ꞊dhia, bhii 'ö tɔɔ -zuu yaa -ya 'gü, 'ö 'yaa 'we -a -bha -a -gɔ kö -yö 'we.
'Ö ꞊ya kë ꞊nɛ ü 'yanga 'ö ü -da ꞊sɔɔn yaa 'gü, kö -bhö -a bho mü; ꞊yö -së ü -bha 'ka kö 'ü -da -Zlan -bha -gludëdhɛ -pö 'gü ü 'yanga do 'ka, 'ö ꞊zië' ü 'yanga ꞊plɛ -to ü -bha -sü, 'ü ꞊zong -a 'ka ꞊glöötiaandhö 'siö 'gü bhë -a -ta.
'Ö Yesu -yö -an -ga, 'ö- pö -an -dhë: «-Yö pë 'ö mɛ -nu -kɔ 'yaa -mɔ -a -bha -a 'ka, 'kɛɛ -Zlan -kuënkapë 'yaa 'dhö, bhii 'ö tɔɔ -Zlan -yö -mɔ pë 'plɛ kë -sü -bha.»
'ö mɛ -nu 'wo -kë mü, 'wo -an ꞊dhɛɛ' kpɔ ꞊nɛɛ: «-Më 'ka- kë -na bhë ꞊ɛ? Dö 'yö- pö ka -dhë 'ka ꞊soofang 'në bhë, 'ka- 'po e?»
꞊Dhɛ 'ö lɛzɛn -kpa -nu bho 'töng ꞊ya -lo, 'yö ö bha yuökëmɛ do bɔ mɛ -nu 'wo yuö kë -na lɛzɛn ꞊dhɛɛdhö bhë -an 'piö, kö -waan ö -bha -kpa nu ö -dhë.
꞊Dhɛ 'ö ꞊ya kë 'dhö, 'ö Zuifö -nu -bha tɔnggɔmɛ 'ö bhë, 'ö- pö Yesu -dhë 'zü: «꞊Yö -së, n -Gɔmɛ, 'wun 'ü- ꞊blɛɛ bhë 'wun gia- -mü, kwa Dëmɛ ꞊nɛ 'ö tɔɔ -Zlan do 'kpaan, 'ö -Zlan 'waa gbɛ 'yaa -dhö -a 'piö.
'Kɛɛ -ka -bhɛa -Zlan -dhë, kö ꞊kun 'ö pë -nu 'wo 'dhö bhë 'wo -kë 'nɛnɛ nu 'töng 'ka!
꞊Dhɛ 'ö- -wo bhë ꞊waa- ma, -an ꞊zuö' 'glu -yö -dhi, 'wo- pö -wo -dho 'wëüga nu -a -dhë. 'Ö Zuda -yö yö Yesu -dɔ -an kwɛɛ 'töng -së ꞊mɛɛ' -sü 'gü.
꞊Dhɛ 'ö ꞊ya nu -gwaa kë -yaaga -naa wo, 'ö- pö -an -dhë: «Ka ꞊tun yi zë ꞊a? Ka ka 'tɛɛ pa -na -a? -Yö 'to 'pö, 'lɛlɛ ꞊ya -lo. -Ka -dhɛ -ga, ma Mɛgbö, n dɔ -sü -mü ꞊sɔɔnyaamɛ -nu kwɛɛ.
꞊Dhɛ ꞊ya kë 'dhö, 'ö Piɛɛ -ya pö: «꞊Ya kë ꞊sua 'ka, -Zlan -yö n 'klo bhɔ, a n -wo -bhö ꞊nɛ gɔɔn- 'ka- -bha 'wun ꞊blɛɛ' -na bhë 'maa- dɔ.»
Mɛ -nu 'wo -kë ziö ꞊dhia mü, -wo wo -gɔ -zë 'gü, 'si -nu -bho -a -gɔ -sü 'ka, 'wo- pö -a -dhë: «'Ii, ü 'dhɛ bhë! Bhi 'ü- pö 'ü -dhö -Zlan -gba -a 'gü -kɔ wü, kö -dhɛkpaɔyi -yaaga 'ka 'üën- -a gbɛ dɔ bhë!
Yesu -yö ö -de -zɔn ö 'piö -mɛ -nu ꞊plɛ -dhë<TS3>(<a href="tw://bible.*?42.24.13-35">Lukö 24.13-35</a>)꞊Dhɛ ꞊ya kë 'dhö, Yesu -yö ö -de -zɔn ö bha ꞊guë' ꞊plɛ 'wo -kë 'dho ꞊dhia -dhɛ 'bhaa -bha -an -dhë -kɔ 'bhaa 'gü.
'Kɛɛ ꞊dhɛ 'ö yö plaan, yaa -mɔ -a -bha kö -yö 'wun ꞊blɛɛ'-, 'ö mɛ -nu 'wo -kë mü 'wo- ꞊tɛi' dɔ ꞊nɛ Zakali ꞊ya 'yanpiöpë do 'bhaa yö -dhɛ 'slööslö -dhɛ bhë -a 'gü. 'Ö Zakali -yö 'wun ꞊blɛɛ -an -dhë ö -kɔ 'gü, 'yö to 'tuunmɛ 'ka.
꞊Ya -gludë -nu bho -an -bha 'gɔ -gbloo 'gü, ꞊ya -yadhɛ ꞊bhlëzë nu -de -dho sia- -mɛ -nu -dhë.
'Tɔyadhe 'ö 'dhö bhë -a -blɛɛzë -yö -kë 'töng 'ö Kilinisö 'yö kë 'sɛgɔ 'wo- -dhɛ Sili, -a ꞊kɔɔnmɛ do 'ka bhë -a 'ka.
Yö 'ö tɔɔ -dhɛpuudhɛ 'yö dho ü -zɔn 'kpongtaamɛ -nu 'saadhö -an -dhë. 'Go mü, 'yö dho 'tɔvadhɛ nu ü bha 'sɛgɔ Izlaɛlö -dhë.»
꞊Dhɛ ꞊ya kë 'dhö, 'ö mɛ gbung -nu 'wo bhë 'wo- pö -a -dhë: «꞊Dhɛ 'ö 'dhö ꞊nɛ, kö -më 'yi dho -a kë ꞊ɛ?»
-Dhɛkpaɔyi 'gɔɔ- -yiisië ꞊nɛ 'yö- -kë mü. 'Töng 'ö 'dhö bhë yaa pë gbɛ -bhö -a 'ka. ꞊Dhɛ 'ö -dhɛkpaɔyi 'gɔɔ- -yiisië 'wo bhë 'ö ꞊wa ziö, 'ö din -ya kun. 'Ö Satan -ya 'gü dan,
'Ö -an 'te -yö -tun -a -bha mɛ ꞊daan' -kɔ bhë -a -wun 'gü, bhii 'ö tɔɔ -yö 'wun -blɛɛ -wogbiindhɛ 'ka.
Mɛ -nu -wo gɔɔn- do 'yö 'tinng ꞊yua' -ya -kë -a bun 'nuu 'gü 'wo nuë; 'wo- këdhɛ ꞊mɛɛ kö 'waan- dhoë Yesu 'dhiö kɔɔ.
꞊Dhɛ ꞊ya kë 'dhö, 'ö Yesu -ya pö -an -dhë: «A -dho ka ꞊dhɛɛ' kpɔ: -Më 'ö kwa -bha tɔng -ya pö 'kwa- kë ꞊ɛ? -Wo 'wun -së kë ꞊glooyi 'ka i 'iin -wo 'wun yaa kë e? -Wo mɛ dha ꞊i 'iin -wo mɛ 'gü ꞊siö'- e?»
'Ö Yesu -yö 'wun ꞊zuan' do -zɔn -an -dhë 'zü 'ö- pö: «꞊Ya kë ꞊nɛ 'yënngtiimɛ -nu ꞊wa 'dhiö -sü wo 'ko 'ka, -dhɛ 'wo- -bha ꞊plɛ wo 'ka 'dho -püö -glu 'kpa 'dhi do 'gü a?
꞊Dhɛ 'ö ꞊wa 'dho ꞊wa -lo Yesu 'piö, 'ö 'wo- pö -a -dhë: «Zan Batisö 'ö yi bɔ kö 'yiën- ü ꞊dhɛɛ' 'kpɔ ꞊nɛɛ ü mɛ 'yi -ya -a -bha nu -sü -gɔ bhë -a 'ka i, 'iin yi -dho -ya mɛ gbɛ -gɔ e?»
Yesu -yö -to mü 'yö- pö dhebɔ bhë -a -dhë: «Ü -bha -zo -yö n -ma -sü ꞊ya ü dha, -bhö 'dho ꞊zuöyagluu 'ka!»
'Ö Yesu -ya ꞊dhɛɛ' kpɔ 'ö- pö: «Ü tɔɔ dö poo ꞊e?» 'Yö- -daa -kë -a -gɔ 'ö- pö: «N tɔɔ yi ꞊va!» Pë -kë 'yö- pö 'dhö bhë 'ö tɔɔ -zuu yaa -nu ꞊plëëzë -wo -kë -a 'gü.
-Dhɛ 'saadhö -bha, 'kɔ 'wo 'dhoë- ka -nia kun -a 'gü bhë, -ka 'to 'kɔ do bhë -a 'gü -yö 'dho -yö yöë ka -go mü -yi -bha.
-Yö -to 'wun 'ö bhë -a ꞊blɛɛ' -sü 'gü, 'yö dha kpö -yö -nu -an -ta dhuö, 'yö- 'bin -yö sɔ -an -zü. 'Ö 'suö -yö -da -a -bha ꞊guë' -nu 'gü, dha kpö 'ö sɔ -an -ta bhë -a -wun 'gü.
'Yö- pö -an -dhë: «-Mlü ꞊ya ga ꞊va, 'kɛɛ -a 'kanmɛ -nu -wo 'tee. -Ka ꞊bhɛa'- bhlö- dëmɛ -dhë kö -yö yuökëmɛ 'bhaa bɔ kö -waan -a -bha -mlü 'kan.
-Kɔ do bhë -a 'ka 'ö mɛ do 'yö go Levi -nu ꞊suu'- 'gü 'yö nuë. ꞊Dhɛ ꞊ya yö -a ꞊tɛi' 'ka, 'yö ꞊yɔɔn gɔɔn- bhë -a -bha. ꞊Dhɛ 'ö ꞊yaa- yö, 'yö saan 'yö bɔ -kpinng 'to gbɛ -ta 'ö -ziö.
'Wun gia- 'ka, -Zlan -bha 'piigbeedhɛ ꞊nɛ 'a -zuu yaa -kë -a 'ka, kö -Zlan -bha -gludëdhɛ ꞊ya nu ka 'piö 'saadhö.
'Kɛɛ pë dho kë 'ö tɔɔ mɛ -nu 'wo ꞊dɛɛ ꞊nɛ -a 'gü bhë, -an 'klo -dho bhɔ -Zlan -wodhiölomɛ -nu 'wo -an zë 'ö sü 'kpongtaadhɛ züdɔyi -bha bhë -a -wun 'gü
꞊Dhɛ 'ö ka -kɔ gbɛ 'ka 'dho -mɔ pë 'sɛnsɛn -nu 'wo ꞊nɛ -an kë -sü -bha ꞊nɛ, -më -kë 'ka dɔ ka -de -wun ꞊zɔnng' -ta pë -nu 'wo to -a -wun 'gü i?
'Ö, mɛ 'yan -ta -wun kë -mɛ -nu! Ka -kɔ -yö -mɔ -a -bha 'ka ꞊duakëpë -nu 'wo dho kë sia- 'iin dhang- 'gü -an dɔ; ꞊dhɛ ꞊ya kë 'dhö, -më 'yö- -kë 'wun -nu 'wo ꞊dɛɛ ꞊nɛ -a 'gü bhë 'ö 'kaa- -gɛn kpinngdhö dɔ ꞊ɛ?
-Yö -dhoë pö ka -dhë 'zü ꞊nɛɛ: ‹A- -pö ka -dhë 'maa ka dɔ; -ka bhɔ n -dhë ꞊taa'! 'Wunyaakëmɛ -nu -mü ka 'ka!›
꞊Dhɛ 'ö 'töng 'bhe 'tee ꞊ya ziö, 'ö- -bha yuökëmɛ -yö nu 'yö- pö -a -dhë: ‹N -Gɔmɛ, -wo 'ü- pö bhë, -a 'plɛ ꞊ya kë, 'kɛɛ -yadhɛ 'bhaa -yö ꞊tun -dhö.›
꞊Dhɛ -kë 'dhö, 'ö -ya ö -zo 'ta -sü -bha ö -de kë -kɔ -wun 'gü, 'yö- pö ö ꞊zuö' 'piö ꞊nɛɛ: ‹-Bhöpë -yö n dë -bha yuökëmɛ -nu -gɔ ꞊va, 'ö 'waa- 'plɛ -bhö, 'ö ma 'pö 'a 'dhoë- ga din -dhë zö 'kpaan ꞊nɛ!
'Ö Yesu -ya pö -an -dhë: «Ka mɛ -nu 'wo wo -de sü 'wun kpengdhö kë -mɛ 'ka -an 'ka mɛ -nu wö 'dhiö, 'kɛɛ kö -Zlan -yö ka ꞊zuögüdhɛ -dɔ; bhii pë 'ö mɛ -nu 'dho -a -ga -na ꞊nɛ pë -wun 'gbeezë 'dhö bhë, -Zlan -ya -san -zë.
'Ö Yesu -ya pö -an -dhë: «-Ka 'dho 'ka ka -de -zɔn slabhomɛ -nu -dhë!» ꞊Dhɛ 'wo 'dho -na, 'ö -an 'plɛ -dhɛ -yö bo zian-.
꞊Dhɛ ꞊ya kë 'dhö, mɛ -nu 'ö -Zlan -yö -an -ya ö -bha 'ka, ꞊wa 'we -a 'piö -kplawo bhë, yaa 'dho -an -bha pë -nu kë -an -dhë ꞊nɛ -kɔ 'ö- 'ka kpengdhö -a 'dhö -a? -Yö -dho -an -wo bho ö 'tou -kplawo ꞊a?
'Wo- pö -a -dhë: «Yesu 'go Nazalɛtë ꞊nɛ 'ö nu -na bhë.»
꞊Dhɛ -kë 'dhö 'ö -gludë -ya pö mɛ -nu 'wo -kë mü -an -dhë: ‹'Sënng 'wëüga do 'yö- -gɔ bhë, -kaa 'kun -a -gɔ 'ka- nu mɛ 'ö 'sënng ga 'gɔɔ- do 'dhö -a -gɔ bhë -a -dhë!›
'Iin 'kwa- pö ꞊sia 'zü ꞊nɛ mɛ -nu 'wo- bɔ, mɛ -nu 'töüdhö -wo -dho kwa -zuö -guö 'ka 'wo kwa zaa, bhii 'ö tɔɔ mɛ 'plɛ -wo Zan -ya 'ti -kë -Zlan -wodhiölomɛ 'ka.»
wo 'ka 'dho ga gbɔ, bhii kö waa- -Zlan -bha bɔmɛ -nu -an ꞊suu'- ꞊ya kë do; kö ꞊wa kë -Zlan -bha 'në -nu 'ka, bhii 'ö tɔɔ ꞊wa 'go ga 'gü.
-Ka ka 'gü dɔ 'gbee-, 'ka- kë 'dhö, 'ka dho ka -bha ꞊toëpö -kë -a 'gü -sü yö.»
'ka- pö 'kɔ dëmɛ -dhë: ‹Yi -gɔmɛ -yö ꞊dhɛɛkpɔdhe do -dɔ yi -gɔ kö 'yiën- -a 'kpɔ ü -gɔ; -ya -pö 'kɔdhi -mlë 'ö waa- ö -bha ꞊guë' -nu 'wo dho Paakö -pë -bhö -a 'gü i?›
꞊Dhɛ ꞊ya kë 'dhö, 'yö bhɔ -an -dhë ꞊taa' 'dɛdɛ 'ka, 'yö -lo ö kpɔn 'gü 'yö ꞊bhɛa
꞊Dhɛ ꞊ya kë 'dhö, 'wo- pö: «꞊Aa! Kwa gia- 'kwa- -de -wo ma; kwa 'ka 'dho ꞊goo- gbɛ ꞊mɛɛ' gbɔ!»
-A yi 'ö 'dhö bhë -a 'ka, mɛ -nu -wo -dho -a pö -tɔn -nu -dhë: ‹-Ka -püö yi -ta zö!› 'Wo- pö 'zü goo -nu -dhë: ‹-Ka yi -ta -kpa!›
꞊Dhɛ 'ö ꞊wa -dhɛ -ga 'wun bhë -a 'gü 'sengdhö 'ö 'waa- 'slë gbɛ yö -na wo -de -gɔ, 'ö gɔɔn- -nu ꞊plɛ 'ö sɔ 'bhü -sü 'dhö -an -bha bhë, 'wo -wo -an 'dhiö mü.
'wo- pö mɛ ꞊plɛ 'wo bhë -an -dhë: «Dëmɛ ꞊ya 'go ga 'gü giagiawo, -yö ö -de -zɔn Simɔ -dhë!»
-Yö -nu ö -de ꞊plöö; 'yö- -de -mɛ -nu waa wo -kɔ 'kpɔ -a -gɔ.
꞊Dhɛ 'wo 'go -na Yesu -gɔ kɔɔ, Andre -blɛɛzë ꞊nɛ 'ö ö 'yan dɔ ö ꞊dhoo Simɔ Piɛɛ -bha; 'yö- pö -a -dhë: «'Yië yi 'yan dɔ Mesi -bha!» (꞊Waa- pö Mesi Eblö -wo 'gü, kö -wa -pö Glɛkö -nu -wo 'gü 'pö «Klito», -a -gɛn 'ö tɔɔ «-Zlan -bha -Yamɛ».)
'Yö Zuifö -nu -gɔmɛ -nu -wa pö -a -dhë 'zü: «'Kɔ ü -ga -na ꞊nɛ, -kwɛ 'gɔɔ- -yiisië ö ga 'slado -yuö -mü; dö -mü ü 'ka kö 'üën- pö yi -dhë ü -dho -a dɔ -dhɛkpaɔyi -yaaga -bha -ɛ?»
'Yö yi do 'bhaa 'ka 'ö zaɔbhodhe -yö -da Zan -bha ꞊guë' -nu waa- Zuifö mi do -an ziën 'wun 'ö -gban bun -bha -kë 'slööslö -kɔ 'ö -Zlan -bha zian -ta, -a wɔ -kɔ 'gü bhë -a -wun 'gü.
'Ö dhebɔ bhë 'yö- pö: «꞊Ee, -Zlan -wodhiölomɛ -mü ü 'ka a, n -Gɔmɛ! 'Ma ü dɔ.
'Yö gɔɔn- bhë 'yö- pö Yesu -dhë: «N dë, -dhɛ 'ö ma 'në yaa ga kun ꞊nɛɛ, -bhö nu ꞊ii!»
A- -pö ka -dhë 'zü 'wun gia- 'ka ꞊nɛ 'töng -yö nu -na, 'ö- -de ꞊ya nu 'saadhö, 'ö mɛ -nu ꞊wa ga 'ö 'wo dho ma 'a -Zlan Gbö 'ka n -wo ma; mɛ -nu 'ö 'töng bhë -a 'ka 'ö 'wo dho n -wo ma, -wo -dho dha.
'Yö- -bha ꞊guë' -nu 'wo bhë, -a mɛ 'wo- -dhɛ Andre 'ö -kë Simɔ Piɛɛ 'zlaa- 'ka bhë, 'ö- pö -a -dhë:
'ö tɔɔ a -go dhang- 'gü kö mɛ 'ö n bɔ bhë, 'aan- -a -zo 'kun -wun kë; n 'ka nu n -de -zo 'kun -wun kë ꞊dhia.
'Yö Simɔ Piɛɛ -ya -daa -kë -a -gɔ 'ö- pö: «N Dëmɛ, dö 'kpaan 'yi dho dho -a 'piö ee? Bhi ꞊nɛ 'ö -wo 'ö ꞊wa bɔ -a -ta 'wo ꞊toëpö -këdhösü yö bhë 'ö ü -gɔ.
-Zlan -bha -Yamɛ 'ö bhë ꞊ya nu, mɛ gbɛ 'ka 'dho -a 'godhɛ dɔ, 'kɛɛ kö mɛ 'ö ꞊nɛ kwa- 'godhɛ -dɔ 'sa!»
'Ö 'wo- pö Yesu -dhë: «Yi -Gɔmɛ, dhebɔ 'ö ꞊nɛ yi- -kun gɔɔn- 'piö.
'Yö Yesu -ya pö -an -dhë: «A- -pö ka -dhë 'wun gia- 'ka: Mɛ 'kö ꞊sɔɔn yaa -kë, kö -yö ꞊sɔɔn yaa -gɔ ꞊nuadhɛ 'gü ꞊nɛ bhë.
'Töng 'a- 'ka 'kpongtaa ꞊nɛ, a -dhɛpuudhɛ 'ka.»
'Wun mɛ 'ö 'yënngtiidhɛ 'ka -Zlan -bha zian -ta'Wun bhë Yesu -ya -ma ꞊nɛ gɔɔn- bhë ꞊waa- kë. ꞊Dhɛ ꞊ya kë 'dhö, 'yö dho -a 'piö 'yö- ꞊dhɛɛ' kpɔ ꞊woë' ꞊nɛɛ: «Ü Mɛgbö -wun -dhɛ 'wun gia- -a?»
'Ö Zuifö -nu -wo ꞊nië -a -zü, 'wo- pö -a -dhë: «-Më 'ü dɔ -a -gɔ kö 'üën- ü dɔ -kɔ ꞊blɛɛ' yi -dhë ɛɛ? ꞊Ya kë ꞊nɛ bhi ꞊nɛ 'ü -Zlan -bha -Yamɛ 'ka, -a pö yi -dhë do ꞊klöödhö kö yi ꞊zuö' 'go yi ꞊zlöö.»
'Yö- -bha ꞊guë' -nu -wa pö -a -dhë: «Yi Dëmɛ, ꞊ya kë ꞊nɛ ꞊ya yi zë kö -a 'bhle ꞊ya kë 'waa; -a -dhɛ -dho bo.»
A- ꞊tɛi' -dɔ ꞊nɛ ü ü 'to -kë n -wo -bha -kplawo; 'kɛɛ a- -pö 'dhö mɛ -nu 'wo ꞊nië n -zü 'to ꞊nɛ -an -wun 'gü, -yö kë 'dhö kö -waan -a -wun -dhɛ 'wun gia- ꞊nɛ bhi ꞊nɛ 'ü n bɔ.»
-Yö ꞊bɛɛn' -sü 'ka ꞊nɛɛ: Siɔn 'gü -mɛ -nu, kö ꞊kun 'ö 'suö -yö ka -kë! -Ka -dhɛ -ga 'dhɛ, ka -bha -gludë -yö nu -na, -yö -ya -sü 'ka ꞊soofang 'në -gbɔng ꞊taa.
'Ö mɛ 'ö ꞊ya n yö, kö mɛ 'ö n bɔ bhë ꞊yaa- yö ꞊nɛ bhë 'pö.
꞊Dhɛ ꞊ya kë 'dhö, 'ö mɛ bhë 'ö ö -gɔ ꞊yɔɔn Yesu -bha, 'ö- pö -a -dhë 'saan 'gü: «N Dëmɛ, dö -mü -ii?»
'Kpongtaamɛ -nu 'ka 'dhö -mɔa kö -wo wo -kɔ 'kpɔ -a -gɔ wo ꞊zuö' 'gü; 'ö tɔɔ waa 'dho wo 'yan dɔ -a -bha kö -waan 'dhoë- dɔ. 'Kɛɛ ka -zë ka- -dɔ; 'kɛɛ ka -zë, ka -nu ka ka 'ko 'piö, 'ö -ya -sü 'ka ka 'gü.»
Ka kun 'ka n sü; 'kɛɛ ma ꞊nɛ 'a ka ꞊dhɔɔ -kë n ꞊bhaa, 'ö 'a- pö ka -dhë 'ka 'dho kö 'ka yuö kë, -a -yö -a -bha -pë -nu -wo kë -Zlan -bha zian -ta ꞊nɛ -kɔ 'ö lɛzɛn -lü -kpa 'dhö kë -na -a 'ka bhë -a 'dhö. 'Ö ka këyuö -nu 'wo bhë 'ö -an -yö -a -bha -pë -nu 'wo bhë 'wo dho ꞊glɔɔ. ꞊Dhɛ -kë 'dhö, pë 'oo pë 'ka- -dhɛ n Dë -gɔ n 'tɔ 'gü, -yö -dho -a nu ka -dhë.
꞊Dhɛ Yesu ꞊yaa- -dhɛ yö ꞊nɛ -wa 'piö 'wo ꞊dhɛɛkpɔdhe kë ö -gɔ, 'ö- pö -an -dhë: «A- -pö ka -dhë: 'Töng 'ö n -gɔ ka 'piö zö bhë 'yaa ꞊va gbɔ; n 'go -sü -mü ka 'yan 'dhiö kö 'aan- 'dho, ꞊ya 'go mü, -a -dhɛ yaa 'dhö ꞊glɔɔ 'ö 'ka -kpën n -ma 'zü; 'wun bhë 'pö 'ka- -ta ꞊dhɛɛ' kpɔ ka 'ko -nu -gɔ bhë ee?
'Waa 'kpongtaadhɛ -bha 'ka ꞊nɛ -kɔ gia- 'ö 'maa- 'ka 'kpongtaadhɛ -bha 'ka bhë -a 'dhö.
'Ö Yesu -ya pö -a -dhë: «A 'wun -blɛɛ 'dhëëdhɛ -nu 'gü mɛ 'plɛ -dhë; -dhɛ -nu ꞊ya kë 'ö Zuifö -wo dho -a -bha 'kuëdhö ꞊nɛ -Zlan -gba -a 'gü -kɔ 'iin -bhɔkuëkɔ -nu 'gü -dhɛ -nu 'dhö bhë ꞊nɛ ꞊ya kë 'a 'wun -nu ꞊blɛɛ -an -bha. N 'ka 'wun gbɛ ꞊blɛɛ'- -bin -blü.
'Ö Pilatö -ya pö -a -dhë: «Ü 'ka 'dho we n ꞊woë' ꞊a? 'Kɛɛ -yö kë ü 'yaan ꞊nɛ ma do ꞊nɛ, -dhɛ 'ü dɔ -a -bha zlöö ꞊nɛ 'a -mɔ -a -bha kö 'a -potaasü nu ü -dhë 'iin 'a- pö mɛ -nu -dhë -wo ü dɔ -gaatalü -bha.»
'Yö 'wo -lo 'kuë- 'wo pë 'yi bhë 'wo- sü, 'wo sɔ 'pɛn sü, 'wo Yesu ꞊glöö ꞊baa -a 'ka ꞊nɛ -kɔ 'ö 'wo- kë -na -a 'ka Zuifö -nu wɔ -kɔ 'gü bhë -a 'dhö.
'Yö Toma -ya -daa -kë -a -gɔ 'ö- pö: «N Dëmɛ, ma -Zlan!»
'ö yöë yi 'ö -Zlan -ya ꞊luu -a 'ka 'ö dhoë dhang- 'gü -a -bha, a- 'plɛ -blɛɛ 'sëëdhɛ -be bhë -a 'gü. ꞊Dhɛ 'ö 'dhoë- dho dhang- 'gü, -yö ö -wo -to mɛ -nu 'ö -an sü ö bha bɔmɛ -nu 'ka sia- zö bhë -an -gɔ -Zuu 'slööslö -bha 'piigbeedhɛ ꞊kwaa'.
꞊Dhɛ -zuö 'ö bhë ꞊waa- ma, 'ö- mɛ gbung ꞊va -wo nu 'kɔ bhë -a 'dhiö mü, -zuö 'ö dɔ -na kɔɔ bhë -a -wun 'gü. ꞊Dhɛ 'wo- -bha 'saadhö 'wo -da 'tetundhe ꞊va 'gü, bhii 'ö tɔɔ -wo Yesu -wun -dhɛ 'wun gia- -mɛ -nu -yö kö -a mɛ 'ö -dhö -yö 'wun ꞊blɛɛ' -na mɛ 'ö -dhö -a -de -wo 'gü do do 'ka.
꞊Dhɛ ꞊ya kë 'dhö 'ö- pö: Izlaɛlö -mɛ -nu 'saadhö, -kaa dɔa giagia 'ka ꞊nɛɛ: Yesu 'ö 'ka- dɔ -gaatalü -bha bhë, yö ꞊nɛ 'ö -Zlan -ya -kë mɛ 'plɛ Dëmɛ 'ka. Yö ꞊nɛ 'ö tɔɔ -a -bha -Yamɛ.»
-A -wun 'gü -ka ka -bha -tosiadhe ꞊dhië' -kwaa, 'ka ꞊dhië'- -Zlan 'piö kö -yö ziö ka -bha ꞊sɔɔn yaa -nu -ta.
Yesu -wun -dhɛ 'wun gia- -mɛ -nu -bha ꞊bhɛa' -sü꞊Dhɛ 'ö ꞊wa wo ꞊kwaa' -an -zü, 'ö Piɛɛ waa- Zan 'wo dho woë- mɛ -nu 'piö, 'ö 'wun -nu 'ö slabhomɛ -gɔmɛ -nu waa- mɛ ziizii -nu 'wo- ꞊blɛɛ -an -dhë bhë, 'wo bɔ -a 'plɛ 'gü 'wo- -gɛn bho -an -dhë 'pö.
Mɛ -gbaa ꞊va 'wo go 'pö pödhɛ -nu 'wo Zeluzalɛmë -zü -zü 'to -dhɛ -nu -bha -an 'gü, 'wo nu wo -bha 'yuamɛ -nu waa- mɛ -nu 'ö -zuu yaa -nu -kë -an 'gü -an 'ka, 'ö -an 'plɛ -dhɛ -yö bo; -zuu yaa -nu -wo -go -an 'gü 'pö.
꞊Ya kë 'pö, 'yi -dho -mɔa kö 'yiën- 'töng 'plɛ 'sü 'yiën- dhoë 'dhiö, ꞊bhɛa' -sü waa- -Zlan -wo ꞊blɛɛ' -sü 'ka.»
'Ö -gludë mɛ bhë 'yö kwa 'bhɛma -nu -püö 'ö -an 'klo bhɔ, 'ö -an 'gbeedhɛ bho kö -waan wo -bha 'në 'puu -nu -lo blöö, -wo wo ꞊kwaa'- -an -zü -wo ga.
Dhang- 'gü -dhɛ 'ö tɔɔ ma 'gɔ -gbloo 'gü -dhɛ, 'ö 'sɛ 'dhö n -gɛn -gban -a -ta -pë 'ka. ꞊Dhɛ 'ö 'pö, 'kɔ ꞊suu'- -mlë 'ö 'ka dho -a dɔ n -dhë -ɛ? 'Iin -dhɛ -mlë 'a dho n 'tɛɛ -nu pa -a -bha -ɛ?
'ö- pö -an -dhë: «-Kɔ -mɔ 'wuën- -sü bhë, -kaa nu n -dhë, -yö kë 'dhö kö mɛ 'a 'dhoë- n -kɔ kpa -a -ta -yaan -Zuu 'slööslö yö 'pö!»
-A 'yënng -yö -to trö -sü 'ka -dhɛkpaɔyi -yaaga 'piö. 'Töng 'dhö bhë -a 'ka, yaa pë gbɛ -bhö 'iin yaa 'yi mü.
Piɛɛ -yö -to mü 'yö -ziö -an 'piö 'wo dho. ꞊Dhɛ 'ö ꞊wa 'dho ꞊wa -lo, 'wo dho -a 'ka 'kɔdhi 'ö dɔ 'kɔ -ta dhuö bhë -a 'gü. ꞊Gɛandhoo -nu -wo ꞊yɔɔn Piɛɛ -bha 'ö 'wo sɔ 'në -nu, sɔ -ta dhuö -sɔ -nu 'ö Dɔɔkasö -yö -an -wɔ 'ö -an nu -an -dhë kö -yö ꞊tun 'bhee- ꞊kun bhë -a -zɔn -a -dhë 'gbo bɔ -sü 'ka.
'Ö Piɛɛ -ya ꞊luu -a -pö -a -dhë -sü 'ka ꞊nɛɛ: «-Bhö ꞊luu'-, bhii mɛ 'bhee- -mü n 'ka 'pö ꞊nɛ ü 'dhö!»
'Ö 'a- pö: ‹-Abi', n Dëmɛ, bhii pë 'ö yië- tɔng -ya pö kö ꞊kun 'yi- -bhö, n 'ka- -bhö do ꞊kun.›
'Ö -Zlan -bha bɔmɛ -ya pö Piɛɛ -dhë 'zü: «-Bhö ü -bha -du kwi dɔ ü -bha sɔ -ta, 'go mü 'ü ü -bha -sakpa yö ü -gɛn -bha!»'Ö Piɛɛ -ya -kë ꞊nɛ -kɔ bhë -a 'dhö. 'Ö -Zlan -bha bɔmɛ -ya pö -a -dhë 'zü: «-Bhö ü -bha gblang 'sü 'ü- -da ü -bha 'ü ziö n 'piö!»
Pɔlö waa- Baanabasö -an -bha -dho Antiɔsö -pö 'ö Pisidi -sɛ 'gü bhë -a 'gü -süPɔlö waa- ö 'bhamɛ -nu -wo -da 'yitagɔ 'gü Paafɔsö plöö, 'wo dho Pɛɛzö -pö 'ö Panfili -sɛ 'gü bhë -a 'gü; 'ö Zan Maakö -yö go -an 'piö 'ö -yɛ ö 'zü 'ö dho Zeluzalɛmë.
(-)
Pɔlö waa- Baanabasö -wo -yɛ 'zü 'wo dho Antiɔsö 'ö Sili -sɛ 'gü -a 'güPɔlö waa- Baanabasö -wo Yesu -bha 'wuntaɔsë -blɛɛ Dɛɛbö plöö, 'ö 'wo- -kë 'ö mɛdhɛvadhɛ -wo -kë Yesu -wun -dhɛ 'wun gia- -mɛ -nu 'ka mü. 'Go mü 'wo -yɛ wo 'zü 'wo dho Litrë -dhɛ, Ikɔnë -dhɛ waa- Antiɔsö 'ö Pisidi -sɛ 'gü -an 'gü.
'Sëëdhɛ 'wo- dɔ -an -gɔ 'wo dhoë Antiɔsö -mɛ -nu ꞊dhia bhë, pë 'wo- -yaa 'gü 'ö tɔɔ: «Yesu -bha bɔmɛ -nu, mɛ ziizii -nu waa- ka dhegluzë -nu, 'yië 'we mɛ -nu 'ö 'ka Yesu -wun -dhɛ 'wun gia- -mɛ -nu 'ö 'kaa Zuifö 'ka, 'ka Antiɔsö -pö, Sili -sɛ waa- Silisi -sɛ -an 'gü, ka 'ka!
'Ö 'yi go mü 'zü, 'yi 'ta sü 'yi dho Filipö -pö 'gü. Filipö -pödhɛ 'ö bhë -yö -kë pödhɛ -nu 'wo -kë Maseduanë -sɛ -a 'gü bhë -a ꞊bhlëzë 'ka, bhii -yö -kë dɔ -sü 'ka mɛ -nu 'wo go Wlɔmë -an kwɛɛ.Yi -dhɛkpaɔyi 'dɛdɛ -kë mü.
Pɔlö -yö -dho Zuifö -nu -bha -bhɔkuëkɔ 'gü ꞊nɛ -kɔ ꞊ya kë 'ö- ꞊kaa' -kplawo bhë -a 'dhö. 'Ö -Zlan -wo 'ö ꞊bɛɛn' -sü 'ka, 'ö- ꞊blɛɛ -an -dhë, 'ö waa- mɛ -nu 'wo bhë 'wo- -ta ꞊dhɛɛ' kpɔ, kö -ya -daa kë -na; 'wo- ꞊kaa' 'dhö Zuifö -nu -bha ꞊glooyi -yaaga 'ka.
'Wun 'ö -kë mɛ 'bhee- -nu -bha -go ga 'gü -sü -wun 'ka bhë, ꞊dhɛ 'ö ꞊waa- ma, 'ö mɛ -nu -wo duö 'luu sü -a 'ka, kö mɛ 'bhaa -nu -wa pö -na: «-Yö 'to 'dhö; ꞊dɛɛ -bha ꞊ya -mɔ!»
'Kɛɛ -yö -to Zuifö -nu -ta ö -wo 'ka -a -zɔn mɛ 'plɛ -dhë -sü 'ka ꞊nɛ Zuifö -nu -wo wo -de -püö -sü 'gü. 'Ö 'yö- -zɔn -an -dhë -a pö -sü 'ka ꞊nɛɛ Yesu 'ö tɔɔ -Zlan -bha -Yamɛ ꞊nɛ -kɔ 'ö ꞊bɛɛn' -sü 'ka -a 'ka -Zlan -bha 'sëëdhɛ 'gü bhë -a 'dhö.
'Ö Pɔlö -ya -kë kö 'yaan- nu mɛ -gbaa -nu 'wo -kë wo 'ko ꞊bhaa bhë -an 'dhiö. 'Kɛɛ Yesu -wun -dhɛ 'wun gia- -mɛ -nu 'wo -kë mü waa 'we -a -bha -a -gɔ.
A yuö -kë Dëmɛ -dhë, -de -dho sia- -sü, 'gbo bɔ -sü waa- -bɔ 'wun 'gbee- 'gü -sü 'ka, Zuifö -nu -bha ꞊sua -wun 'wo dhoë wo 'ko ꞊zlöö n -gɔ bhë -a 'gü.
'Ö Pɔlö -bha -dɔ sɔ -ta -du kwi sü, 'yö ö -gɛn -nu, ö -kɔ -nu -lö -a 'ka, 'ö- pö: «'Wun 'ö -Zuu 'slööslö -ya ꞊blɛɛ 'ö ꞊nɛɛ: ‹Gɔɔn- 'ö- -bha -du kwi 'dhö ꞊nɛ, Zuifö -nu -wo -dho -a -lö Zeluzalɛmë ꞊nɛ -kɔ ꞊nɛ -a 'dhö. 'Go mü 'wo dho -a dɔ mɛ -nu 'waa Zuifö 'ka -an kwɛɛ.› »
«N dhegluzë -nu, n dë -nu, -ka ka 'to 'to n -de -bho ka kwɛɛ -wun 'a 'dhoë- ꞊blɛɛ ka -dhë ꞊nɛ -a -bha!»
'Ö Pɔlö -yö -yakuëkëmɛ -nu 'plɛ -ga, 'go mü 'ö- pö -an -dhë: «Dhegluzë -nu, n -ma -tosiadhe 'a- -kë 'ö dho 'ö yöë ꞊dɛɛ -bha -Zlan wö 'dhiö bhë, a- -kë ꞊zuö' 'puu 'ka.»
'Ö -wo 'ö ꞊lamɛ ꞊va -ya pö -an -dhë bhë, 'wo- -kë. 'Wo Pɔlö sü gbeng -yi gia- bhë -a 'gü, 'wo dho -a 'ka Antipatrisö -pö 'gü.
-Yö -kë -a -zo 'piö -be ꞊nɛ Pɔlö -yö -dho më ö 'piö 'ö ö gbaa 'wëü- 'ka. Pë 'ö -kë 'ö ꞊ya kë 'ö- ꞊dhɔɔ -kë kö 'waan- 'dɔɔ dɔ wo 'ko ꞊bhaa bhë 'ö bhë.
«-Gludë Aglipa, n ꞊zuögludhi -sü -mü kö ꞊dɛɛ 'a dɔ ü 'dhiö, 'a n -de -ta -wun 'ö -gban 'wun 'ö Zuifö -nu -wa dɔ n -ma -a -bha bhë 'a n -ma ꞊blɛɛ'- ü 'dhiö.
꞊Dhɛ ꞊ya kë 'dhö, 'ö Aglipa -ya pö Fetusö -dhë: «Gɔɔn- 'ö ꞊nɛ -yö -kë -bezë ꞊nɛ yaa 'dho 'sɛ ꞊kɔɔnmɛ ꞊va 'dhiö -sü -dhɛ kwa -gɔ -bezë kö kwa -dho -mɔa -bha 'kwa -potaasü nu -a -dhë. ꞊Ɛɛ, ꞊dhɛ 'ö 'dhö bhë, -yö -dho to -kanso 'gü 'ö 'kwa- bɔ -a -dhë.»
'Ö yië- 'yitagɔ -yuökëmɛ -nu -wa këdhɛ -mɛɛ kö 'wo ꞊duë 'wo 'go 'yitagɔ 'gü. 'Wo 'yitagɔ 'në 'tee 'ö -kë -a ꞊va -ta bhë 'wo- ꞊yɔɔ 'yi -ta, -a pö -sü 'ka ꞊nɛɛ wo- 'piö kö 'wo -ya -a 'gü kö 'wo 'dho, 'wo -piö kpö 'bhaa -nu ꞊yɔɔ'- yiö 'yitagɔ ꞊vazë 'dhiö.
꞊Dhɛ 'yië -lo Wlɔmë, 'ö Wlɔmë -mɛ -nu ꞊kɔɔnmɛ -nu -wo -we Pɔlö -gɔ -a -bha kö -yö 'to ö -de -gɔ kɔɔ, 'kɛɛ 'dhasi do -yö ö -zo -kë -a 'piö, -yö kë 'dhö kö ꞊kun 'ö dho ꞊duë.
-Ya 'ö 'ma- wo -nu ka ꞊plöö Wlɔmë 'ma -sü ꞊wuën' kö 'aan- 'wuntaɔsë ꞊blɛɛ'- ka -dhë bhë, -a -gɛn ꞊ga bhë.
Bhii yaa kë ꞊nɛ mɛ 'ö 'wo wo 'to to tɔng -wo -bha 'kpaan 'ka 'wo kpengdhö -Zlan wö 'dhiö -a 'dhö, 'kɛɛ mɛ 'wo- ma, 'ö 'wo- 'kun ö 'kun -kɔ 'ka ꞊nɛ 'wo kpengdhö.
-An 'dhi -wo ꞊ya kë 'dhangga -ya mɛ -bha -wo yaa 'ka.
'Wun 'ö -gban Ablaamö -bha -zo -yö -Zlan -bha -sü -bha-Zlan -yö pë 'tɔ 'go -wo -nu Ablaamö waa- ö ꞊suu'- -ta -nu -an -dhë ꞊nɛ 'kpongtaamɛ -nu 'saadhö -wo -dho kë -an -bha 'ka. 'Kɛɛ kë- wo 'dhö bhë yaa kë ꞊nɛ, ꞊dhɛ 'ö pë 'ö tɔng -ya pö 'ö Ablaamö -ya -kë, 'ö pë 'tɔ 'go -wo bhë 'ö -kë -a -dhë. 'Kɛɛ -Zlan -ya -kë -a -dhë 'dhö 'ö tɔɔ -yö -kë kpengdhö -Zlan wö 'dhiö ö -bha -zo yö -sü -wun 'gü.
-A -kë 'dhö -sü 'ka, -kɔ do 'ö mɛ 'plɛ -wo bɔa Adan mɛ do bhë -a -bha këwun yaa -ta 'ö za -yö ꞊loë' -an tuö bhë 'ö mɛ 'plɛ -wo goë 'gan 'gü ꞊bɔa' Yesu Klito mɛ do bhë -a këwun -ta, 'ö -këdhösü -yö ꞊kaa' -an -gɔ.
N dhegluzë -nu, pë do bhë 'ö- 'ka; gwaan mɛ 'ö 'ka -kë -a 'gü -be bhë, ꞊dhɛ 'ö ka -bha -kpa Klito -bha -sü 'gü 'ö 'ka ga bhë, kaa- tɔng -nu, 'kaa ka 'kuë- gbɔ; -potaasü ꞊ya kë ka -gɔ kö 'kaan- kë mɛ 'waa gbɛ -bha 'ka. ꞊Dhɛ 'ö 'ka ga 'dhö bhë, mɛ 'ö go ga 'gü bhë ꞊nɛ 'ö 'ka- -bha 'ka zlöö, kö këwun -së -nu 'wo -dhö, 'kaan- -an kë -Zlan -dhë.
Ka -bha 'ka, 'kaa ka -bha -tosiadhe kë mɛ 'bhee- ꞊dhɔɔbhaa 'ka, 'kɛɛ ka- -kë -Zuu 'slööslö -zo 'kun -wun 'ka ꞊zian' 'ö bhii -yö -ya -sü 'ka ka 'gü. -Zuu 'ö go (-Zlan waa-) Klito -an 'piö bhë, mɛ 'ö 'yaa -ya -sü 'ka -a 'gü, kö mɛ bhë 'yaa Klito -bha 'ka.
-yö mɛkɔɔnmɛ -nu 'wo 'kpongtaa zö -an 'ka oo, -yö -kë pë -nu 'wo dhang- -nu 'gü 'iin pë -nu 'wo kwa ꞊löö zö -an 'ka 'iin -yö -kë këpë -nu 'ö -Zlan -yö -an -da -an 'ka, -an gbɛ -kɔ 'ka 'dho -mɔa 'gbɛɛdhö kö -dhɔ 'ö -Zlan -ya -kë kwa 'ka kwa Dëmɛ Yesu Klito 'gü bhë, -wo kwa 'kan -a -bha.
'Wuntaɔsë 'ö Izlaɛlö -mɛ -wa maPë mɛ 'ö to zlöö 'kwa dho -mɔa pö -sü -bha 'ö tɔɔ: Mɛ 'ö 'waa Zuifö 'ka 'ö waa kë -a ꞊mɛɛ' ꞊dhia -be 'ta 'sü -kɔ kpengdhö 'ka bhë, ꞊wa kë kpengdhö -Zlan wö 'dhiö -an -bha -zo -yö -a -bha -sü -wun 'gü;
-An -ya 'ö- wo -de -ta bhë, -yö -go -a 'gü -a -bha 'glu -kë -së -sü -wun 'gü; yaa 'sü -an këwun -nu -bha. 'Ö bhii 'yaa 'dhö -bezë kö -Zlan -bha 'glusë bhë 'wun -ya 'gü.
'Ö bhii pë 'plɛ -yö -go -a kwɛɛ; yö ꞊nɛ 'ö pë 'plɛ -da, 'ö pë 'plɛ 'dhoë- -bha 'ka; kö -Zlan 'tɔ -yö bhɔ ꞊toëpö 'ka! Amɛn.
'Ö tɔɔ tɔng dɔ -wo -nu 'wo -kë kö ꞊kun 'ü -ziö mɛ gbɛ -bha dhe 'piö, 'iin 'ü ü ꞊gɔn to 'ü -ziö ü 'bha dhe -bha gɔɔn- 'piö 'ka bhë, 'ö- 'bhaa -nu -wo -kë kö ꞊kun 'ü mɛ zë, kö ꞊kun 'ü ꞊kwaan, kö ꞊kun ü -ya pë 'ö mɛ gbɛ -gɔ -a -dhɔ 'ka bhë waa- -a mɛ -nu 'wo to 'saadhö, -wo -mɔa -wo -an 'dho 'kou do tɔng dɔ -wo do 'ka, -wa pö: -Bhö ü -ya 'yɔɔ -dhɔ kë ꞊nɛ ü -de 'dhö.
-Kwaa këdhɛ ꞊mɛɛ'- kö mɛ 'ö -dhö -yö dhi ö 'bha -dhë -a këwun -së -wun 'gü; -a -kë 'dhö -sü -dho -a -bha -zo -yö -Zlan -bha -sü -dhö -da 'dhiö.
-Kɔ bhë ꞊nɛ 'ö 'a dho -lo -a 'ka ka ꞊plöö ꞊zuögludhi ꞊va 'ka, 'kɛɛ kö ꞊ya kë -Zlan -we -a -bha -wun 'ka, -yö kë 'dhö kö 'ma -lo 'ma 'aan- n 'tɛɛ 'bhle pa.
'yi- bɔ -Zlan -bha mɛ -nu 'ka Kolɛntö, dhegluzë -nu 'saadhö 'ö -Zlan -bha ꞊dhɔɔ -yö yö ka -bha kö 'kaan- kë -a -bha 'ka 'ö 'ka- -bha 'ka, kaa- Yesu Klito -nu ka -bha -kë do -sü 'gü bhë -a -wun 'gü, waa- mɛ -nu 'saadhö 'ö -dhɛ 'töüdhö 'gü 'ö 'ka ꞊bhɛa' Dëmɛ Yesu Klito, ka Dëmɛ 'ö yi Dëmɛ 'ka 'pö bhë -a 'tɔ 'gü bhë ka -dhë.
'Wun 'ö -gban Klito 'ö dɔ -gaatalü -bha -a -bhaN dhegluzë -nu, nu 'a- wo ka ꞊plöö 'ma bhë, 'wun 'ö -gban -Zlan -bha 'wun giagia 'ö -bin -sü 'ka bhë, -a ꞊blɛɛ'- 'a- wo bhë, n 'ka- kë 'wun ꞊blɛɛ' -wo 'ö- 'gü ma -sü 'dhö 'gbee- 'iin 'wun -yö 'ko 'dhiö -kɔ ꞊suu'- 'bhaa gbɛ 'ka;
'Kɛɛ mɛ 'ö- -bha 'kɔ dɔ pë -nu bhë 'ö -an 'gü ꞊ya ꞊siö'- 'siö ꞊kwaa' kö -a 'kian 'yaa 'dhö; 'kɛɛ kë- wo 'dhö bhë, yö gia- -yö -dho dha; 'kɛɛ -a ꞊tɛi' -yö -dho kë ꞊nɛ ꞊dhɛ 'ö dha -a -bha 'siö -gɔ -a 'dhö.
'Wun -go zian- -sü -zë -bha -da -Zlan -gɔ kɔɔ -sü'Wun 'a- ma -na -dhɛ 'saadhö 'gü ꞊nɛ, -yö 'wun 'ö ꞊sɔɔn yaa -go zian -sü -zë 'ö mɛ -nu -de 'waa -Zlan -bha mɛ -nu 'ka 'ö waa 'dho -a ka bhë -a 'ka ka ziën. 'Ö tɔɔ mɛ do -yö ka ziën 'ö waa- ö dë bɔɔ 'wo wo 'ko 'piö.
-A -wun 'gü ꞊nɛ 'ö 'ka dho ꞊duë 'wun -yö yaan -sü kë -sü -dhë 'ö tɔɔ ꞊sɔɔn yaa mɛ 'ö pin dho to mɛ -lü -bha -yaan ziö -a mɛ 'ö ꞊nɛ -a -ta 'yaa 'dhö; bhii mɛ ꞊ya ꞊sɔɔn kë kö ꞊ya ꞊sɔɔn yaa kë ö -de bun 'ka.
'Kɛɛ kë- wo 'dhö bhë, yaa kë ꞊nɛ kö mɛ 'ö ꞊ya dhe 'sü 'iin 'nëdhezë 'ö ꞊ya 'dho gwaan kö ꞊ya ꞊sɔɔn yaa kë 'yaa -mü. -A pö 'a- wo 'dhö bhë 'ö tɔɔ 'në gɔɔn- waa- 'nëdhezë 'wo wo 'ko 'sü -na dhe waa- ꞊gɔn -an 'ka bhë, -an 'yënng -dho bhɔ ꞊va -an -bha -kë 'ko 'piö -sü bhë -a 'gü. Pë 'ö -kë 'a- 'piö kö -yö 'san ka 'ka bhë 'ö bhë.
N ꞊dua' 'yaa -mü kö 'a dhe 'sü kwa dhegluzë -nu ziën 'a- kë n bɔɔ 'ka, 'iin kö 'a- kpa n -ma 'ta 'bhaa -nu 'gü ꞊nɛ -kɔ 'ö Yesu -bha bɔmɛ mɛ 'wo to -a 'dhö ꞊nɛ, kwa Dëmɛ dhegluzë -nu waa- Piɛɛ -nu 'wo- kë -na -a 'ka bhë -a 'dhö a?
Kwa 'ka 'dho kwa -de nu mɛ -gɔ -bho zian- -pë kë -sü 'ö dhe waa- gɔɔn- -an -bha ꞊sɔɔn kë -sü 'ka bhë -a -dhë ꞊nɛ -kɔ 'ö -an mɛ 'bhaa -nu -wa ꞊kaa' bhë -a 'dhö. Yö ꞊ga 'ö -an mɛ -lü -vuu 'gɔɔ- ꞊plɛ ö ga -yaaga 'wo ga -dhɛkpaɔyi do 'ka bhë.
-Kɔ do bhë ꞊nɛ dhebɔ -gɔ -ta 'yaa -kpa -sü 'ka, kö -a -gɔ -yö 'to 'pö -yö -Zlan 'dhi -wo pö 'iin kö yö ꞊bhɛa'- -a 'ka -Zlan -bha -bhɔkuëkɔ 'gü, kö ꞊ya ö ꞊gɔn ꞊bhlë -siö. Bhii kö ꞊ya kë ꞊nɛ dhebɔ 'wo- -gɔ bho -a 'dhö.
'Wun 'ö -gban -Zuu 'slööslö -bha gbaɔ -nu -bha-Kwa ꞊sië'- 'wun 'ö -gban -Zuu 'slööslö -bha gbaɔ -nu bhë -an 'piö 'sabla. N dhegluzë -nu, a- 'piö kö 'wun 'ö -gban 'wun bhë -a -bha -yö kë ka 'yaan.
Yuö -nu 'wo -gban gbaɔ -nu 'ö -Zuu 'slööslö -ya kë bhë -a -bha bhë, -an mɛ -nu 'ö -an -wun 'dhö 'gbee-, -ka -ya -an ꞊wuën', 'ka -an ꞊mɛɛ'-!Gbaɔ -nu 'wo bhë -wo -kë 'dhö 'kɛɛ -ka dɔ! A -dho pë do 'ö- -wun 'dhö 'gbee- -a -wun ꞊blɛɛ' ka -dhë.
'Kö -kë ꞊nɛ ü -bha -Zlan zuö -pö -a 'gü -wun ꞊yö 'kpëdhö, yaa 'dho mɛ gbɛ -bha -zo -yö -Zlan -bha -sü ꞊faan' më.
-Yö ö -de -zɔn Zakö waa- ö -bha bɔmɛ -nu 'saadhö 'wo to bhë -an -dhë.
Pëga 'ü- -da 'sɛidhö bhë, -yö -dho kë -mlüga 'iin pëga gbɛ 'kpaan 'ka, 'ö ꞊ya kë 'ö bhɔ; yaa kë ꞊nɛ -a 'në 'ö yaa bhɔ ꞊kun ꞊nɛ ü- -da 'sɛidhö.
'Ö tɔɔ 'kö -kë ꞊nɛ n yaagümɛ -nu -wo zö ꞊va, 'töng -së -yö n 'dhiö kö 'aan- kwa Dëmɛ -bha yuö ꞊va kë.
N -ma -zo yö -sü 'gü a- -dhɔ ꞊kaa' kö 'aan- nu ka 'piö 'ma 'dhiö -be, -yö kë 'dhö kö -Zlan -yaan pë -së kë ka -dhë 'zü.
Yi -yɔɔn 'wun 'ö bhë -a -ta -gɛn 'ö tɔɔ -zo 'tën -sü -yö yi -gɔ -Zlan -dhë Klito 'gü.
-Tosiadhe kë -sü 'ö -zo yö -sü 'güPë 'ö -kë 'ö yi 'gü 'yaa ga bhë 'ö bhë. 'Kö -kë ꞊nɛ yi bun 'ö 'kpongtaa zö bhë -a 'gü -yö -siö 'dhee, -yö yi 'yaan 'ka ꞊nɛ -këdhösü 'ö -Zlan -ya nu yi -dhë bhë -yö -gla -dhɛkpaɔyi 'saadhö 'ka 'ö -kë -dëü ꞊zian'.
yi -bha -Zlan -wo 'ö 'wun giagia 'ka bhë -a -wun ꞊blɛɛ' -sü waa- -Zlan -bha 'piigbeedhɛ -bha -nu yi -dhë -sü -nu -an 'ka. Pë 'ö kpengdhö ꞊nɛ 'yi- sü 'yi- -kë yi -bha -dhaa 'ka kö 'yië- dhoë mɛ -gɔ, 'iin kö -yaan kë yi bho pë yaa -gɔ -pë 'ka.
A- ꞊blɛɛ ka -dhë 'wun gia- 'ka ꞊nɛ pë 'ö -an -kɔ -yö -mɔa -wa -nu. -A -de -wo pë -nu -nu -ziögɔüsüzë wo -de ꞊zuë'.
Bhii 'wun 'ö -gban -sü 'ka -Zlan -bha, 'ö ꞊bɛɛn' -sü 'ka -ya -pö: «-Yö pë -nu 'fɛɛmɛ -nu -dhë 'glusë 'gü; -a -bha 'wun -së kë -sü -yö -dho 'dhiö ꞊toëpö 'ka.»
-Yö -mɔa -bha kö -yö kë 'wun gia- 'ka ꞊nɛ n 'dhi 'yaa 'kan -sü ꞊duö; 'kɛɛ -a mɛ 'ö -gban 'wundɔdhe -bha, ka gia- ꞊nɛ 'ö -kë ka 'yaan 'ma, 'wun 'bhaa -nu 'gü.
'Kɛɛ gɔɔn- bhë -yö -da 'ö dho 'tɛɛpadhɛ 'ö -Zlan 'piö -a -bha. (A- -pö 'zü ꞊nɛ, kë- wo bhë -da 'pö- wo, 'iin 'yanpiöpë 'kpaan 'pö- yö ee; -Zlan dosɛn ꞊nɛ 'ö ö -bha pë dɔ.)
-Ka -mɛɛ -nu kë ka 'ko -nu 'ka -së 'ka -dhɔ 'gü dhegluzë -dhɛ -kwaa. -Zlan -bha mɛ -nu 'saadhö 'wo 'nö ꞊wa 'we kaa ꞊duö.
'Kɛɛ dhegluzë ꞊suazë -nu -wo -kaan yi 'ka -yö kë 'dhö kö mɛ -nu -waan 'dho 'bɔng, dhasü 'gbloo 'piö. Mɛ -nu 'wo bhë, -wo -da yi ziën ꞊nɛ -glunaɔkëmɛ -nu 'dhö kö -potaasü 'ö yi -gɔ Yesu Klito 'gü bhë -waan -a 'piö -ga; bhii pë 'ö -kë -an -zo 'piö -be 'ö tɔɔ kö 'yiën- kë -an -kɔ ꞊löö.
'Dhangga 'ö -ya kwa -bha -be bhë, ꞊ya -ya Klito -bha kwa pin ꞊taa. -Kɔ bhë ꞊nɛ 'ö Klito -yö kwa dhaa 'dhangga 'ö kwa kun tɔng -wun 'gü bhë -a -gɔ; bhii pë 'ö ꞊bɛɛn' -sü 'ka -Zlan -bha 'sëëdhɛ 'gü -ya -pö: Mɛ 'oo mɛ 'ö 'wo- dɔ -gaatalü -bha, kö 'dhangga ꞊yaa- 'kun.
'Yua -bha n kë 'ö- wo 'töng bhë -a 'ka bhë, -yö -kë ka -gɔ 'wun 'gbee- 'ö nu ka -ta -a 'ka, 'kɛɛ kaa n -san zë. Pë 'ka- -kë ꞊zian' 'ö tɔɔ n -nia 'kun 'ö 'ka- wo ꞊nɛ ꞊dhɛ 'wo- pö -a -bha -Zlan -bha bɔmɛ -mü 'iin Yesu Klito -mü -a 'dhö.
N dhegluzë -nu, ka -zë, -Zlan -yö ka ꞊dhɔɔ -kë kö 'kaan- kë -potaasü 'gü. 'Kɛɛ kö ꞊kun 'ö -potaasü 'ö bhë 'ka- -kë ꞊saandhepë 'ka ka -de -gɔ 'ö 'ka ka -bha -tosiadhe ꞊kaa' ka ꞊dhɔɔbhaapë -nu 'gü. 'Kɛɛ -ka dɔ, -dhɔ -yö yö ka -dhë 'dhiö kö 'kaan- yuö kë ka 'ko -nu -dhë.
Kö -dhɛ ꞊kpaɔ ꞊dhia' -bha, kö ꞊kun 'ö mɛ gbɛ -yö n 'yënng bhɔ gbɔ bhii 'ö tɔɔ 'kpa -nu 'wo yɔn n bun -bha ꞊nɛ, -wa -zɔn ꞊nɛ a Yesu -bha ꞊nua 'ka.
Kwaa- Yesu Klito -nu kwa -bha -klu 'kuë- -sü 'gü, -Zlan ꞊ya kwa bho ga 'gü -a 'gü ꞊zian'. ꞊Ya kwa -ya dhang- 'gü kö kwaa- Klito -nu 'kwaan- -gludëdhɛ kë.
Yesu Klito -bha mɛ -dhɔPë -nu 'ö kwa Dë -Zlan -ya -kë kwa -dhë 'töüdhö bhë, 'ma n -zo 'ta -a 'gü, a -lo n kpɔn 'gü -a wö 'dhiö ꞊bhɛa' -sü 'ka;
-Ka 'we -a -bha kö -Zlan -yö ꞊zuö' -dëü -ya ka 'gü ꞊zian' -Zuu 'slööslö ꞊kwaa'.
Dhoo -nu waa- wo ꞊gɔn -nu-Ka ka -gɔ 'dho ka 'ko -nu -dhë sia- ꞊bhlëyadhe 'ö Klito -bha 'ka ka 'gü bhë -a -wun 'gü.
'Wun -nu 'wo 'dhö bhë -ka -an kë ꞊bhɛa' -sü 'gü -a -dhɛ -Zlan -gɔ -sü 'ka kö -yö nu ka -dhë; -Zuu 'slööslö -yö 'dhiö 'sü ka 'ka, 'ka ꞊bhɛa'- 'töng 'saadhö 'ö ꞊gbëü ka -ta -an 'gü! -A -kë 'dhö -sü 'ka, -ka kë 'yënngsiömɛ -nu 'wo -to wo -wo 'gü -mɛ 'ka -an 'ka! -Ka ꞊bhɛa'- -Zlan -bha 'sɛgɔgümɛ -nu 'slööslö 'saadhö -wun 'gü!
'Kɛɛ ka -wun 'gü ꞊yö -së ꞊duö kö 'a -tosiadhe kë ka 'piö 'a dho -a 'ka 'dhiö.
-Yö n 'gü ꞊nɛ kwa Dëmɛ dho -a kë kö 'aan- nu -wo ꞊dhia ka 'piö, dɔ 'kwa- wo ꞊nɛ -a 'gü.
Bhi -de 'pö, n 'bhamɛ 'ö yuö do 'a- kë -na ꞊nɛ 'ü- kë -na 'pö -së 'ka bhë, a- -dhɛ ü -gɔ kö dhoo -nu ꞊plɛ 'wo bhë 'ü 'dho -an -dhë kö -waan 'wun ma wo 'ko -ta. Bhii dhoo -nu ꞊plɛ 'wo bhë oo, Klema oo, 'iin n -ma yuökëyɔɔ -nu 'töüdhö 'ö -Zlan ꞊ya -an 'tɔ -ya ꞊toëpö -këdhösü 'sëëdhɛ -be 'gü bhë, -wo -nu n -dhë 'ö 'yi 'wuntaɔsë -ta -ko zë, 'wuntaɔsë bhë -a ꞊blɛɛ' -sü 'ka mɛ -nu 'saadhö -dhë kö -yaan 'dho 'dhiö.
-Yö kë 'dhö kö ka -bha -tosiadhe kë -kɔ -yaan kwa Dëmɛ ꞊bhlë -ya, kö 'kaan- -a -dhi -a -dhë -wun kë ka këwun -nu 'saadhö 'gü. ꞊Ya kë ꞊nɛ 'ka- kë 'dhö, ka -dho -mɔ -a -bha kö ka këyuö 'saadhö -waan kë -së, kö 'kaan- 'dho 'dhiö ka -bha -Zlan dɔ -sü 'ka -kplawo.
Ka -bha 'klu Klito -bha -sü 'gü, 'ka go 'bɔng 'pö ꞊nɛ -kɔ 'ö Zuifö -nu -bha wɔ -kɔ 'dhö -a 'ka bhë -a 'dhö. 'Kɛɛ 'bɔn 'yö bhë, yaa kë 'bɔn zë -sü 'ö mɛ bun -bha -a 'ka; 'kɛɛ Klito ꞊nɛ 'ö ka bho ka -bha wɔ -kɔ yaa -nu 'gü; ka bun 'plɛ 'yaa ꞊sɔɔn yaa -bha ꞊nuadhɛ 'gü gbɔ.
'Kɔɔmɛ -nu -bha wɔ -kɔGwaan -dhoo -nu, -ka ka 'to 'to! Dhebɔ ꞊dua' -mü kö -yaan ö -gɔ ꞊yɔɔn ö ꞊gɔn -dhë sia-. Bhii dhoo -nu 'wo -klu -sü 'ka kwa Dëmɛ -bha bhë, -a -kë 'dhö -sü -yö -an -ma -kun.
Bhii 'ö tɔɔ 'wuntaɔsë 'ö -gban Yesu -wun -bha bhë, -lo 'yi- woë ka ꞊plöö 'ma bhë, yaa kë 'wun ꞊blɛɛ' -wo 'kpaan 'ka, 'kɛɛ pë 'ö- 'gü -pë -yö -kë ka ꞊zuö' 'gü 'piigbeedhɛ 'ka yö mü 'dhö, -Zuu 'ö go -Zlan 'piö bhë -a -bha -nu yi -dhë -sü 'ka. 'Ö kë- wo 'dhö bhë 'pö 'ö -kë 'wun bhë -a -bha -ya yi ꞊zuö' 'piö kpinngdhö -sü -wun 'gü.Ka -de, ka- 'wun -dɔ ꞊nɛ, yi -bha wɔ -kɔ 'ö 'yi ꞊kaa' ka ziën 'ma bhë, -yö -kë ka -bha 'wun -së 'ka.
Pë 'ö -kë, ꞊dhɛ 'ö n 'ka nu 'ma gbɔ bhë 'a- yö zlöö -së kö 'a Timote bɔ ka -dhë kö -yö -naɔ -nu 'ö -gban ka -bha -zo -yö -Zlan -bha -sü -bha 'ö dho goë ka 'piö kö -yaan ꞊blɛɛ'- n -dhë 'ö bhë. ꞊Dhɛ -naɔ -nu 'ö go ka 'piö 'ö n 'ka- ma ꞊kun, 'suö -yö -kë n -ma ꞊nɛ dü -yö 'dhoë- ka -püö 'ö tɔɔ -Zlan -bha yuö 'ö 'yi- -kë ka 'piö 'ma bhë -yö -dho -a 'gü ꞊siö'-.
'Kɛɛ dhegluzë -nu, 'kaa -dhɛtiidhɛ 'gü zlöö gbɔ; kö ꞊kun 'ö -dhɛkpaɔyi bhë, 'ö -kan ka 'gü ꞊nɛ -kɔ 'ö ꞊kwaanmɛ -yö -da -a 'ka mɛ 'piö kɔɔ mɛ tii -a 'dhö.
'Wun giagia 'ka -Zlan 'ö bhë -yö kpengdhö, -yö -dho 'klobhɔdhe wɔ mɛ -nu 'wo ka 'klo bhɔ -na bhë -an -ta.
-Kɔ 'ö 'ka dhoë- kaa kö 'kaan- yi -bha 'wun ꞊zuan' 'sü, ka- kë -kɔ -dɔ; 'ö tɔɔ ꞊dhɛ 'yi tun ka 'piö mü yiëë kë 'fiasü.
-zo yö -sü 'ö ü -gɔ bhë -a 'kun 'gbee-; -wo 'ö 'we -na ü 'gü bhë, -bhö 'wun ma -a -ta -kplawo! Kö ꞊kun 'ö ü zuö 'dho za dɔ ü -bha. -Dhɛ -ga 'dhɛ! Mɛ 'bhaa -nu -wo -dhö 'ö waa 'we -a -bha kö 'wo 'wun ma -wo 'ö 'we -na -an ꞊zuö' 'piö bhë -a -ta, 'ö ꞊wa dhoë 'dhö ꞊ya -an -bha -zo -yö -Zlan -bha -sü -kɔ yö zuë-.
Pë ꞊va 'ö -bin -sü 'kaA -dho nu ü 'piö 'ma -dëü, 'a- dɔa 'dhö n ꞊zuö' 'gü; 'kɛɛ 'sëëdhɛ ꞊nɛ a- -bɔ ü -dhë 'dhö 'pö.
Bhii waa- kë 'dhö kö pë -blɛɛzë 'wo wo -de -da -a 'gü, 'wo- pö wo -dho -a kë bhë, 'waa- 'gü gbɔ; -a -wun ꞊ya -an 'kun.
Mɛ -nu 'ö ꞊bhɔɔpë -nu 'wo 'kpongtaa zö bhë 'ö -an -gɔ bhë, -a pö -an -dhë kö ꞊kun 'wo -de -sü ꞊va -kë. -A pö -an -dhë kö ꞊kun 'ö 'wo wo -zo yö -an -bha, bhii yaa 'dho to -an -gɔ ꞊toëpö 'ka; 'kɛɛ -wo wo -zo yö ꞊zian' -Zlan 'ö pë 'plɛ nu ꞊va 'ka, 'ö -kë kwa -bha ꞊zuögludhi -wun 'ka bhë -a -bha.
Yesu Klito 'ö -kë -gludë Davidö ꞊suu'- -ta 'në 'ka bhë, -bhö ü -zo 'ta -a këwun -nu 'gü! ꞊Dhɛ 'ö ga -Zlan -ya -bho ga 'gü. 'Wuntaɔsë 'a- ꞊blɛɛ' -na mɛ -nu -dhë 'ö bhë.
-Kwaa ꞊tɛi' dɔa ꞊nɛ mɛ 'töüdhö 'wo- 'piö kö -wo -klu Yesu Klito -bha -Zlan -dhi -a -dhë -wun kë -sü 'ka, -an 'klo -dho bhɔ.
-Zlan 'ö kwa Dhamɛ 'ka bhë, ꞊toëpö -këdhösü -wuntaɔsë bhë, -ya -wun -lo n kwɛɛ kö 'aan- -a ꞊blɛɛ'- mɛ -nu -dhë. Bhii yi 'ö 'kwa- 'ka ꞊dɛɛ ꞊nɛ 'ö tɔɔ yi 'ö- kpɔ 'ö- -kë kö 'kwaan- -a dɔ.
Kö ꞊kun 'wo 'wun yaa ꞊blɛɛ mɛ gbɛ -gɔ! Kö ꞊kun 'wo -kë 'dhinaa kë -mɛ 'ka! -An ꞊zuö' -yö kë -së mɛ 'plɛ buëndhö! 'Go mü 'zü -wo mɛ 'plɛ ꞊bhlë -ya -kplawo!
'Ö ꞊ya kë ꞊nɛ ü n -sü ꞊nɛ ü 'bhamɛ 'dhö, kö -bhö ü -kɔ 'kpɔ -a -gɔ ꞊nɛ -kɔ 'ü dhö n -nia kuën bhë -a 'dhö.
'Bha pë 'plɛsɛn -lo -a -kɔ ꞊löö. ꞊Waa- pö -Zlan ꞊ya pë 'plɛ -lo -a -kɔ ꞊löö, kö pë 'plɛ giagia ꞊nɛ 'wo -we -a 'ka; pë do 'yaa 'dhö kö -yaan 'kun -kë -a -kɔ ꞊löö -sü 'ka. ꞊Ɛɛ, 'kɛɛ kë- wo 'dhö bhë 'sa, dɔ 'ö 'kwa- wo ꞊nɛ pë 'plɛ -bha -kë -a -kɔ ꞊löö -sü 'ö bhë yaa kë -dhö ꞊kun kwa 'yaan 'ka.
-A -kë 'dhö -sü 'gü, ꞊dhɛ -kë ꞊nɛ pë 'ö -Zlan -ya 'tɔ go kwa -dhë 'ö -gban -ya -de 'flëë 'gü -dhɛ 'ö- 'piö -a -bha bhë, -a 'töng yaa ziö ꞊kun bhë, -kwa kwa -zo kë kwa -de 'piö, ꞊kun -kë 'ö mɛ -yö -kë -dhö kwa ziën 'ö -kë -tozlöömɛ 'ka.
-A -kë 'dhö -sü 'gü, pë 'kwa dho -a kë ꞊zian' zlöö 'ö tɔɔ 'kwa kwa ꞊kwaa'- 'wun -dhɛ mɛ 'wo 'wun züdɔdhɛ 'ka Klito -bha zian -ta bhë -an -zü 'kwa kwaa- 'dho wo kwa 'dhiö, kö pë mɛ 'ö -kë mɛ 'wo mɛ ziizii 'ka Klito -bha zian -ta -an -bhöpë 'ka bhë 'kwa- -bhö. Kwa 'ka 'dho yɛ 'zü -dëüwo kö 'kwaan- pö -ka 'kan 'wun -nu 'ö -an -yö -a -bha -pë gbɛ 'yaa 'dhö bhë -an -bha kö 'ka -Zlan -wo -dhɛ 'wun gia-,
'Ö ꞊ya kë ꞊nɛ Levi waa- ö -gɔ kɔɔmɛ -nu Aalɔn -nu -an -bha sla- bho -sü 'ö -Zlan -dhë bhë -yö -kë ꞊nɛ -kɔ 'ö -Zlan 'dhoë- 'piö kö -yö kaa -a 'dhö, kö slabhomɛ gia- 'ö dho kë ꞊nɛ Mɛsisedɛkö 'dhö, -a -wun 'ka 'dho -da -be, 'ö bhii 'ö tɔɔ -Zlan -bha tɔng -nu 'wo- dɔ Izlaɛlö -mɛ -nu -dhë bhë -a -gɛn -yö -go Levi waa- ö -gɔ kɔɔmɛ -nu -an -bha sla- bho -Zlan -dhë -sü 'gü.
Kë- wo 'dhö bhë, 'wun 'ö -gban -dhi 'kuë -dëü -bha, -Zlan ꞊yaa- ꞊blɛɛ' kö -a -blɛɛzë 'ö 'dhiö bhë ꞊ya kë zii ꞊nɛ bhë; 'kɛɛ kö ꞊waa- pö pë mɛ ꞊nɛ ꞊ya kë zii 'iin ꞊ya ꞊glɔɔ, kö pë bhë -a 'gü ꞊siö' -sü -mü.
꞊Ya kë ꞊nɛ -Zlan gba -kɔ ꞊suu'- bhë, mɛ -nu 'wo- wo -na bhë, -wo -kë 'slööslö do -bezë ꞊klöödhö, wo -bha ꞊sɔɔn yaa -nu -gɔ, kö waa 'dho wo -de -ga 'zü ꞊sɔɔnyaamɛ 'ka kö -waan 'dhö sla- bho 'zü.
-A -kë 'dhö -sü 'gü, kö ꞊kun 'ö ka -zlö -yö -trö 'wun -nu 'ka bɔ -an 'gü kö 'ka -da -Zlan -wo 'gü, ꞊saan' -nu 'ka- wo kö -Zlan -bha -dhɛpuudhɛ 'ö bhë 'ka- yö, 'wun 'gbee- -nu -wo -nu ka -ta, 'kɛɛ 'ö 'ka to -a 'gbee- 'ka 'wun -nu bhë -an 'gü bhë -an 'ka;
-Zo -yö -Zlan -bha -sü bhë 'ö -kë Moizö 'kpɔmɛ -nu -gɔ 'ö 'wo- 'blë ꞊biin bin 'su -yaaga 'piö kö ꞊kun 'ö 'wo dho -a zë (꞊nɛ -kɔ 'ö Ezitö -gludë -ya pö -wa kaa Zuifö 'ka 'kpa bhë -a 'dhö); 'kɛɛ kë- wo 'dhö bhë, waa 'suö -gludë 'ö bhë -a -dhë kö -wa -wo ꞊bhlë -ya ꞊nɛ -kɔ 'ö- pöë bhë -a 'dhö 'në bhë -a -bha -kë -së -sü -wun 'gü.
-Ka 'dho ka -bha -ta zian 'ö kpengdhö -a -ta -sü 'ka 'dhiö kö ꞊kun 'ö ka -gɛn mɛ 'ö -ziö 'kluë- -sü 'ka 'ö dho ka kë 'kɛɛ kö -yö bo ꞊zian'.
'Ö tɔɔ pödhɛ 'ö dho kë kwa ꞊plöödhɛ 'ka ꞊toëpö 'ka 'yaa 'kpongtaa zö. Kö -a mɛ 'ö dho kë -dhö -dhɛkpaɔ ꞊dhia' -bha bhë ꞊nɛ 'ö 'kwa- ꞊mɛɛ' -na bhë.
'Wun 'ö -gban 'to 'to -sü waa- 'wun kë -sü -an -bhaN dhegluzë -nu, -yö kë ka 'yaan ꞊nɛ mɛ 'ö -dhö -yö ö 'to 'to -së 'ka, -yö -yö 'wun 'gü -kɔ dɔ; kö ꞊kun 'ö 'wun -yö naa- -zuë 'siösiö,
'Bha- yö ꞊a? -Kɔ 'ö- -bha -zo -yö -Zlan -bha -sü waa- -a këpë 'wo dhoë wo 'ko 'piö bhë -a -ga bhë 'dhɛ! -Kɔ bhë ꞊nɛ 'ö- -bha -zo -yö -Zlan -bha -sü -yö ꞊kaa' 'dhiö -mɔ 'kuë -sü 'ka bhë; 'kɛɛ kë- wo 'dhö bhë -yö -sü -a këpë -nu 'wo -kë -a 'piö -pë -nu 'ka bhë -an -bha.
-Ka ꞊yɔɔn -Zlan -bha kö yö -de 'pö -yaan ꞊yɔɔn ka -bha. -Ka ka -kɔ bho 'wun yaa kë -sü 'gü; mɛ -nu 'kaa 'to zian do 'piö 'ka ꞊nɛ, ka ꞊zuö' -yö kë 'puu.
<font color=teal>'Sëëdhɛ -blɛɛzë 'ö Piɛɛ -ya bɔ -Zlan -bha mɛ -nu 'wo -pɛn -sü 'ka -an -dhë bhë 'ö ꞊nɛ</font>Ma Piɛɛ 'a Yesu Klito -bha bɔmɛ 'ka, 'a 'sëëdhɛ ꞊nɛ 'a- bɔ mɛ -nu 'ö -Zlan -yö ka sü 'ö 'ka -nia 'ka, 'ka -ya -sü 'ka Pɔng -sɛ, Galatö -sɛ, Kapadɔsö -sɛ, Azi -sɛ waa- Bitini -sɛ 'gü -dhɛ -nu -bha bhë ka -dhë.
bhii pë 'ö ꞊bɛɛn' -sü 'ka -Zlan -bha 'sëëdhɛ 'gü -ya -pö: -Guö 'ö- -wun 'dhö 'gbee- bhë 'ma- 'sü 'ma- këdhɛ 'bhong 'piö -guö 'ka Siɔn 'gü; lë- 'ka 'dho kpɔ mɛ 'ö ꞊yaa- -wun -dhɛ 'wun gia- -a -ta.
-Yö bhɔ 'wun yaa -dhë ꞊taa', -yö 'wun -së kë; -yö ꞊zuöyagluu ꞊mɛɛ' 'kö -kë ꞊nɛ -yö -dho -a 'piö kë 'dhee.
꞊Dhɛ -kë 'dhö, mɛ -nu 'ö 'wun 'dho wɔ -na ka -ta -Zlan -zo 'kun -wun 'ka bhë, -ka 'dho ka këwun -së -nu 'wo bhë -an 'ka 'dhiö 'iin 'ka ka -de -wun -lo -Zlan 'ö pë 'plɛ -da, 'ö to ö -wo 'gü ö -bha pë -nu 'ö- 'tɔ go mɛ -nu -dhë -a 'gü bhë -a kwɛɛ 'fɛfɛdhö.
'Wun 'ö -gban mɛ -nu 'wo Klito -bha 'bhü yö -an -bhaKwa Dëmɛ Yesu Klito -bha 'piigbeedhɛ waa- -a -bha nu -sü 'ö bhë, yaa kë ꞊nɛ -wo -go ꞊kwɛzü -wun -nu 'ö mɛ -nu -wa yö 'ko 'dhiö -a 'gü 'ö 'yi ka ꞊daan -a 'ka. -A -bha -kë 'gblüünzë -sü 'ö bhë yi- -yö yi 'yanga gia- 'ka.
'Kɛɛ -yö kë ka 'yaan -blɛɛzë 'ka ꞊nɛ yi -kaanta -nu 'ka, 'yee -to mɛ -bha -mɛ -nu -wo -dho kë -dhö; -wo -dho wo -de -dhi -a -dhë -wun -nu kë 'ta 'sü -sü 'ka -ya pë -dhɔ 'ka -sü 'ka.
Mɛ ꞊ya 'wun ma -a -wo -ta kö mɛ bhë -dhɔ 'ö- 'gü -Zlan -bha 'ka bhë -yö 'kpëdhö.-Kɔ 'kwa dho -a kaa kö 'kwaan- ꞊tɛi' dɔ ꞊nɛ kwa -klu -sü 'ka -Zlan -bha bhë 'ö ꞊nɛ:
-Yö -dho kë -së kö mɛ 'oo mɛ 'ö -klu -sü 'ka -a -bha, -yö ö bo ꞊sɔɔn yaa kë -sü 'ka. -Kɔ do bhë -a 'ka mɛ 'oo mɛ 'ö 'dho -na ꞊sɔɔn yaa kë -sü 'ka 'dhiö, kö -a 'yan yaa dɔ -a -bha; kö 'yaa- dɔ.
Mɛ gbɛ yaa -Zlan yö do. 'Ö ꞊ya kë ꞊nɛ 'kwa kwa 'ko -nu -dhɔ kë, -Zlan -dho -ya kwa 'gü, 'ö- -bha -dhɔ -yö -ya kwa 'gü 'fɛfɛdhö.
Ma 'në -nu, gbapë -nu ('ö 'ka -an -ga -na bhë, 'waa -Zlan gia- 'ka), -ka 'kan -an -bha!
'Wun 'ö -gban mɛ ꞊daan' -mɛ ꞊suazë -nu -bha<TS3>(<a href="tw://bible.*?61.2.1-17">2 Piɛɛ 2.1-17</a>)N dhegluzë -nu, a -kë pë 'plɛ kë ꞊dhia kö 'wun 'ö -gban dhasü 'ö kwa -klu 'kuë- do bhë 'aan- -wun ꞊blɛɛ'- ka -dhë 'sëëdhɛ 'gü; 'kɛɛ ꞊dhɛ 'a yö mü zlöö, -a mɛ mɛ 'ö -gban -zo yö -sü 'ö ꞊ya kë 'ö -Zlan -ya -wun -lo ö -bha mɛ kwɛɛ dosɛn 'kpaan 'ö ka -gɔ bhë, 'ö- -wun -yö nu n ꞊zuö' 'piö. Yö ꞊nɛ 'a dho -a -wun ꞊blɛɛ'- ka -zo -gban -sü 'ka kö 'kaan- -a -wun 'kun 'gbee-.
Kwa Dëmɛ -Zlan 'piigbeezë, 'ö -kë -dhö, 'ö ꞊tun -dhö, 'ö dho nu bhë ꞊nɛ 'ö 'wun ꞊blɛɛ 'ö- pö: «Ma ꞊nɛ 'a 'wun 'plɛ züdɔdhɛ waa- -a 'dhiötodhɛ 'ka.»
'Sëëdhɛ 'ö dho Yesu -wun -dhɛ 'wun gia- -mɛ -nu -dho 'kuë- -sü 'ö Tiatii -a 'piö'Yö- pö 'zü: «-Bhö 'sëëdhɛ bɔ 'dhiö -sü -Zlan -bha mɛ -nu 'ka -mɛ 'ö Yesu -wun -dhɛ 'wun gia- -mɛ -nu -dho 'kuë- -sü 'ö Tiatii bhë -a 'piö ꞊woë' ꞊nɛɛ: -Zlan Gbö 'ö- 'yan 'dho 'bhü -na ꞊nɛ 'siö 'dhö, 'ö- -gɛn -nu 'dho 'bhü -na ꞊nɛ zën 'wo- bho 'wo- -kë 'drëëndrën -a 'dhö bhë -ya -pö:
Mɛ -nu 'ö -an -dhɔ -yö n -kë bhë a -an -kun 'gbee- 'a -an ꞊dɔɔ. -Bhö pë -nu kë, -kë ꞊naazë -sü 'ka, 'ü 'kan ü -bha ꞊sɔɔn yaa -nu -bha!
꞊Dhɛ 'a- -ga bhë 'a ꞊soo 'puu do yö. Mɛ 'ö -kë -a ꞊taa bhë 'sɔɔn do -yö -kë -a -gɔ; 'ö 'wo 'gɔ ꞊gblaa' do nu -a -dhë. Yö 'ö -to -a 'gbee- 'ka -mɛ 'ka bhë, 'yö dho -yaan 'to -a 'gbee- 'ka 'zü.
Pë 'ö -kë 'ö 'wo dɔ -Zlan -bha 'gɔ -gbloo 'dhiö, yuö -kë -Zlan -dhë -sü 'ka gbeng waa- lënng -a -gɔ kɔɔ 'ö bhë, 'ö mɛ 'ö -ya -sü 'ka 'gɔ -gbloo 'gü 'ö dho ö -zo kë -an 'piö.
'Wo dho 'ö bɔmɛ -nu -yiisië 'wo bhë 'wo -an bho ꞊yɔɔ' 'gü. -Wo -kë ꞊baa' -sü 'ka 'gbönggböng -kwɛ 'ö 'dhö bhë, 'su 'ö 'dhö bhë, yi 'ö bhë -a 'ka, 'töng gia- bhë -a 'ka -yö kë 'dhö kö mɛ -nu 'wo 'kpongtaa zö, -waan -a 'gügludhe -yaaga kpö -ta do zë.
-A 'töng gia- bhë -a 'ka 'sɛzluundhe 'gbee- -yö -kë; 'ö pödhɛ bhë -a 'gü -kan 'kou kpö kë 'gɔɔ- do -naa bhë 'ö- 'plɛ -yö -lo. 'Ö mɛ -lü -vuu 'slaplɛ -wo ga 'sɛ -bha ꞊zluun -sü do bhë -a ꞊kwaa'. Mɛ -nu 'wo to, 'suö -yö -da -an 'gü; 'wo yö -Zlan 'yö dhang- 'gü -a 'tɔ -kë ꞊va -sü -bha.
'Ö zian -yö nu -a -dhë, kö -yaan -glu gɔn -Zlan -bha mɛ -nu 'slööslö 'ka -yaan 'to -a 'gbee- 'ka -an -ta; 'yö -kɔ -mɔ 'wuën- -sü yö 'gunng 'saadhö, 'sɛgümɛ -nu 'saadhö waa- -wo ꞊suu'- 'saadhö -a pö -mɛ -nu -ta.
'Ö -Zlan -bha bɔmɛ bhë 'yö ö -bha -dhaa bɔ 'sɛ -ta lɛzɛn -lü -nu tuö -an -kpa 'kan -sü 'ka, 'yö -an -zuö lɛzɛn -kpa 'yi -bho -a 'gü -pë 'gü. -Drɔɔn 'yi -bho -a 'gü -pë 'ö bhë 'ö tɔɔ -Zlan -bha -naazuëdhe ꞊va.
Mëngga ꞊vava 'ö- do dho -mɔ 'kilong 'gɔɔ- -yiisië -bha bhë 'wo go dhang- 'gü 'wo -lo mɛ -nu -ta. 'Ö mɛ -nu -wo yö 'si -bho -Zlan -gɔ -sü 'gü mëngga -nu 'wo -lo -an -ta 'wun -wɔ mɛ -ta dhe 'ka bhë -a -wun 'gü. Bhii 'ö tɔɔ -yö -kë 'gbee- -ziizë 'ka.
Pë -nu ꞊ya kë 'wo- dhɔ bhë 'wo tɔɔ: 'Sënng, 'wëü-, -güö ꞊suu'- -wungbeezë -nu, -zlɔɔ -nu, sɔ -sɛɛbɔ -nu, sɔ ꞊suu'- bun nuɛazë -nu, 'lü ꞊suu'- -wungbeezë -nu, pë -nu 'wo- yan biö 'sɔn 'ka, -a mɛ -nu 'wo 'yan -sü 'ka 'lü ꞊suu'- do 'bhaa ꞊sɔnng' 'gbeezë 'ka, -a mɛ -nu 'wo- yan zën 'ka, -a mɛ -nu 'wo- yan -piö 'ka 'iin -tɔn 'piö -guö ꞊suu'- do 'wo- -dhɛ 'maablë,
-Ka nu, 'ka -gludë -nu, 'dhasi -nu -gɔmɛ -nu, 'gü 'gbee- -mɛ -nu, ꞊soo -nu waa- ö -ya -a ꞊taa -mɛ -nu, mɛ -nu 'töüdhö 'wo 'gan 'gü 'iin 'waa 'gan 'gü -nu, mɛ ꞊vava -nu 'iin 'në 'sɛɛn- -nu -an -bhö!»
'Ö pë 'ö -kë ꞊nɛ böü- 'kplong ꞊va ꞊gbiin 'dhö 'ö ꞊nië -a -zü. 'Ö- 'dhi -nu 'dho 'gɔɔ- do ö ga ꞊plɛ, 'ö -Zlan -bha bɔmɛ 'gɔɔ- do ö ga ꞊plɛ -wo wo -zo -kë 'kɔdhi -nu 'wo bhë -an 'piö. 'Ö- 'dhiö kpong -nu 'gɔɔ- do ga ꞊plɛ 'wo bhë 'ö Izlaɛlö 'gunng -gɔ 'gɔɔ- do ga ꞊plɛ 'tɔ 'dho -ya -sü 'ka -an -bha 'dhö do do 'ka.
'Kɛɛ pö- ꞊taa -bha -dhɛ bhë 'ö tɔɔ mɛ ꞊lɔɔzë -nu, mɛ -nu 'wo to 'gina kë -sü -nu 'piö -nu, ꞊sɔɔnkëmɛ -nu, mɛzëmɛ -nu, -gbapë gbamɛ -nu waa- mɛ -nu 'wo ꞊sua -kë wo -wo waa- wo kë -kɔ -nu 'ka -nu -an 'plɛ -an 'to -dhɛ.
