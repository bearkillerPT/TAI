Jesucristo urud'ebemata b'ead'a trʉ̃ta naʉ̃ne b'ʉ tab'ʉa. Jesucristora rey David'eba uruta Abrahamneba urua.
Jesucristo tod'ara k'ãwũã basia: Zhi papa Maríara José ũme zhi edad'aita bed'eape panʉne, zhi edad'a ẽwed'a b'iog'oasia Jawurebiad'eba.
Deid'u wãbʉdad'era wũãwũã zhi papa María ũme ũdusid'a, mawũẽ sãk'ok'od'e b'adape ibia jarasid'a. Mobe ne biata ewad'ape wũãwũãã diasid'a orota, incienso kerata, mirra kerata.
Juanbara jʉ̃ b'asia camello k'ara omata, ne e omaba kʉrrʉ tãjʉ̃ b'asia, k'o b'asia ad'ichichita, do b'asia urrajõta.
Mawũãĩ Jesúsbara panaʉ̃ mawũãsia: Maʉ̃ẽnabemata zhi b'ʉmata mawũã b'ʉa:
Galilead'ebemata do jed'ea õb'ʉ doya Jesús taid'e, ũme mebẽrãta panʉta ũdusia, ab'a Simónta Pedro basia, zhi mebea Andrés basia. Do jed'ea õb'ʉ maẽ atarrayata b'ari panasia b'eda beamiãta panasi baera.
Sobiaudua mʉ k'area ik'azhirua jarabʉdad'era, zuburia obʉdad'era, nekĩrãtõnoã bĩ ẽã jarabʉdad'era sewa nebʉrʉ.
Mawũãmina mʉã marãã jaraya, bariduba wũẽrãta eruk'ãĩ krĩña akʉra, izhi sod'e maʉ̃ wũẽrã ũme k'azhiruata obʉrʉa.
Marã kʉãg'a b'etrʉ kʉãg'ad'ara, ¿maʉ̃barira k'ãrẽ biata jidad'aipe? ¿Ab'arika obada ẽka rey Romanebemaĩta plata wid'ibadabid'a?
Mawũãmina marã bĩ ẽã obʉdata marãba bed'ea ne ẽãne edad'a ẽbʉrʉ, marã Zezebid'a bed'ea ne ẽã b'ʉkua ẽã marãba bia ẽãta od'ad'ebara.
Maʉ̃ba naara jʉrʉdua Daizezeta Nok'od'ebemata, aramaʉ̃ne izha jara b'ʉta odua, mobed'eba izhara maʉ̃ jõma diaya.
Aramaʉ̃ kĩrãk'a bakuru biabara zau b'ʉa zhi tara biata. Mawũãmina bakuru bia ẽãbara zau b'ʉa zhi tara bia ẽãta.
Capernaúm pʉwʉrʉd'e Jesús ed'a wãbʉrʉd'era, soldaorã nok'o Romanebemaba orrabʉrʉta zuburia bed'ea,
Mawũãĩ Jesúsbara mawũãsia: Mʉ k'aid'u b'adua. Aduaita beuya b'ea idu joubigarua ãzhirãta beubʉdara.
Jesúsbara ãzhi krĩchara k'awuape mawũãsia:  ¿K'ãrẽã bĩ ẽã krĩcha k'ob'e marã sod'era?
Maʉ̃nerã izhikusa mawũãsia: Bari izhi wuata tõb'aribʉrʉba mʉrã b'eya.
K'abanata ũdubʉrʉd'era sozuburiasia, Daizezed'ebema k'aiba jarak'ai ne ẽã dob'a b'eba ovejarã zhi akʉbari ne ẽkĩrãk'a.
Mʉã marã zok'abʉrʉa ovejarãta zok'abʉrʉ kĩrãk'a usa pãta b'ed'e ed'a. Mawũẽ krĩcha bara b'eaudua dãma kĩrãk'a, adu-a b'eaudua pusirã kĩrãk'a.
Krĩcharãũdua mʉrã zesita druad'e zhãrã adu-a b'eabiita, mʉrã zesi ẽã zhãrã adu-a b'eabiita, awuarabʉrʉ mʉ k'area zhõnaña.
K'ãʉ̃ẽnabemata zhi b'ʉmata mawũã b'ʉa:
Izhid'ebemata jõma mʉãã k'awuabisia mʉ Zezebara. Miõba k'awua ẽã mʉ zhi Warrad'ebema, mʉ Zezebʉrʉ k'awua b'ʉa, miõba k'awua ẽã mʉ Zezed'ebema, mʉ zhi Warrabʉrʉ k'awua b'ʉa, mawũẽ mʉ zhi Warraba k'awuabi krĩñabʉrʉaara k'awuabiya.
Mawũãĩ izhara jirab'arisia, mawũẽ bika b'esia juwua dewarabema kĩrãk'a.
Maʉ̃ba mʉã marãã jaraya: K'azhirua bio od'ata mitia bed'ead'ata zuburia bed'eara Daizezebara bed'ea ne ẽã b'ʉya zhãrã b'era. Mawũãmina Jawurebiama mitia bed'eabʉrʉra bed'ea ne ẽã b'ʉ ẽã.
Mawũãpe izha jʉrʉkuad'ama juwua su mawũãsia: Naʉ̃rãta mʉ papa, mʉ mebẽrã.
Mawũãmina marãbara mʉã ob'ʉra daubia akʉ b'ea, marãbara kʉwʉrʉbia ũrĩ b'ea.
Daizezeta Nok'od'ebemata b'era eaba b'ʉta mawũã Jesúsbara ne biod'eba jarak'asia zhãrã k'ob'ea, mawũã ne jarak'a ẽãrã bed'ea ẽbasia.
Izha jʉrʉkuad'aa Jesúsbara mawũãsia: ¿Mʉã jarabʉrʉra jõma sãwũãta k'awuabʉdak'a?
Mobe otatubisia Juan cárceld'e.
Aramaʉ̃ta Jesúsbara mawũãsia:  ¡Wãniguaudua, mʉta taia, perarãũdua!
Za b'ebara bari iba mʉrã wawidea, aramaʉ̃ne ãzhi sora wawara nʉmʉã mʉnebara.
Mawũãĩ izhara panaʉ̃ mawũãsia: Mʉã bʉta k'arebaira biga ẽã, mawũãrã zhiko warrarãneta jiraedape diabʉrʉkaya usarãã.
Waya diaped'ara mawũãbada: Id'ira nangu baya bãjãrã purba jãrãtouga nʉmʉã. ¡Sewak'au b'ea, marãbara bãjãnebema sãwũãta k'awua b'ea, mawũãmina ũdud'ak'ata id'id'e mʉã onʉmʉrã sãwũãta k'awua b'ed'a ẽã!
Mobebʉrʉ izha jʉrʉkuad'aa jarasia miõã jarad'a ẽbamarẽã Jesúra izhita zhãrã Ẽdrʉbita.
Mawũãĩ izha jʉrʉkuad'abara wid'i mawũãsid'a: ¿Ũrãg'a Moiséd'e jarabadabara k'ãrẽã jarabada zhãrã Ẽdrʉbiita zei nawed'a Elíata naara zeita?
Mawũãĩ Pedrobara panaʉ̃ mawũãsia: Wid'ibada ãĩbemaneta.
Mawũãmina bʉ bed'eata ũrĩ ẽbʉrʉ, mʉnebemata ab'a o ũme ededua, aramaʉ̃ne ũmeba o ũbeaba wãrĩnuã ad'amarẽã bʉa jara k'ob'ʉ bed'eara jõma.
Aramaʉ̃ne izhi nok'ora kĩrũpe zhãrã zuburia obadaa chãb'arisia izhaa deweta jõma pag'ayeed'a.
Mawũãĩ Jesúsbara mawũãsia:  ¿Bʉara mʉrã k'ãrẽã biata jarabʉrʉ? Miõta biata b'ʉ ẽã, awuarabʉrʉ biara ab'abai b'ʉa Daizezeta. Mawũãmina Daizeze ũme b'ai jõ ẽã maẽ ed'a wã krĩña b'ʉbʉrʉ arib'aedua Daizezeba jara b'ʉta.
Mawũẽ mawũãsia: Marãsid'a trajad'e wãũdua mʉ uvad'e, mʉãrã pag'akuaya sãwũã pag'ai b'ʉd'e. Mawũãĩ ãzhira wãsid'a.
Mawũãĩ izhara mawũãsia:  Bʉta nok'ota b'ebʉrʉ maẽ mʉ waurã ũme naʉ̃rãta nok'o babi jewed'abigarua ab'a bʉ juwua araare, ab'a bʉ juwua ãk'aare.
Aramaʉ̃ne arimaẽ berab'arisia Daizezeba bed'eata jarabibariba mawũãnata:
Mawũãpe ãmaẽkuabʉrʉta Jerusalénnebara ãĩ wãsia Betania pʉwʉrʉed'a, mobe mama ʉ̃nadrʉsia.
Mawũãĩ ãzhara mawũãsid'a:  Osia nabemaba.
Jesúsbara wakusa ne bio jarak'a mawũãsia:
Mʉãã ũdubiudua monedata rey Romanebemaa diabadata.
Mobe ãzhid'ebema ab'a ũrãg'a Moiséd'e jarabariba wãẽãbii k'area wid'i mawũãsia:
Nok'orãta jewed'abari maẽ jewed'a krĩñadea nek'od'e trʉ̃bʉdad'era. Nok'orãta jewed'abari maẽ jewed'a krĩñadea de zhi jʉrebadata nʉme maẽrã.
¡Zhãrã jipa eded'a ẽãba daʉb'errea b'e kĩrãk'a b'eba, kʉchikʉchira ãĩ sãpe baniã dobadamina camellota mibue b'e kĩrãk'a b'ea!
Olivo k'atumane Jesús jewed'a b'ʉd'e izha jʉrʉkuad'abara orrad'ape dob'aʉa mawũãsid'a:  ¿Daia jaradua, sõmbed'epe Daizeze deta mawũã ãrĩnaĩrã, sãwũãĩpe bʉ zeira, sãwũãĩpe ewari nʉmʉta jõĩrã?
Mobebaira k'ãbãẽã zuburiatrʉ nʉmaña, ẽjũã osid'ad'ebemata id'ibasiid'u mawũãrã ne ẽãta nʉmaña, miã tẽãbid'a mawũãrã nʉma ẽbaya.
Adu-a b'ed'e do birupe jõma jog'akuasia. Mawũã b'eaya mʉ Beubari Bape b'ad'ata zebʉrʉd'ebid'a.
Maʉ̃ne ewari ẽsadra nemita jĩgua ũrĩbʉdata mawũãsia: ¡Juwua jidaira za ib'aria orraudua!
Mawũãmina moneda mil jidad'abara zepe mawũãsia: Nok'ó, bʉd'ebema mʉãrã k'awua b'ʉa bʉara plata jidaita zhãrã zarea zok'a b'ʉa, mawũẽ bʉra zhãrã trajad'ad'eba plata jida wã.
Marãbara mʉ jarra b'asid'era nek'obid'a ẽbasia, mʉ obisia b'asid'era baniã dobid'a ẽbasia.
Jesúsba doce jʉrʉkuad'ata ab'a Juda Iscariote abadata sacerdoterã nok'orãma wãpe,
Trʉ̃ãbi Salmota trʉ̃ãnape wãsid'a Olivo k'atumaĩnu.
Jesús wad'i bed'ea k'ob'ʉd'e izha doce jʉrʉkuad'ad'ebemata Judata zesia, izhi bawara zhãrã bio zesid'a kuchoed'a bakurued'a, maʉ̃rã zok'asid'a sacerdoterã nok'orãba, nok'orã pʉwʉrʉd'ebemaba.
Mawũãnaĩ sacerdote wag'auta piradrʉpe Jesúa mawũãsia: ¿Bʉara panaʉ̃ ẽka? ¿Wãrĩnuka naʉ̃rãba jarabʉdara bʉd'ebemata?
Mawũẽ Juda zhi chãb'arid'abara aramaʉ̃nerã beabid'aita k'awuape sopuasia, mawũẽ plata moneda treintara sacerdoterã nok'orãta nok'orã bawara k'ob'ea wakusa diabʉrʉta,
Zhãrã k'awua obari maẽ jewed'a k'ob'ʉd'e zhi kĩmaba bed'eata mawũã jarabuesia:  K'ãʉ̃ biata b'ʉra idaribirua, id'i mʉrã k'ãĩmok'ara k'ãbãẽã sopuasia izhi k'area.
Mama vino oregueata nesoaed'a poera diasid'a puata nag'adrʉmarẽã, mawũãmina do akʉpe Jesúsbara do ẽbasia.
Maʉ̃ne Jesús wakusa k'ãbãẽã b'iape beusia.
Maʉ̃ne ẽjũãta ab'aed'a uresia, aramaʉ̃ne ángel Daizezed'eta ʉ̃treba zepe peña zob'ea tapa k'ob'ʉta mong'ara ãĩ k'ob'ʉpe ʉ̃rʉ̃ jewed'asia.
Mawũẽ wãũdua, mobe ĩjãnamarẽã mʉnebemata jaraudua druaza zhãrã jõmaʉ̃ã. Buru k'oekuaudua Daizeze trʉ̃neba, mʉ zhi Warra trʉ̃neba, Jawurebia trʉ̃neba.
Maʉ̃nerã mawũãsia: Ewarira arabata Daizezeta Nok'od'ebema k'aita basia. Mawũẽ k'azhiruara ãmape Daizezeta pẽwãũdua, izhid'ebemata ĩjãũdua bed'ea biata.
Pʉwʉrʉd'ebema jõma bʉredrʉsid'a puerta maẽ.
Maʉ̃ne ũrãg'a Moiséd'e jarabadata ʉ̃kʉrʉ mama jewed'a k'ob'ebara ãzhi bitabai krĩcha mawũãsid'a:
Trigota u tab'ʉ maẽ Jesús berab'arisia ẽnaʉ̃bada ewade, maʉ̃ne izha jʉrʉkuad'abara erjiranuba trigota zhi kʉ̃mʉne ẽsid'a.
Jaiba Jesústa ũdud'ai zhãrã kĩrãnema b'era izhi kĩrãbita sãk'ok'od'e k'ob'ebid'ape b'ia mawũãsid'a:  ¡Bʉra Daizeze Warra!
Mawũãmina Jawurebiaba otabeta ãtõmiãba osia abʉrʉd'eba Jawurebiama mitia bed'eabʉrʉra Daizezebara bed'ea ne ẽã b'ʉ ẽã, awuarabʉrʉ jipa bed'eata bara b'ʉya.
Akʉ b'eid'u sãwũãta k'awua ẽã akʉ b'eamarẽã, ũrĩ b'eid'u sãwũãta k'awua ẽã ũrĩ b'eamarẽã. Mawũã b'ed'ebara k'azhiruara ãmape Daizezera pẽwãna ẽã izha bed'ea ne ẽã b'ʉkuaira k'azhiruata biod'eba.
Dewara Jesúsbara mawũãsia: ¿K'ãrẽ kĩrãk'a jarad'aipe Daizezeta Nok'od'ebemata wari b'ʉra? ¿K'ãrẽ ũme ab'arika jarad'aipe?
Wawarauba Jesústa ũdubʉrʉd'era wãẽbape sãk'ok'od'e k'ob'esia izhi kĩrãbita.
biod'e zuburia bed'eabʉrʉta mawũãsia:  Mʉ k'auta beubod'oa, mawũẽ wãda, mobe bʉ juwuata izhi ʉ̃rʉ̃ b'ʉdua, mawũãrã b'epe b'aya.
Mobe wũẽrã zakera juwuad'e jidape mawũãsia:  ¡Talita cumi! Maʉ̃ bed'eabara mawũãsia: Wũẽrã zake, mʉã bʉaa jaraya piradrʉrua.
Rey Herodebara Jesús jarabʉdata ũrĩsia baridu maẽ trʉ̃poa nʉmʉba. Ʉ̃kʉrʉbara mawũãsid'a:  Juan Buruk'oemiã beud'ata piradrʉbʉrʉa, maʉ̃neba ũdud'ak'ata okuaita zarea nʉmʉã.
Jesúsbara mawũãsia:  Zeudua, dazhirã bitabai miõ ne ẽãĩnu wãnaña, mobe wĩka ẽnaʉ̃ k'ob'eaudua.
Mawũã wãta jarak'a tebape k'atumaĩnu wãsia zhiwid'id'e.
Mʉrã bari ibia jara b'eba mʉ ũrãg'a kĩrãk'a jaradia b'ea arib'aemarẽã jara b'eta beubari b'eba.
Mamaʉ̃bara Jesús wãsia Tiro druaed'a Sidón druaed'a. Zhãrã maẽ deid'u wãbʉrʉta miõba k'awuad'aita krĩña ẽbasia, mawũãmina merũ b'e ẽbasia.
Mawũãnaĩ Jesúsbara wid'i mawũãsia: ¿Marãbara pan sõmbe erub'e?
Mawũãĩ ãzhara jarasid'a: Siete.
¿O zhãrãbara k'ãrẽta dia b'eipe izhi jawureta ẽdrʉbiira?
Mawũãĩ k'abananebemaba ab'aʉba panaʉ̃ mawũãsia: Miã Ũrãg'abari, mʉãrã mʉ warrata bʉma wesia, jaita ab'ʉba bed'eabi ẽã.
Mawũãĩ ãzhira chupeasid'a, od'e ãzhirãĩnu bĩ ẽã bed'easid'a baera k'aita audre zhi zroma ʉ̃rʉ̃.
Maʉ̃ne fariseorãbara orrad'ape wãẽãbid'ai k'area wid'isid'a zhũmakĩrãbara ãmasia b'ʉ k'awuaita izhi wũẽrã.
Mawũãĩ kũrãbara mawũãsia: Miã Ũrãg'abari, mʉãrã maʉ̃ jõma arib'ae b'ʉa kũrã wed'auba.
Mawũãnaĩ Jesúsbara mawũãsia: Marãbara k'awuad'a ẽã k'ãrẽ wid'i panʉrã. ¿Marã zuburiaita panʉka mʉ zuburiai kĩrãk'ara?
Jerusalén k'aita babʉdad'e, Betfagé pʉwʉrʉ k'aita Betania pʉwʉrʉ k'aita zebʉdata, Olivo k'atuma kĩrãbita zebʉdad'era, Jesúsbara izha jʉrʉkuad'ata ũme zok'abʉrʉta,
Mobe Daizeze ded'a ewara maẽ miõta idu berab'aribi ẽbasia ne edeira.
Mawũẽ panaʉ̃bʉdata Jesúa mawũãsid'a: Daibara k'awuad'a ẽã.
Ãzha wed'ai Jesúsbara mawũãsia: ¿Naʉ̃nerã k'ai zata nʉmʉ, k'ai trʉ̃ta b'ʉ nʉmʉ?
Mobebʉrʉ ũrãg'a Moiséd'e jarabaribara mawũãsia: Miã Ũrãg'abari, bʉa wãrĩnuta jarabʉrʉ kĩrãk'a Daizezera ab'a b'ʉta awʉrʉ izhi kĩrãk'ara ne ẽã.
¿Daia jaradua, sõmbed'epe Daizeze deta mawũã ãrĩnaĩrã? ¿Sãwũãĩpe maʉ̃ta jõma arimaẽ berab'ariira?
Nʉmʉne zhãrã sewata zhãrã ẽdrʉbita b'eaya, sewata Daizezeba bed'eata jarabibarid'e b'eaya, ũdud'ak'ata od'aya zhãrã sewad'aita, sewaita ob'ed'ara sewad'aya Daizezeba zhi jʉrʉmata b'esid'a.
Jesús Betaniane b'ʉta, Simónta aid'aba k'aya b'ad'a ded'a b'ʉd'e, nek'o nʉmʉne wũẽrãta zebʉrʉta kera nardo ne ʉ̃tʉta jiwado mong'ara omane wepe ob'ʉetape kera Jesús burud'e ʉ̃rʉ̃ weasia.
Mawũãnaĩ Jesúsbara panaʉ̃ mawũãsia: Mʉã doce jʉrʉkuad'aba ab'aʉba mawũã chãb'ariya, maʉ̃bara mʉrẽ kĩrãk'a panta sõmbera k'ob'ʉa eped'ek'od'e.
Izhara mawũãsia: Zeze, bʉitara ne jõma borekea, mawũẽ mʉrã zuburiabirãrũã, mawũãmina arib'aerãrũã mʉã krĩñata, awuarabʉrʉ arib'aedua bʉzha krĩñata.
Jesús wesid'a sacerdote wag'auma, maʉ̃nerã zhi jʉresid'a sacerdoterã nok'orãta, dewara nok'orãta, ũrãg'a Moiséd'e jarabadata.
Nezok'a wũẽrãba wakusa ũdui mama k'ob'ea mawũãsia: Za naʉ̃ ãzhirãnebema.
Mawũãnaĩ Pilatobara mawũãsia: ¿K'ãrẽ bia ẽãta osi?
Aramaʉ̃ kĩrãk'a sacerdoterã nok'orãbara, ũrãg'a Moiséd'e jarabadabara ãzhima sewak'au b'ʉd'eba ãzhirãĩnu mawũãsid'a: Awʉrʉrã k'arebape izhikusara zhi k'areba b'e ẽã.
Sábado ẽnaʉ̃bada ewarita berab'aribʉrʉd'era, María Magdalenaba, dewarabema María Jacobo papaba, dewara Saloméba kerata edasid'a wãnaĩta Jesús k'akuata tũã od'aita.
Nok'o Jesús ma bed'eabʉrʉd'era Daizezebara ʉ̃taa edesia, aramaʉ̃ne Nok'ota b'aita jewed'asia Daizeze juwua araare.
Izhira dazhirã Nok'o nawed'a zebʉrʉta Jawurebiaba Elíata zarea b'ad'a kĩrãk'a b'aya. Aramaʉ̃ne soid'u ibiad'e babigaya zezerãta ãzhi warrarã bawara, Daizeze bed'eata arib'ae ẽã b'eara arib'aebigaya biata b'ed'e kĩrãk'a. Aramaʉ̃ne dazhirã Nok'o bia edaita b'eabiya.
Mawũãĩ ángelbara panaʉ̃ mawũãsia: Jawurebiata bʉ ʉ̃rʉ̃ zebʉrʉba bʉra Ʉ̃trebema zareaba ãnab'ariya, aramaʉ̃ne wũãwũã toira Daizezed'eba Daizeze Warra ad'aya.
Izhi zareaba k'ãrẽ ob'ʉd'eba jãrãzoabisia sod'eba zhi zromata krĩcha b'era.
Dazhirãĩta zhi zromata piradrʉbibʉrʉa zhãrã Ẽdrʉbita, izhi nezok'a rey David'eba uruta.
Aramaʉ̃ne to edasia zhi wau ãwũẽrã wũãwũãta. Mobe wuaba burape b'arizhirusia nendʉwʉrʉ nek'obadad'e. Mawũã osia ãzhiitara bari nʉmʉ ẽãba ãĩba zebʉrʉ k'ãĩbibada deta.
Maʉ̃ne Jerusalénne b'asia Simeón abadata, biata b'ʉta Daizeze kĩrãbita kĩrãẽpa b'asia, maʉ̃bara jʉ̃ã b'asia Israel ẽdrʉbigaid'ebemata. Jawurebiara b'asia izhi ũme.
Mawũẽ Jesús doce año babʉrʉd'e Jerusalén pʉwʉrʉed'a wãrĩzesid'a mawũã wã k'awa panʉ baera fiestad'e.
Aramaʉ̃ne jõmaʉ̃ba ũdud'aya Daizezeba zhãrã ẽdrʉbi b'ʉta.
Jesús miã ũrãg'a jʉ̃drʉsid'era treinta año b'asi kĩrãk'a b'ʉa. Zhãrãbara Jesúra, José warrabi duanasia. Joséra, Elí warra.
Maʉ̃ne ãtõmiãba mawũãsia: Bʉta Daizeze Warrabʉrʉ naʉ̃ mong'araa jaradua pan bamarẽã.
Librota diasid'a Daizezeba bed'eata jarabibarid'eta Isaíad'eta. Maʉ̃ libro ewabʉrʉd'era ũdusia zhi b'ʉmata mawũã bʉta:
Maʉ̃ne Jesúsbara kẽã mawũãsia: Chupearua, k'ãʉ̃nebara ãĩ wãrũã.
Mawũẽ dewarau jãbad'e k'ob'eta juwua tũẽ trʉ̃sid'a ãzhita k'arebad'e zed'amarẽã. Zebʉdad'era jãba ũmewed'a birabʉrʉba ta wãde basia.
K'awuaudua, mʉ Beubari Bape b'ʉbara naʉ̃ druad'era zareata erub'ʉa k'azhiruata biod'ebara zhãrã bed'ea ne ẽã b'ʉita. Mobebʉrʉ k'akua pira ẽã k'aya b'ʉa mawũãsia:
Mawũẽ fariseorã ʉ̃kʉrʉbara mawũãsid'a: ¿K'ãrẽã ok'opanʉ oid'e b'ʉ ẽãrã ẽnaʉ̃bada ewade?
Jaiba wawa b'era b'ekuasia.
Maʉ̃ba kʉãg'audua marã jura b'era, bia oudua, ne prestaudua, mawũãmina jẽrũya diamarẽã b'earãũdua. Mawũãrã Daizezebara marãã k'ãrẽ waib'ʉa ded'ekaya, aramaʉ̃nerã Ʉ̃trebema warrarãta b'eaya. Izhara sozuburia b'ʉa izhaa zhibia jidak'ata, bia ẽãta b'eta.
Mawũẽ ãzhira Jesúsma zekuape zuburia bed'ea mawũãsid'a:  Bʉara soldaorã nok'ora k'arebaid'e b'ʉa.
Daira Juan Buruk'oemiãba bʉma zok'akuasia wid'i mawũãnamarẽã:  ¿Bʉka zhãrã Ẽdrʉbiita zeita b'ad'ara, o daibara wad'i awʉrʉta jʉ̃ãnaĩ?
Maʉ̃ne wũẽrã pʉwʉrʉd'ebemata k'azhirua omiãba, Jesús mawũã fariseo ded'a nek'o b'ʉta k'awuai botellad'e wesia kerata.
Dewara b'asia Juana Chuza kĩmata, Chuzabara erunʉmasia rey Herodeba ne nʉmʉk'ãrĩta. Dewara b'asia Susanata, dewara wũẽrãrã bio b'easia Jesús k'areba b'eta ãzha ne erub'eba.
Maʉ̃ne jara mawũãsid'a: Bʉ papata bʉ mebẽrãta ewarad'e k'opanʉã, bʉta ũdu krĩña panʉã.
Aramaʉ̃ta jaira ũmakĩrãnebara ẽzoape chĩnarãne ed'a wãsid'a. Mawũẽ chĩna peñane ed'aa doid'u bʉrʉgʉzoa jog'akuasia.
Mawũẽ Jesúsbara mawũãsia: Wũẽrã, bʉra soid'u k'ob'ʉd'eba ẽdrʉbʉrʉa, wãrũã adu-a.
Aramaʉ̃ne ũdu krĩña b'asia.
¿Zhãrãĩtara k'ãrẽ biata b'aipe ẽjũãne nʉmʉta jõma izhid'eta nʉmʉbʉrʉd'e izhi jawureta aduara?
Kũrãta urud'era jaibara b'aebipe ab'aed'a wawabisia. Mawũãmina Jesúsbara jaira kẽãsia, aramaʉ̃ne kũrã b'ebipe diasia zhi zezea.
Mawũãĩ Jesúsbara mawũãsia: Usa pã de bara b'ʉa, ibanasid'a de bara b'ʉa, mawũãmina mʉ Beubari Bape b'ʉra ne ẽã sãma k'ãĩ b'aira.
¡Daizezebara pua k'awua oya Corazín pʉwʉrʉd'e b'era! ¡Pua k'awua oya Betsaida pʉwʉrʉd'e b'era! Tiro pʉwʉrʉd'e, Sidón pʉwʉrʉd'e ũdud'ak'ata obʉrʉta mʉã marã maẽ od'ata osibʉrʉ, dããrãbʉrʉta sopuaba wua paima jʉ̃ jewed'ad'ape, sopuaba burud'e itarra pod'ape, k'azhiruara ãmape Daizezeta pẽwãk'ausid'a.
Maʉ̃ne sacerdoteta maʉ̃ od'e zebʉrʉd'era akʉ jipa berab'arisia.
Dewara mawũãsia:  ¿Marãnebemaba izhi ũme zhibiata erub'ʉd'era ewari ẽsadra izhima wãpe mawũãĩ ẽka: Bʉra mʉ ũme zhibiata b'ʉa mʉãã prestadua pan ũbea ai ẽka?
Mʉ ũme nʉmʉ ẽãbara mʉrã jura b'ʉa. Mʉ bawarauba zhãrãta mʉma zebi ẽãbara zhadiga b'ʉa.
Marã krĩcha ne ẽã b'ea, ¿ʉ̃rʉ̃bemata od'abara o ẽbasika ed'abemasid'a?
Marã mʉ bawara zhibiata b'ea mʉã jaraya: Wawiarãũdua k'akua bea b'eta, maʉ̃rãbara ãmañarã k'ãrẽ ob'ed'a ẽã.
Maʉ̃ tẽã Jesúsbara izha jʉrʉkuad'aa mawũãsia: Maʉ̃neba mʉã marãã jaraya: Sopuarãũdua mazhi b'aid'ebema k'area, k'ãrẽta k'oid'e, miã k'akuaita k'ãrẽta jʉ̃ĩne.
Marãsid'a aramaʉ̃ kĩrãk'a kĩrãkuita b'eaudua, marãbara zeita krĩchad'a ẽãne zei baera mʉ Beubari Bape b'ad'ara.
Nok'o zhãrã k'awua obarima bʉ jura ũme wãbʉdad'era, izhi ũme ibiad'e baudua od'ewed'a. Mawũã o ẽbʉrʉ bʉra nok'oma edeya, waya nok'oba policia chãb'ariya ed'a b'ʉmarẽã cárceld'e.
Jesúsba mawũãĩ jõma perasid'a izhi jura k'ob'era. Mawũãmina zhãrã k'ob'era jõma sobiasid'a izha mawũã biata onʉmʉ jõmaʉ̃ k'area.
Mʉrã id'i, nu, nungunu od'e wã Jerusalén wãta, Daizezeba bed'eata jarabibarira ãĩrã bead'a ẽbaera mʉrã bead'aya Jerusalénne.
Mawũãĩ Jesúsbara mawũãsia: Ũmakĩrãba zhikota k'ãbãẽã ope bio trʉ̃kuasia.
Tã biga kĩrãk'a b'eaita mʉrã jipa pẽwãũdua. Tãrã biga, mawũãmina zhi kʉyata jõrã, ¿k'ãrẽba kʉyaipe?
Mawũẽ izhikusa krĩchabʉrʉta mawũãsia: Trajabadata b'ebara mʉ zeze ded'ara zhiko ad'uba erub'ea, maʉ̃ne nama mʉrã jarraba beua.
Mawũãĩ ne akʉbarira izhikusa mawũãsia: ¿Mʉã k'ãrẽta oi baraba? Mʉ nok'obara jãrĩña mʉ ne akʉ b'ʉra. Traja ne k'oruira mʉãrã b'e ẽã, ne wid'iira mʉrã pera.
Bara b'ʉta nek'obari maẽ zhiko jarra jʉrrzoad'ata k'o krĩña b'id'a bazhia. Usarãta zepe burasẽ bazhid'a kʉkʉra.
¿Awuarabʉrʉ mawũãĩ ẽka: Zhiko kewarabema odua, wua k'ãbiape mʉta arib'aetadua, mʉrã nek'obirua, baniã dobirua. Mobebʉrʉ bʉta nek'orua, baniã dorua ai ẽka?
Mawũãmina naara biod'e zuburiaya, seribid'a ẽbaya zhãrã id'i ewade b'ebara.
naʉ̃ wũẽrã pẽdra miãsẽã nʉmʉba mʉãrã k'arebaya, manebʉrʉ baridua dugue nʉmʉta mʉãrã zrog'a ẽbaya.
Izha maʉ̃ta ũrĩĩ k'ãbãẽã sopuasia biod'e bara b'ʉba.
Mawũẽ Jesús pi nʉmepe jarasia wed'amarẽã izhima, aramaʉ̃ne zei wid'ibʉrʉta,
Rey bape jẽrũya zebʉrʉd'era izhi nezok'arã izha plata ded'ekad'ata trʉ̃bigasia k'ãrẽ negociota osid'a k'awuaita ab'a ab'aʉba.
Burro kũrã ẽna k'opanʉne zhibarirãbara mawũãsid'a:  ¿K'ãrẽã ẽna k'opanʉ?
Ewari ab'a Jesús Daizeze ded'a ewara maẽ zhãrã ũrãg'a nʉmʉta bed'ea biata jarak'a nʉmʉne zesid'a sacerdoterã nok'orãta, ũrãg'a Moiséd'e jarabadata nok'orã bawara.
Iab'a maʉ̃ mong'ara ʉ̃rʉ̃ b'aera b'ʉg'ʉzoaya, maʉ̃ mong'arata iab'aʉ ʉ̃rʉ̃ b'aera naʉ̃sãña.
Mawũãmina Daizezeba ʉ̃tre b'eabigaita beud'ata piradrʉbʉdad'era miã k'ãĩna ẽã.
Ʉ̃kʉrʉba jara k'opanasia Daizeze dera bi-ia onʉmʉta mong'ara bi-ia ked'eba, ne bi-ia ked'eta diad'apead'aba, maʉ̃ne Jesúsbara mawũãsia:
¡B'iog'oa b'era, wũãwũã jud'ebema erub'era zuburiad'aya maʉ̃ ewadera! Aramaʉ̃ne puata k'ãbãẽã nʉmeña druad'e, aramaʉ̃ne Daizeze kĩrũbita nʉmeña Jerusalén ʉ̃rʉ̃.
Maʉ̃ne ãtõmiãta ed'a wãsia Judad'e, ijaramiã trʉ̃ta Iscariote basia. Jesúsba jʉrʉkuad'ata maʉ̃ta zhi doce basia.
Mʉta chãb'ariira mʉ ũme ãba nek'o k'ob'ʉa.
Mawũãĩ ãzhara mawũãsid'a: Nok'ó, kucho ũme za b'ʉa.
Aramaʉ̃ne jidad'ape edesid'a sacerdote wag'au ded'a. Pedrora arajĩga k'aid'u b'asia.
Mawũãmina id'id'eba mʉ Beubari Bape b'ʉra jewed'aya Daizeze zhi zroma juwua araare.
Mobe mawũãsia:  Marãbara ũmakĩrã naʉ̃ mʉma wesid'a zhãrãta nok'orã bawara kĩrũbiga b'ʉ baera, mawũãmina mʉã mazhi kĩrãbita wid'ibʉrʉba mʉma naʉ̃ bed'ea ne ẽã marãba maʉ̃ne ji k'ob'ed'era.
Jesús bawara dewara ũme edesid'a bia ẽã omiãrãta bead'aita.
K'abanata mama k'ob'ebara jõmaʉ̃ba mawũã berab'aribʉrʉta ũdud'ai, jẽrũya wãsid'a sopuaba trũã neãchi.
Ãzhira panasia María Magdalenata, Juanata, María Jacobo papata, awʉrʉrãsid'a ãzhi bawara panasia, maʉ̃rãba maʉ̃ta jarasid'a Jesúsba jʉrʉkuad'aa.
Mobebʉrʉ Moiséba b'ʉd'ad'eba, Daizezeba bed'eata jarabibarirãba b'ʉd'apead'ad'eba sãwũãta bia jarak'asia. Maʉ̃nerã zhi b'ʉma jõmaʉ̃neba jarasia izhid'ebemata jara tab'eta.
Mobe mawũãsia: Mʉ k'ãwũã berab'aribʉrʉra mʉã marãã zhi jarama basia mʉ wad'i marã bawara b'ʉd'e: K'ãwũã arimaẽ berab'ariita bara basia jõma mʉnebemata zhi b'ʉmata Moisé ũrãg'ad'e tab'eta, Daizezeba bed'eata jarabibarirãba b'ʉd'apead'ata tab'eta, Salmone tab'eta.
Wãrĩnu ʉ̃nabara Daizezed'ebema k'awuabiga b'ʉba zhãrã jõma ʉ̃nabi b'ʉra zeita b'asia naʉ̃ ẽjũãẽna.
Mʉrã iab'a nemi jĩgua bed'eaid'ebemata drua drudrua tab'ʉ maẽ mawũãĩnebema: Bia ẽãrã ãmabʉdaba jipa obʉdak'audua Nok'o zei ota.
Mawũãnaĩ mawũãsia: Akʉd'e zeudua.
Maʉ̃ne vino jõbʉrʉd'e zhi papaba Jesúa mawũãsia: Ya vino ne ẽã duaĩna.
Mawũãnaĩ Jesúsbara panaʉ̃ mawũãsia: Naʉ̃ Daizeze dera ãrĩũdua, mʉã ewari ũbead'e wakusa pãrãña.
Ne ud'abemata mʉã marãã jarabʉrʉta ĩjãna ẽbʉrʉ, ¿sãwũã ĩjãnaĩpe mʉã marãã jarara ne ʉ̃trebemata?
Jesúra wuaabʉrʉ zhi zromata b'eya, mawũãmina mʉrã zhi zroma ẽãta b'eya.
¿Mobera bʉra audre zhi zromak'a zõrã dazhirãta Jacobo k'ãñabara? Naʉ̃ posora izhara daiita ãmaẽsia, naʉ̃ta do bazhid'a izha, zhi warrarãba, izhi pak'arãba.
Ũmakĩrãta akʉd'e zeudua, jõma jarabʉrʉa mʉã k'ãrẽ od'ata. ¿K'ãgʉra zhãrã Ẽdrʉbii ẽka?
Maʉ̃ne izha ũrĩsia Jesús zebʉrʉta Judea druad'eba Galilea druaed'a, mawũẽ izhima zepe zuburia bed'easia zhi warrata b'ebid'e wãmarẽã beubod'ota.
Mawũẽ judíorãbara mawũã b'ebʉrʉa mawũãsid'a:  Id'ira ẽnaʉ̃bada ewaria, mawũẽ bʉzhi ertõ anʉma b'e ẽã.
Mʉã maʉ̃ta jarabʉrʉ k'area k'awua ẽã krĩcharãũdua, ewarita zeya, maʉ̃ ewadera beud'apead'ata jou nʉmebara ũrĩnaña mʉ nemirã.
Moiséba b'ʉd'ata marãba ĩjã b'ebʉrʉ mʉnebemata ĩjãk'ausid'a, izhara mʉnebemata b'ʉd'aba.
Keubʉrʉd'era Jesúsba jʉrʉkuad'ara zesid'a do jed'ea õb'ʉid'u.
Mawũãĩ mawũãsid'a: Nok'ó, daia ewariza diadua maʉ̃ panta.
Mawũãĩ judíorã ãzhirãĩnu bĩ ẽã mawũãsid'a: ¿Naʉ̃bara sãwũã mawũã dazhirãã k'obigaipe izhi zharata?
Mawũãĩ Jesúsbara mawũãsia: Mʉã marã doce jʉrʉkuasia, mawũãmina marãnebema ab'a ãtõmiãba erunʉmʉã.
Daizezeba krĩñata okrĩña b'ʉbara k'awuaya ũrãg'ara Daizezed'eta, o k'awuaya mʉrã bed'ea b'ʉta mʉzhikusauba.
Mawũãĩ judíorãbara ãzhirãĩnu mawũãsid'a: ¿Naʉ̃ sãmaã wãĩba dazhirãba mawũã ũdud'a ẽbaira? ¿Judíorã druaza griegorãne ed'a b'ema wãĩbʉka, aramaʉ̃ne griegorã ũrãg'aita?
Mawũãĩ panaʉ̃ mawũãsid'a: ¿Bʉsid'a Galilead'ebemak'a? Daizeze bed'eata bia estudiadua, mawũãrã k'awuaya Galilead'ebara piradrʉk'ata Daizezeba bed'eata jarabibarira.
Mʉã zhãrãnebemata jarara mʉãrã wãrĩnuta jaraya mʉrã ab'a nʉmʉ ẽbaera, awuarabʉrʉ daira panʉã mʉta mʉ Zeze mʉ zok'ad'ata.
Mawũãrã k'awuad'aya Daizezed'ebema wãrãta, wãrãbara ẽdrʉbigaya.
Mawũãĩ judíorãbara panaʉ̃ mawũãsid'a: ¿K'ãʉ̃neba bia daibara bʉra Samaria bid'ata jara panʉta bʉra jaiba erunʉmʉ ẽka?
Mobe mawũãsia: Sʉgʉd'e wãrũã Siloé posoid'u. Maʉ̃ trʉ̃bara jara krĩña b'ʉa Zok'abued'ata.
Mawũãnaĩ zhibarirãbara panaʉ̃ mawũãsid'a: Daibara k'awua panʉã daira naʉ̃ zhibarirãta, naʉ̃ daʉb'errea tosia.
Mawũãĩ Jesúsbara mawũãsia: Maʉ̃ bʉara ũdu k'ob'ʉta mʉ bʉ ũme bed'ea k'ob'ʉta izhia.
Pag'a b'ʉk'ãrĩnarã mawũã wãẽba wãbaria, plata k'area nʉmʉ baera sopua ẽã ovejarã k'area.
Mʉrã mʉ Zeze ũme ab'aʉta panʉã.
Lázaro k'aya nʉmʉta ũrĩbʉrʉd'era wad'i ewari ũme b'esia izhi b'ad'a maẽ.
Mawũãĩ Jesúsbara mawũãsia: Bʉ nawewaura beud'ata piradrʉya.
Maʉ̃ne Marta zhi beud'a nawek'aubara mawũãsia: Nok'ó, ya ʉ̃siasia ewari kĩmarẽ basi baera.
Zhãrãbara Jesús jʉrʉ b'eta Daizeze ded'a ewara maẽ ãzhirãĩnu mawũãsid'a: ¿Marãma sãwũãpe? ¿Fiesta bad'era zeibʉka?
Perarãũdua marã Jerusalénne b'era, marã Reyra urua, burro kũrãne ʉ̃rʉ̃ b'ari urua.
Mʉta druad'e cruzd'e jirab'ʉd'ai mʉãrã jõmaʉ̃ã ĩjãbigaya mʉnebemata.
Mʉta seribi ẽãba mʉ bed'eata ĩjã ẽãbara erub'ʉa k'aiba pua k'awua oira, bed'eata mʉã jara nʉmʉba maʉ̃neba Daizezeba k'awua oya ewari jõbʉrʉd'e.
Mʉãrã marã k'ãwũã obʉrʉa marãbid'a ab'arika od'amarẽã.
Warrarã, mʉrã marã bawara k'ob'aya aritiaed'a. Marãbara mʉrã jʉrʉd'aya, mawũãmina judíorãã mʉã jarad'a kĩrãk'a mʉã marãã jaraya: Mʉ wãĩma marã wã b'ed'a ẽã.
Mʉã wãrĩnu marãã jaraya:
Mʉã maʉ̃ta marãã jarabʉrʉa mawũã berab'arii nawed'a, mawũã berab'aribʉrʉd'era ĩjãnamarẽã.
Mʉta marãba jʉrʉd'a ẽbasia, awuarabʉrʉ mʉã marãta jʉrʉkuasia, aramaʉ̃ne mʉã marã duanusia wãnape mʉ Zezeba krĩñata ob'eamarẽã, jipa maʉ̃trʉ ob'eamarẽã. Mawũãrã jõma k'ãrẽ mʉ Zezea mʉneba wid'ibʉdara izhara marãã diaya.
Awuarabʉrʉ mʉã maʉ̃ta marãã jarabʉrʉ k'area marã k'ãbãẽã sopua k'ob'ea.
Wad'i marãbara mʉnebara k'ãrẽ wid'id'a ẽã. K'ãrẽ wid'iudua, mobed'eba jidad'aya, aramaʉ̃ne marã jipad'e sobia b'eaya.
Bed'eata bʉa mʉãã diad'ara mʉãrã jarak'asia, maʉ̃ ãzhara ĩjãsid'a. Aramaʉ̃ne k'awuasid'a mʉrã wãrĩnu bʉ maẽba zed'ata, aramaʉ̃ne ĩjã b'ea mʉrã bʉa zok'ad'ata.
Mʉãrã bʉd'ebema k'awuabigad'ata ãmaña k'awuabigaya. Aramaʉ̃ne bʉa mʉta kʉãg'a kĩrãk'a ãzhirãĩnu zhiya kʉãg'a b'eamarẽã, aramaʉ̃ne mʉrã ãzhid'e b'aya.
Jesús k'aid'u wãsid'a Simón Pedrota dewarabema Jesúsba jʉrʉd'ata. Maʉ̃ Jesúsba jʉrʉd'ara ũduk'awua b'asia sacerdote wag'auba, maʉ̃ta Jesú ũme ed'a wãsia sacerdote wag'au drog'oad'e.
Mawũãnaĩ Pilatobara mawũãsia:  Mazhabʉrʉ eded'ape k'awua oudua mazhi ũrãg'aba jara b'ʉd'e.
Jesús ũdubʉdad'era sacerdoterã nok'orãbara, Daizeze de akʉbadabara nemi jĩgua mawũãsid'a: ¡Cruzd'e k'achibirua! ¡Cruzd'e k'achibirua!
Judíorã bioba maʉ̃ta lesid'a Jesús cruzd'e k'achid'apead'ara pʉwʉrʉ k'aita baera. Maʉ̃ bed'eara b'ʉ jirab'asia hebreo bed'ead'e, griego bed'ead'e, latin bed'ead'e.
Mawũãmina soldaorãnebema ab'aʉba miãsuba orroma susia, mawũẽ aramaʉ̃ta drʉsia wata, baniãta.
Mobebʉrʉ Jesúsba jʉrʉkuad'ara wãsid'a ãzhi panʉma.
Mawũẽ dewarabemarã Jesúsba jʉrʉkuad'abara mawũãsid'a: Nok'ora daibara ũdusid'a.
Simón Pedroba mawũã Nok'ota ũrĩbʉrʉd'era, wua ãneb'ari jʉ̃ b'ʉta wẽãnata jʉ̃pe doid'u tẽũsia.
Maʉ̃bara Jesúsbara jara krĩñasia Pedro sãwũã beuita, aramaʉ̃ne k'awuabigaita Daizeze zhi zromata. Maʉ̃ jarape mawũãsia: Mʉrã pẽwã b'adua.
Mobebʉrʉ Jesúsba zok'akuad'ara Jerusalén pʉwʉrʉed'a jẽrũya wãsid'a Olivo k'atuma abada maẽba. Maʉ̃ k'atuma Jerusalén k'aita b'ʉta ẽnaʉ̃bada ewade arak'aita wãbada kĩrãk'a b'ʉa.
Pentecosté ewarita araa zebʉrʉd'era Jesúsd'ebema ĩjã b'era jõma ãba duanasia.
Zhũmakĩrãrã mʉ nezok'arãã, wũẽrãrã mʉ nezok'arãã maʉ̃ ewadera mʉãrã wãrãne diaya mʉ Jawurebiata. Mawũẽ jarad'aya mʉã jarabibʉrʉta.
Daizezebara mʉ Nok'oa mawũãsia: Mʉ juwua araare jewed'arua,
Mawũãĩ izhara bia akʉsia ne diad'aibipe.
Maʉ̃ Daizezeba bed'eata jarabibari bed'eata ũrĩna ẽãrã, Daizezebara Israel b'ed'ebemata b'eabi ẽã.
Mawũẽ ãĩ wãnamarẽã jarasid'a nok'orã wag'aurã maẽbara. Mobe ãzhirãĩnu bed'eabʉdata,
K'abanata zhi Jesúsd'ebema ĩjãnapead'ara so ab'a, krĩcha ab'a b'easia. Ne erub'era miõba naʉ̃ mʉ ab'aʉd'ea ad'a ẽbasia, awuarabʉrʉ ne jõma erub'easia jõmaʉ̃ĩta.
Jesúsba zok'akuad'ad'eba ũdud'ak'ata bio ototo nʉmasia zhãrã maẽ. Ãzhira jõma zhi jʉre bazhid'a Daizeze ded'a ewara maẽ Salomón abada maẽ.
Dazhirã zhibarirã b'ead'a Zhibariba Jesús piradrʉbisia marãba bead'apead'ata cruzd'e ʉ̃tʉ k'achi.
Maʉ̃rãta edesid'a Jesúsba zok'akuad'a kĩrãbita, mawũẽ maʉ̃rãbara zhiwid'i ãzhi ʉ̃rʉ̃ juwua b'ʉsid'a.
Israel b'e zhibarirãbara sok'azhiruaba Joséra nendosid'a eded'amarẽã Egiptoed'a. Mawũãmina Daizezera nʉmasia izhi ũme.
Mawũãĩ ãzhirãta puo k'ob'ʉbara Moiséra edab'aripe mawũãsia: ¿Bʉra k'aiba nok'ota b'ʉsi bed'ea araa oita dai ʉ̃rʉ̃?
Dazhirã zhibarirã b'ead'abara Daizeze deta wua omata erub'easia, maʉ̃nebara k'awua b'easia Daizezera ãzhi bawara b'ʉta. Mawũã erub'easia drua drudrua tab'ʉ maẽ. Maʉ̃ Daizezeba jarad'ad'e b'ʉta Moiséa jarasia omarẽã izha ũdubid'a zad'e.
Mawũãpe beusia.
Maʉ̃ta Simónba ũdui, mawũã Jesúsba zok'akuad'aba juwua ʉ̃rʉ̃ b'ʉkua Jawurebia diabʉdaba edaita plata ded'eka,
Mawũãĩ Felipebara maʉ̃ta zhi b'ʉmaneba bed'ea biata jarasia Jesúsd'ebemata.
Mawũãĩ izhara panaʉ̃ mawũãsia:  Mʉrã za b'ʉa Nok'ó.
Aramaʉ̃ne Saulora ãzhi bawara Jerusalénne b'esia, ãĩ wãnata zepe wakusa wã b'esia.
Cesarea pʉwʉrʉd'e b'asia Cornelio abadata, soldaorã Italiad'ebema abada nok'o basia.
Mobe iab'a trʉ̃nape wid'isid'a Simón mama b'ʉ k'awuaita ab'aʉta Pedrota.
Daizezebara Israel b'ea bed'eata jarabuebʉrʉta bed'ea biata adu-a b'eaid'ebemata jarasia Jesucristod'eba, maʉ̃ta jõmaʉ̃ Nok'oa.
Mʉã maʉ̃ta akʉbʉrʉd'era ũdusia nendʉwʉrʉ jẽrũ kĩmarẽ b'eta druad'ebemata, nendʉwʉrʉrã meũsiata, nendʉwʉrʉ jãne wã b'eta, ibanarã ewarad'ebemata.
Izhira biata b'ʉta Jawurebiaba bira soid'u b'asia. Mawũẽ k'abanaba ĩjãsid'a Nok'o Jesúsd'ebema.
Mawũã k'awuape María ded'a zesia Juan papa maẽ, Juan ab'aʉta Marco basia. Bio mama zhi jʉre duanasia zhiwid'i.
Aramaʉ̃ne nek'o ẽã zhiwid'i tab'ape ãzhi ʉ̃rʉ̃ juwua b'ʉkua zhiwid'isid'a, mobe buegasid'a.
Egiptoed'a wãnapead'ad'eba mawũã drua jidasid'aid'ura basia cuatrociento cincuenta año, mobebʉrʉ Daizezebara nok'orãta ded'eka nʉmʉk'ãrĩsia Samuel izha bed'eata jarabibari bitabai.
Mawũẽ mebẽrã naʉ̃ta k'awuaudua: Marãã jara panʉã Daizezebara Jesúsd'eba bed'ea ne ẽã b'ʉita k'azhiruata biod'eba.
Mawũẽ Pablora Bernabéra mama ewari dããrã panebʉdata Daizezeta krĩcha wãnigua bed'ea panesia, maʉ̃nerã Daizezebara k'awuabiga nʉmasia bed'eara izhi biaba jarabiga nʉmʉk'ãrĩta, mawũẽ obiga nʉmasia ũdud'ak'ata.
Bed'ea biata Derbe pʉwʉrʉd'e jarabʉdaba Jesúsd'ebema bioba ĩjãbʉdad'e jẽrũya wãsid'a Listra pʉwʉrʉed'a, Iconio pʉwʉrʉed'a, Antioquía pʉwʉrʉed'a.
Awuarabʉrʉ dazhirãbara ĩjã b'ea Nok'o Jesúsba sozuburiabʉrʉba dazhirã ẽdrʉd'ata ãzhi kĩrãk'a.
Jawurebiama, daima bia zesia ne ãmaña jarad'a ẽbaita naʉ̃ta arib'aeita barad'ebara:
Aramaʉ̃ne mebẽrã soid'u duane wãba eaba wãsia ewariza.
Jaradia jirpanʉã dazhirãba ĩjãna ẽbai b'ʉta, miã od'a ẽbai b'ʉta dazhirã Roma bid'arã baera.
Mawũẽ wãnape jarasid'a ãzhira wãẽãsita. Mobe ãĩ panʉbʉdata jarasid'a wãnamarẽã pʉwʉrʉd'ebara.
Maʉ̃ k'area de zhi jʉrebada maẽ Jesúsd'ebemata jara bed'easia judíorãã, judíorã ẽãba Daizeze zhi zromane erub'ea. Ewariza bed'easia pʉwʉrʉ ẽsadra ãba zebʉdaa.
Mawũãmina zhi jʉred'apead'abara ʉ̃kʉrʉba Jesúsd'ebema ĩjãsid'a. Maʉ̃rãnebema basia Dionisio zhi zromata Areópagod'ebemata, wũẽrã Dámari abadata, dewara awʉrʉrãta ãzhi bawara.
Pablora mama ewari bio b'ape mebẽrãã wãta jarape barcod'e wãsia Siria druaed'a, maʉ̃nerã ãba wãsid'a Priscila zhi kĩma Aquila ũme. Wãĩ nawed'a Cencrea pʉwʉrʉd'e Pablora bud'a wẽbisia, arib'aed'aba Daizezeita k'ãrẽ oita jarad'ata.
Maʉ̃ta ũrĩnape buru k'oesid'a Nok'o Jesús trʉ̃neba.
Maʉ̃ ewadera k'ãbãẽã kĩrũsid'a Jesúsd'ebema pẽwã b'ed'ebemane.
Maʉ̃ta jarape buegasia ãba tab'ʉra.
Izhima zebʉdad'era mawũãsia: Marãbara k'awua b'ea marãne ed'a mʉ ewariza sãwũã b'ʉra mʉ eewa zesi ewadeba Asia druaed'a.
Maʉ̃ta jarape Pablo sãk'ok'od'e k'ob'epe zhiwid'isia ãzhi jõmaʉ̃ bawara.
Dai bawara Jesúsd'ebema ĩjã b'eta ʉ̃kʉrʉ zesid'a Cesaread'ebemata. Ãzhi bawara iab'a wesid'a Mnasón abadata Chipred'ebemata, Jesúsd'ebema ĩjãnata dããrã b'asia, daira izhi maẽ duanesia.
Mawũãmina k'abanane ed'ara ʉ̃kʉrʉba ne ab'aʉta jara, waya dewaraurãba ne awʉrʉta jara b'ikua nʉmasia. Mawũã b'ʉgadrʉ nʉmʉba miã k'ãrẽta bia k'awua ẽãba jarasia eded'amarẽã soldaorã tab'ʉ ded'a.
Mʉrã daʉb'erreasia mʉma mawũã urua tẽʉ̃naba, mawũẽ mʉrã Damascoed'a zesia juwuad'eba edebʉdaba mʉ bawara k'ob'eba.
Mawũãĩ soldaorã nok'ota wag'aubara mawũãsia: Mʉã plata bio diabʉrʉba mʉrã Roma bid'ata b'esia.
Mawũẽ marãba nok'orã wag'aurã bawarauba soldaorã nok'ota wag'aua jaraudua nu wemarẽã marãma, sewa jaraudua marãbara wãrãne bia wid'i krĩña panʉta izhid'ebemata. Maʉ̃ẽna daibara bead'aita k'opanaña izhi nama zei nawed'a.
Jarirã Cesarea pʉwʉrʉed'a jũẽkuape k'artara diasid'a nok'oa. Pablora k'ob'ʉsid'a izhi kĩrãbita.
Mʉãrã ãzhid'e kĩrãk'a ĩjã b'ʉa Daizezebara beud'apead'ara piradrʉbigaita biata b'eta bia ẽãta b'eta.
Festora Jerusalénne ewari ocho o ewari diez b'ape wãsia Cesarea pʉwʉrʉed'a. Nrũẽma zhãrã k'awua obari maẽ jewed'ape wed'amarẽã jarasia Pablora.
Nrũẽma rey Agripa zhi nawek'au Berenice ũme zebʉdad'era dajada panasia zhi zromarãta. Ãzhira zhãrã k'awua obada maẽ ed'a wãsid'a soldaorã nok'orãta wag'aurã bawara, nok'orãta pʉwʉrʉd'ebema bawara, mawũẽ nok'o Festobara webisia Pablora.
Maʉ̃ne ʉ̃matipa rey Agripa, mʉ od'e wãne ʉ̃nata bãjãne mʉã ũdusia audre ʉ̃nata ʉ̃madau urua k'ãñabara. Maʉ̃ mʉ pʉrra tẽũsia, mʉ k'aid'u wãbʉdasid'a pʉrra tẽũsia.
Mobe jãpe wãnape ãzhirãĩnu mawũãsid'a: Izhi bead'aid'ebema miã cárceld'e b'aid'ebema o ẽbasia naʉ̃bara.
Mawũã ed'a b'ʉd'ape barcora lasoba jũẽkuasid'a ãrĩ ẽbamarẽã. Ibuta Sirte abadama poa nʉmeĩneba pera k'ob'eba wua barcod'ebema eub'ari nʉmʉrã ed'aa b'ʉd'ape nangua idu edebisid'a.
Mawũãpe pan jiraedape jõmaʉ̃ kĩrãbita Daizezea zhibia jipe b'ʉape k'osia.
Maʉ̃ta ũdud'ape awʉrʉrã dod'ud'e k'aya b'era zebʉdaba b'esid'a.
Marã za b'ebara sod'ebara sãwũãta k'awuad'a ẽbaya, ũrĩ b'eid'u ũrĩ b'ed'a ẽbaya, dabʉ ãna b'eba dabʉbara akʉd'a ẽbaya, ũrĩ b'eid'u sod'ebara sãwũãta k'awuad'a ẽbaya, k'azhiruara ãmape Daizezera pẽwãna ẽbaya mʉã ẽdrʉbigaira.
Estudiad'ata b'ea, estudiad'a ẽãta b'ea, krĩcha erub'ea, krĩcha ne ẽã b'ea mʉãrã jaraibara bed'ea biara.
Mawũã b'ebara k'awua b'ea Daizezebara pua k'awua oita, aramaʉ̃nerã maʉ̃ k'aud'a b'era aduaita beuya. Mawũãsiid'u maʉ̃ k'aud'a b'ea, aramaʉ̃ne sobia b'ea maʉ̃ k'aud'a b'e bawara.
Izha k'ãrẽ krĩñata k'awua b'eta ũrãg'abara jaradia b'ʉa k'ãrẽta biata.
¡Mawũã ẽã! Daizezeta biata b'ʉ ẽbʉrʉ, ¿sãwũã k'awua oipe ẽjũãne zhãrã b'era?
Jõmaʉ̃ba k'azhiruara obada, mawũẽ ãĩ b'ea Daizezeta kĩrãwãrẽãnebara.
¿Mawũã sobia b'aira bari k'akua e k'õ b'eitabemak'a, k'akua eta k'õ ẽã b'eitabid'a nʉmʉ ẽka? Daibara jara b'ea Daizezeba jarabʉrʉta Abrahamba ĩjãbʉrʉd'eba bed'ea ne ẽã b'ʉd'ata.
Jesucristod'ebemata ĩjã b'ed'ebemanerã dazhirã Daizezebara izhi biaba nʉmʉk'ãrĩã, dazhirã maʉ̃ne jipa nʉmeã. Aramaʉ̃ne sobia krĩcha b'ea Daizeze kĩrãwãrẽãnebemata jidad'aita.
Moisé ũrãg'ara nʉmʉsia k'awuabigaita k'azhiruata k'ãbãẽã obadata. K'azhiruata mawũã k'ãbãẽã obadad'ebara Daizezebara k'awuabisia izhi biaba k'ãbãẽã sozuburia b'ʉta.
Mʉã Daizezea zhibia ji b'ʉra k'azhirua nezok'ata b'easimina marãbara soid'u arib'ae b'ea Daizeze ũrãg'a jaradiad'apead'ata.
Wãrãnebai Moisé ũrãg'ara Daizezed'ea, ũrãg'ara biata biga.
Zharad'ebemane b'era krĩcha b'ea zharad'ebemane. Mawũãmina Jawurebiad'eba b'era krĩcha b'ea Jawurebiad'ebemata.
Bari maʉ̃rãtrʉ pua duanu ẽã, awuarabʉrʉ Jawurebiata naara jidad'apead'ata dazhirãsid'a puaba ʉ̃ĩ-ʉ̃ĩã b'ed'e jʉ̃ã b'ea Daizezeba zhi warrarã jʉre edemarẽã, aramaʉ̃ne beuk'ata b'ʉmarẽã dazhi k'akuara.
Cristod'eba mʉãrã wãrãta jaraya, mʉrã sewa nebʉrʉ ẽãta k'awua b'ʉa Jawurebiad'eba.
Maʉ̃neba iab'aʉba mʉãã mawũãĩ baya: ¿Mawũãta k'ãrẽã dazhira bed'ea bara b'ea ab'ʉ? ¿Aramaʉ̃nerã k'aiba sãwũãĩpe izha krĩñane nʉmʉk'ãrĩrã?
Maʉ̃ẽnabemata zhi b'ʉmata mawũã b'ʉa:
Aramaʉ̃nerã ũrĩbʉrʉba ĩjã b'ʉa, Cristod'ebemata mawũã ũrĩbʉrʉba Daizeze bed'ead'eba.
Rey Davidbara mawũãsia:
Mobebʉrʉ Israel ẽdrʉd'aya, maʉ̃ẽnabemata zhi b'ʉmata mawũã b'ʉa:
Dazhirãbara k'ãrẽ awuara oid'ebemata erub'ea Daizezeba izhi biaba diad'ata. Mawũẽ izha bed'eata jarabibarita b'ʉbara izha jarabibʉrʉra jaradua soid'u k'ob'ʉba.
Mawũẽ nok'oba jarabʉrʉta arib'ae ẽãrã, Daizezeba b'ʉd'ata arib'ae ẽã. Mawũã arib'aed'a ẽãrã ãzhi nok'oba k'awua oya.
Ewarita zhi wuag'a b'ʉbara Daizezeita ob'ʉa. Ewarita zhi wuag'a ẽãbara Daizezeita o ẽã. Ne jõma k'o b'ʉbara Daizezeita k'o b'ʉa zhibia ji b'ʉba Daizezea. Ne jõma k'o ẽãbara Daizezeita k'o ẽãta ab'arika zhibia ji b'ʉa Daizezea.
Mawũãmina iab'aʉba k'ãrẽ izhima k'o b'e ẽãta k'ora izhikusa bed'ea baraya bigata o ẽãba izhi krĩchama. Jõma k'ãrẽ dazhi krĩchama biga ẽãta obʉrʉra k'azhirua.
Mebẽrã, marãnebemata mʉã k'awua b'ʉra marã k'ãbãẽã biata b'ea, biod'e krĩcha k'awua b'eba zhiya zhi ũrãg'a b'ed'aya.
Mʉrã aramaʉ̃ne bĩ ẽã obi ẽbamarẽã Jesúsd'ebema ĩjã ẽã b'eta Judead'e b'ea, aramaʉ̃ne plata mebẽrã Jerusalénne b'eirãĩta mʉã edeita bia jidad'amarẽã.
Zhiya salud'audua Daizezed'eba kʉãg'a. Jõmaʉ̃ba saludo diabuebʉda mebẽrã Cristod'ebemabara.
