Ne waro Õꞌacʉ̃ ʉꞌmʉse, tojo nicã diꞌtare bajurẽcʉ niwĩ.
Nipeꞌtiropʉre tuuseꞌsanʉꞌcãña.
Tojo weegʉ ʉmʉ cʉ̃ pacʉre, cʉ̃ pacore wijagʉsami. Cʉ̃ nʉmo meꞌrã nigʉ̃sami. Na pʉarã niꞌcã upʉ weronojõ nirãsama.
17-18 Core tojo nituꞌajanʉꞌcõ, co marãpʉ peꞌere aꞌtiro nicʉ niwĩ:
Caĩ́ yoáca beꞌro nʉmotia waꞌacʉ niwĩ. Cʉ̃ nʉmo meꞌrã nicʉ niwĩ. Tojo weego co nijĩpaco tojaco niwõ. Beꞌro niꞌcʉ̃ wĩꞌmagʉ̃ wʉaco niwõ. Cʉ̃ wãmeticʉ niwĩ Enoc. Titare Caĩ́ niꞌcã macã daꞌrecʉ niwĩ. Ti macãrẽ Enoc wãmeyecʉ niwĩ. Cʉ̃ macʉ̃ nimʉꞌtãgʉ̃ ye wãme weronojõ õꞌocʉ niwĩ.
Beꞌro te cʉ̃ꞌmarĩ beꞌrore ochocientos treinta cʉ̃ꞌmarĩ catinemocʉ niwĩ. Pãjãrã ʉmʉa, numia põꞌrãtinemocʉ niwĩ.
Iꞌtia casatipjʉ weeya. Tiwʉ dʉposãrĩpʉre añurõ moꞌaña. To moꞌaꞌcaro docare boꞌreyuse sãjãtjore dʉꞌaya. Niꞌcã metro deco dʉꞌabaqueꞌaya. Tojo nicã niꞌcã sope sãjãtji sopere weeya.
Na tiwʉpʉ nirĩ cura, Õꞌacʉ̃ Noerẽ́, waꞌicʉrã, cʉ̃ meꞌrã nirãrẽ wãcũcʉ niwĩ. Tojo weegʉ te acore wetidijato nígʉ̃, wĩꞌrõ wẽecã weecʉ niwĩ. Cʉ̃ tojo weese meꞌrã dia wetidijanʉꞌcãcaro niwʉ̃.
Waꞌicʉ diꞌi baꞌarã, dí meꞌrã baꞌaticãꞌña. Aꞌtiro niꞌi. Te dípʉreta catise niꞌi.
Õꞌacʉ̃ Jafere pajiri diꞌta oꞌoato.
Sala macʉ̃ Heber wãmetigʉ pʉarã põꞌrãticʉ niwĩ. Nimʉꞌtãgʉ̃ Peleg wãmeticʉ niwĩ. Peleg “dʉcawatise” nisĩꞌrĩrõ weeꞌe. Cʉ̃ nícateropʉre masã aꞌti diꞌtacjãrã dʉcawatinʉꞌcã waꞌacãrã niwã. Tojo weegʉ tojo wãmeticʉ niwĩ. Peleg acabiji Joctán wãmeticʉ niwĩ.
Cʉ̃ bajuáca beꞌro Serug doscientos cʉ̃ꞌmarĩ catinemocʉ niwĩ. Ãpẽrã pãjãrã ʉmʉa, numia põꞌrãtinemocʉ niwĩ.
Faraṍ cʉ̃ yarã surarare Abrãrẽ, cʉ̃ nʉmorẽ, tojo nicã nipeꞌtise cʉ̃ cʉose meꞌrã Egiptopʉre wĩorẽdutigʉ oꞌócʉ niwĩ.
Lot Abrã acabiji macʉ̃rẽ Sodomapʉ nise buꞌiri ñeꞌe, cʉ̃ ye nipeꞌtise meꞌrã miacãrã niwã.
Cʉ̃ tojo nicã tʉꞌogʉ, Abrã cʉ̃rẽ sẽrĩtiñaꞌcʉ niwĩ:
Core topʉ bocaejagʉ, aꞌtiro ni sẽrĩtiñaꞌcʉ niwĩ:
Nipeꞌtise aꞌti diꞌta, mʉꞌʉ niꞌcãrõacã nirõrẽ mʉꞌʉrẽ oꞌogʉsaꞌa. Na quẽꞌrãrẽ oꞌogʉsaꞌa. Mʉsã niatji diꞌta ninuꞌcũcãꞌrõsaꞌa. Na wiogʉ nigʉ̃ti, nicʉ niwĩ Õꞌacʉ̃.
Na “Jaʉ”, ni yʉꞌticãrã niwã.
Buꞌiritirã, buꞌiri marĩrã meꞌrã, narẽ niꞌcãrõnojõ buꞌiritirã weronojõ wẽjẽta basioweꞌe. Tere weeticãꞌña. Mʉꞌʉ nipeꞌtirã aꞌti turicjãrãrẽ besegʉ ¿queoro weetibosari? nicʉ niwĩ Abrahã.
Na to sʉtʉanʉꞌcã, cʉ̃rẽ caricũcãrã niwã:
Lot Zoapʉ etacã, boꞌrearo weecaro niwʉ̃.
—Yʉꞌʉ aꞌtiro wãcũcãti. “Aꞌtopʉ Õꞌacʉ̃rẽ ne ẽjõpeotisama”, nicãti. Yʉꞌʉ, “Yʉꞌʉ nʉmo nimo” nicãrẽ, “Yʉꞌʉre wẽjẽbosama”, ni wãcũasʉ.
Cʉ̃ yucʉ marĩrõ, masã marĩrõpʉ Parán wãmetiropʉ nirĩ cura, cʉ̃ paco, Egiptocjõrẽ cʉ̃ nʉmo niacjore bocabosaco niwõ.
To beꞌroacã Isaa cʉ̃ pacʉre nicʉ niwĩ:
Tojo uti, co wẽrĩꞌco tiropʉ níꞌcʉ wija, hitita masã nirõpʉ na meꞌrã ucũgʉ̃ waꞌacʉ niwĩ. Aꞌtiro nicʉ niwĩ:
Tojo wee cʉ̃rẽ daꞌracoꞌtegʉ cʉ̃ ya omocãrẽ cʉ̃ wiogʉ Abrahã ʉsó docapʉ ñapeocʉ niwĩ. Beꞌro “Õꞌacʉ̃ tʉꞌoropʉ diacjʉ̃ta weegʉti mʉꞌʉ dutiꞌquere”, nicʉ niwĩ.
Na baꞌase etiri cura, Abrahãrẽ daꞌracoꞌtegʉ aꞌtiro nicʉ niwĩ:
Abrahãrẽ daꞌracoꞌtegʉ peꞌe aꞌtiro nicʉ niwĩ:
Abrahã wẽ́rĩ́ca beꞌro Õꞌacʉ̃ cʉ̃ macʉ̃ Isaare añurõ waꞌacã weecʉ niwĩ. Cʉ̃ niꞌcã aco pe tiro niseticʉ niwĩ. Ti pere aꞌtiro pisucãrã niwã: “Catinuꞌcũgʉ̃, yʉꞌʉre ĩꞌagʉ̃ ya pe” pisucãrã niwã.
—To pũrĩcãrẽ Õꞌacʉ̃rẽ wãmepeo, “Tojota weegʉti”, nibaqueꞌoya, nicʉ niwĩ.
Topʉ cʉ̃ etáca ñamirẽ Õꞌacʉ̃ cʉ̃rẽ bajua, aꞌtiro nicʉ niwĩ:
Mʉꞌʉ niꞌcãrõacã ecarã na nirõpʉ waꞌa, pʉarã cabracãrẽ miitia. Mʉꞌʉ pacʉ cʉ̃ baꞌatʉꞌsasenojõta añuse baꞌase doꞌabosagoti.
—Macʉ̃, yʉꞌʉ tiroacãpʉ aꞌti, yʉꞌʉre miꞌmiña.
Cʉ̃ tojo nicã tʉꞌogʉ, Isaa cʉ̃rẽ nicʉ niwĩ:
Jacob cʉ̃ quẽꞌéca beꞌro wãꞌcãgʉ̃, aꞌtiro wãcũcʉ niwĩ: “Diacjʉ̃ta Õꞌacʉ̃ aꞌto nimi. Yʉꞌʉ ne masĩtiasʉ”, nicʉ niwĩ.
Ti mujĩpũ beꞌro Labán Jacore aꞌtiro nicʉ niwĩ:
—¿To pũrĩcãrẽ yʉꞌʉ Õꞌacʉ̃ niti? Cʉ̃ta mʉꞌʉrẽ wĩꞌmarã bocaticã weemi.
Raquel Joseré wʉáca beꞌro Jacob mañecʉ̃ Labã́rẽ nicʉ niwĩ:
—Yʉꞌʉ ĩꞌacãta, mʉsã pacʉ yʉꞌʉre todʉporopʉ cʉ̃ weeꞌcaronojõ weetimi. Tojo weemicã, Õꞌacʉ̃, yʉꞌʉ pacʉ ẽjõpeogʉ peꞌe yʉꞌʉre añurõ coꞌtemi.
Jacob peꞌe, “Raquel co pacʉ ẽjõpeose yeeꞌquere yajapõ”, ni masĩticʉ niwĩ.
Marĩ mejẽcã weecã, Õꞌacʉ̃ Abrahã ẽjõpeogʉ, yʉꞌʉ ñecʉ̃ Nacor ẽjõpeogʉ marĩ weesere queoro beseato, nicʉ niwĩ Labán.
Cʉ̃ nipeꞌtise cʉose quẽꞌrãrẽ pẽꞌrõcʉ niwĩ.
—Niweꞌe, nijã. Yʉꞌʉ quẽꞌrã pãjãrã cʉoapʉ. Na mʉꞌʉ yarã meꞌrãta tojayá, nicʉ niwĩ Esaú.
Siquem peꞌe quẽꞌrã cʉ̃ basu Dina pacʉ Jacore, co maꞌmisʉmʉarẽ aꞌtiro nicʉ niwĩ:
Na topʉ níꞌcãrã wijawãꞌcãrĩ cura Õꞌacʉ̃ to pʉꞌtopʉ nise macãrĩcjãrãrẽ ʉpʉtʉ uicã weecʉ niwĩ. Tojo weerã Jacob põꞌrãrẽ sirututicãrã niwã.
Bilha Raquere daꞌracoꞌtego níꞌco meꞌrã aꞌticʉrã põꞌrãticʉ niwĩ: Dan, Neftalí nicãrã niwã.
Aná niꞌcʉ̃ macʉ̃ Disón wãmetigʉre macʉ̃ticʉ niwĩ. Tojo nicã niꞌcõ numio Aholibamarẽ macõticʉ niwĩ.
—¿To pũrĩcãrẽ mʉꞌʉ ʉ̃sã wiogʉ nigʉ̃sari? ¿Mʉꞌʉ ʉ̃sãrẽ dutipegʉsari?
—Marĩ cʉ̃rẽ wẽjẽ, ãpẽrãrẽ yaꞌyiorã, ñeꞌenojõ añuse bocabosari?
Co wapewio sãñarĩ suꞌtirore tuweeco niwõ. Tuwee, na ĩꞌamasĩticãꞌto nígõ, niꞌcã casero meꞌrã co diapoare moꞌaco niwõ. Tuꞌajanʉꞌcõ, Enaim macã sãjãrĩ sope pʉꞌto dujico niwõ. Ti macã Timnat waꞌari maꞌa tiropʉ nicaro niwʉ̃. Tamar, “Sela bʉcʉpʉ niapʉ” nisere tʉꞌogo, tojo weeco niwõ. Sela bʉcʉpʉ nimicã, Judá core Selare numiadaꞌreticʉ niwĩ.
Potifata Õꞌacʉ̃ Joseré weetamusere, tojo nicã cʉ̃rẽ añurõ waꞌasere ĩꞌacʉ niwĩ.
Niꞌcã ñami ʉꞌsedʉcacore tĩacoꞌtegʉ, pã́rẽ weecoꞌtegʉ nanʉcʉ̃ mejẽcã bajuse quẽꞌecãrã niwã. Na pʉaro quẽꞌeꞌquenʉcʉ̃ mejẽcã diaꞌcʉ̃ nisĩꞌrĩrõ weecaro niwʉ̃.
Ãꞌrã wecʉa ñaꞌarã mejãrã, diꞌi marĩrã ãpẽrã añurã siete wecʉa pacarã diꞌitirã peꞌere baꞌapeꞌocãrã niwã. Tere quẽꞌegʉ̃ta, faraṍ wãꞌcãcʉ niwĩ.
Siete cʉ̃ꞌmarĩ nipeꞌtiro Egiptopʉre baꞌase niyʉꞌrʉarosaꞌa.
Beꞌro Egiptocjãrã quẽꞌrãrẽ baꞌase peꞌtia waꞌacaro niwʉ̃. Tojo weerã faraṍ tiropʉ baꞌase sẽrĩrã waꞌacãrã niwã. Tojo weegʉ faraṍ nipeꞌtirã Egipto diꞌtacjãrãrẽ aꞌtiro nicʉ niwĩ: “José tiro waꞌaya. Cʉ̃ mʉsãrẽ dutironojõta weeya.”
Mʉsã, “Ʉ̃sã mejẽcã weeri masã niweꞌe” nírã, mʉsã acabiji nitʉogʉpʉre miitiapa. Tojo weerã, mʉsã yʉꞌrʉwetirãsaꞌa, nicʉ niwĩ.
—Apaturi trigo marĩ baꞌatjere cãꞌrõ duunemorã waꞌaya tja.
—Wãcũtutuaya. Uiticãꞌña. Õꞌacʉ̃ mʉsã, tojo nicã mʉsã pacʉ ẽjõpeogʉ mʉsã ye ajuripʉ sãaboapĩ. Mʉsã yʉꞌʉre wapayeꞌquema yʉꞌʉ ñeꞌewʉ̃, nicʉ niwĩ. Beꞌro Simeórẽ na tiropʉ miiejacʉ niwĩ.
Na, na bʉjawetisere ĩꞌorã, na ye suꞌtire wejetʉ̃ꞌrẽcãrã niwã. Beꞌro na ye ajurire burroa buꞌipʉ miipeo, macãpʉ majãmitojaacãrã niwã.
—Yʉꞌʉ José niꞌi. ¿Yʉꞌʉ pacʉ catiati yujupʉ?
Aꞌtiro nicʉ niwĩ:
Beꞌrore Dan macʉ̃ Husim niꞌcʉ̃ta nicʉ niwĩ.
José narẽ Egipto cjase diꞌta añusere oꞌocʉ niwĩ. Faraṍ dutiꞌcaronojõta weecʉ niwĩ. Tojo weerã cʉ̃ pacʉ, cʉ̃ maꞌmisʉmʉa Ramsés wãmetiropʉ diꞌta oꞌo, cũucʉ niwĩ.
Cʉ̃ tojo níca beꞌro Jacob Õꞌacʉ̃rẽ ẽjõpeogʉ, cʉ̃ cũñarõ yapapʉ ejaqueꞌacʉ niwĩ.
Aꞌtiro nicʉ niwĩ:
Mʉꞌʉrẽ ĩꞌatuꞌtirãrẽ docaqueꞌacã weegʉsaꞌa.
Aser, peje waro baꞌase cʉogʉsami.
Ticʉse nʉmʉrĩ yʉꞌrʉ́ca beꞌro José faraṍ ya wiꞌipʉ nirã́ meꞌrã ucũcʉ niwĩ. Narẽ aꞌtiro nicʉ niwĩ:
José ciento diez cʉ̃ꞌmarĩ cʉogʉ, Egiptopʉ wẽrĩcʉ niwĩ. Cʉ̃ ya upʉre boatiseco meꞌrã waꞌre, masãacaropʉ misãacãrã niwã.
—¿Niꞌcõ hebreo masõ ãꞌrĩ wĩꞌmagʉ̃rẽ miomasõacjore yʉꞌʉ pijigo waꞌacã ʉasari? nico niwõ.
Tere pũrõ ĩꞌagʉ̃, Moisé aꞌtiro wãcũcʉ niwĩ: “¿Ñeꞌenojõ niti tojo waꞌase? ¿Deꞌro weero ti zarza ʉ̃jʉ̃peꞌtiweti? nígʉ̃, ĩꞌagʉ̃ waꞌagʉti,” ni wãcũcʉ niwĩ.
Moisé Õꞌacʉ̃rẽ yʉꞌticʉ niwĩ:
Moisé cʉ̃ mañecʉ̃ Jetro ya wiꞌipʉ dajagʉ, cʉ̃rẽ nicʉ niwĩ:
Tojo weerã sʉꞌori daꞌrase dutiri masã, tojo nicã Israe curuacjãrã narẽ dutituriarã Israe curuacjãrã wiorã tiropʉ masãrẽ weredutirã waꞌacãrã niwã:
Moisé aꞌtere Israe curuacjãrãrẽ wereturiacʉ niwĩ. Ʉpʉtʉ Egiptocjãrã narẽ daꞌradutipeyucã, bʉjaweti, wãcũtutuaduꞌucãrã niwã. Tojo weerã Moisé narẽ níꞌquere yʉꞌtiticãrã niwã.
Egiptopʉre yʉꞌʉ tutuasere ĩꞌóca beꞌro, tojo nicã Israe curuacjãrãrẽ miiwijáca beꞌro, Egiptocjãrã yʉꞌʉ wiogʉ niꞌi nisere masĩrãsama, nicʉ niwĩ Õꞌacʉ̃.
Tere tʉꞌogʉ, Aarṍ Egipto diꞌtapʉ nise aco buꞌipʉ cʉ̃ tuacjʉre sĩ́oo, wẽjẽtuocʉ niwĩ. Cʉ̃ tojo weecã, oma pãjãrã nipeꞌtiro ti diꞌtapʉre tuuseꞌsa waꞌacãrã niwã.
—Ne queoro nitirocoro. Ʉ̃sã wiogʉ Õꞌacʉ̃rẽ waꞌicʉrãrẽ wẽjẽ ʉ̃jʉ̃amorõpeorã, Egiptocjãrã peꞌema na waꞌicʉrã na ẽjõpeorã wiori nima. Tojo weerã na Egiptocjãrã ʉ̃sã waꞌicʉrã na ẽjõpeorãrẽ ʉ̃jʉ̃amorõpeocã ĩꞌarã, ʉ̃sãrẽ ʉ̃tãperi meꞌrã doquewẽjẽbosama.
Mʉꞌʉrẽ aꞌtiro weegʉti. Ñamiacã aꞌti orata yʉsʉase aco peri bʉꞌaꞌque peri paca bʉrʉcã weegʉti. Ne niꞌcãti Egiptopʉre tojo waꞌatiꞌquere waꞌacã weegʉti.
Tere tʉꞌorã, faraṍ docacjãrã wiorã cʉ̃rẽ aꞌtiro nicãrã niwã:
Õꞌacʉ̃ peꞌe faraṍrẽ cʉ̃rẽ yʉꞌrʉnʉꞌcãcã weecʉ niwĩ. Tojo weegʉ faraṍ Israe curuacjãrãrẽ duꞌuoꞌoticʉ niwĩ.
Ti ñamita yʉꞌʉ nipeꞌtiro Egiptopʉre yʉꞌrʉagʉsaꞌa. Tojo yʉꞌrʉagʉ, nipeꞌtirã Egiptocjãrã masã maꞌmisʉmʉarẽ wẽjẽgʉ̃saꞌa. Tojo nicã na yarã ecarã ʉmʉa bajuamʉꞌtãꞌcãrãrẽ wẽjẽgʉ̃saꞌa. Nipeꞌtirã Egiptocjãrã ẽjõpeorãnojõrẽ buꞌiri daꞌregʉti. Yʉꞌʉ Õꞌacʉ̃, mʉsã wiogʉ weretojapʉ.
Na Israe curuacjãrã cuatrocientos treinta cʉ̃ꞌmarĩ Egiptopʉre nicãrã niwã.
Yʉꞌʉ peꞌe Egiptocjãrãrẽ mʉsãrẽ ñaꞌarõ wãcũcã weegʉti. Tojo weerã mʉsãrẽ wẽjẽsĩꞌrĩrã siruturãsama. Na tojo weecã, faraṍrẽ, cʉ̃ yarã surarare, cʉ̃ ye tũrũsepawʉre, surara cabayua pesarãrẽ yʉꞌʉ tutuayʉꞌrʉasere ĩꞌogʉ̃saꞌa.
Õꞌacʉ̃, faraṍ ye tũrũsepawʉ, tojo nicã cʉ̃ yarã surarare Maa Sõꞌarĩ maajopʉ mirĩdijacã weewĩ.
“Õꞌacʉ̃rẽ basapeoya.
Moisé narẽ nicʉ niwĩ:
Tojo weerã Moisére uase meꞌrã, “Ʉ̃sãrẽ aco sĩꞌrĩse oꞌoya”, nicãrã niwã.
Moisére aꞌtiro queti oꞌómʉꞌtãcʉ niwĩ:
“Mʉsã, yʉꞌʉ Egiptocjãrãrẽ weeꞌquere ĩꞌapʉ. Yʉꞌʉ niꞌcʉ̃ á pacʉ cʉ̃ põꞌrãrẽ cʉ̃ wʉʉse buꞌipʉ wʉʉbuꞌegʉ weronojõ mʉsãrẽ maꞌi coꞌtegʉ, aꞌto yʉꞌʉ nirõpʉ miitiapʉ. Mʉsã yʉꞌʉ tojo weeꞌquere masĩꞌi.
Tere tʉꞌogʉ, Moisé dijata, Õꞌacʉ̃ cʉ̃ níꞌquere Israe curuacjãrãrẽ wereturiacʉ niwĩ.
Tere tʉꞌogʉ, Moisé nipeꞌtise Õꞌacʉ̃ dutiꞌquere ojaõꞌocʉ niwĩ. Ape nʉmʉ peꞌe ñamiñaꞌcũrõ wãꞌcã, niꞌcãrõ Õꞌacʉ̃rẽ ẽjõpeorã waꞌicʉrãrẽ ʉ̃jʉ̃amorõpeoatjore ʉ̃rʉ̃gʉ̃ dʉꞌpocã́pʉ niꞌcã mesã ʉ̃tã meꞌrã seeneocũucʉ niwĩ. Tojo nicã docepaga ʉ̃tãpaga te Israe curarinʉcʉ̃rẽ niꞌcãrẽpaga miinʉꞌcõcʉ niwĩ.
—Ñamiacã marĩ wiogʉ Õꞌacʉ̃rẽ bosenʉmʉ wee eꞌcatipeorãsaꞌa, nicʉ niwĩ.
Cʉ̃ tojo nicã, nipeꞌtirã Leví ya curuacjãrã Moisé tiropʉ nerẽnʉꞌcãcãrã niwã.
Diacjʉ̃ta yʉꞌʉ meꞌrã eꞌcatigʉ pũrĩcã, mʉꞌʉ weeatjere yʉꞌʉre wereya. Mʉꞌʉ tojo weecã, mʉꞌʉrẽ masĩnemogʉ̃saꞌa. Tojo nicã, mʉꞌʉ tʉꞌsasere weenuꞌcũgʉ̃saꞌa. Wãcũña. Ãꞌrã masã, mʉꞌʉ yarã nima, nicʉ niwĩ.
”Niꞌcãcã yʉꞌʉ mʉsãrẽ weedutiꞌquere weeya. Mʉsã tojo weecã, yʉꞌʉ mʉsã tiro nirã́ amorreo masãrẽ, cananeo masãrẽ, hitita masãrẽ, ferezeo masãrẽ, heveo masãrẽ, jebuseo masãrẽ cõꞌawĩrõgʉ̃saꞌa.
Aarṍ paꞌi cʉ̃ sãñarõnojõrẽ sãñato. Beꞌro cʉ̃rẽ ‘Yé cjasere daꞌragʉ’ paꞌi sãjãdutigʉ, ʉꞌsere piopeoya.
Beꞌro Josué pʉarã ʉmʉarẽ yaꞌyioropʉ Canaá diꞌtare, Jericópʉre ĩꞌaduꞌtirã waꞌaduticʉ niwĩ. Tojo weerã na Sitĩpʉ níꞌcãrã Jericópʉ waꞌacãrã niwã. Ti ñamirẽ na niꞌcõ ʉmʉarẽ aꞌmetãrãwapataꞌari masõ Rahab wãmetigo ya wiꞌipʉ sãjãa, tojacãꞌcãrã niwã.
Iꞌtia nʉmʉ yʉꞌrʉ́ca beꞌro surara wiorã, nipeꞌtirã waꞌteropʉre waꞌa weetjĩarã,
Na tojo weeri nʉmʉrẽta nipeꞌtirã Israe curuacjãrã ĩꞌorõpʉ Õꞌacʉ̃ Josuére ãpẽrã yʉꞌrʉoro tojacã weecʉ niwĩ. Cʉ̃ catiri ʉmʉcore nipeꞌtirã masã Josuére wiopesase meꞌrã ĩꞌacãrã niwã. Moisére weeꞌcaronojõta cʉ̃ meꞌrã quẽꞌrãrẽ mejãrõta weecãrã niwã.
—Mʉꞌʉ sapature tuweeya. Mʉꞌʉ nuꞌcũrõ Õꞌacʉ̃ nirṍ niꞌi, nicʉ niwĩ.
Josué niꞌcãrẽrã surarare ape macã Hai wãmetiri macãpʉ oꞌócʉ niwĩ. Ti macã Betel mujĩpũ mʉjãtiro peꞌe, Bet-aven pʉꞌtopʉ tojacaro niwʉ̃. Narẽ oꞌógʉ, “Ti macãrẽ, tojo nicã to sumutopʉre ĩꞌaduꞌtirã waꞌaya”, nicʉ niwĩ. Tojo weerã na ti macãrẽ ĩꞌaduꞌtirã waꞌacãrã niwã.
Na buꞌipʉ Josué ʉ̃tã mesãjo seepeocʉ niwĩ. Te meꞌrã Õꞌacʉ̃ na meꞌrã uaꞌque peꞌtia waꞌacaro niwʉ̃. Tojo weero ti paꞌtiro Acor wãmetidecotisaꞌa yujupʉ.
Haicjʉ̃ wiogʉre wẽjẽ́ca beꞌro yucʉgʉpʉ dʉꞌteyoocʉ niwĩ téé ñamicaꞌapʉ. Naꞌiqueꞌari cura cʉ̃rẽ miidijoduti, cʉ̃ upʉre macã sãjãarõpʉ cõꞌaduticʉ niwĩ. Beꞌro cʉ̃ buꞌi ʉ̃tãperi meꞌrã seebiꞌacũuduticʉ niwĩ. Aꞌtocaterore ti ʉ̃tãmesã cũñasaꞌa yujupʉ.
Tojo weerã masã na wiorãrẽ ñaꞌarõ ucũcoꞌtecãrã niwã.
Beꞌro Josué na cãrĩrõ Gilgapʉ nipeꞌtirã Israe curuacjãrã meꞌrã dajatojaacʉ niwĩ.
Aꞌmewẽjẽgʉ̃ etaꞌcʉ cʉ̃ dajáca beꞌro Josué Hasor macãrẽ miiwapacʉ niwĩ. Titare cʉ̃ ya diꞌpjĩjo meꞌrã ti macãcjʉ̃ wiogʉre wẽjẽcʉ niwĩ. Ti macã Hasota apeye macãrĩ nemorõ nirĩ macã nicaro niwʉ̃.
apĩ Cedes wiogʉ, apĩ Jocneam wiogʉ, ʉ̃rʉ̃gʉ̃ Carmelo dʉꞌpocãpʉ nigʉ̃́,
Topʉ níꞌcʉta majãa, Debir macãcjãrã meꞌrã aꞌmewẽjẽgʉ̃ waꞌacʉ niwĩ. Ti macãta todʉporopʉre Quiriat-sefer wãmeticaro nimiwʉ̃.
Na ʉmʉa te diꞌtare añurõ ĩꞌabese, “To niapʉ” ni, na aporã waꞌarãtirã weeri cura Josué peꞌe aꞌtiro weeduticʉ niwĩ: “Nipeꞌtiro aꞌti diꞌtare ĩꞌasijabiꞌarã waꞌa, ‘Aꞌtiro bajuri diꞌta niꞌi’, ni ojarã waꞌaya. Tuꞌajanʉꞌcõ, yʉꞌʉ tiropʉ tojatia. Beꞌro aꞌti macã Silopʉ Õꞌacʉ̃rẽ ‘¿Deꞌro wee aꞌti diꞌtare níbocase meꞌrã dʉcawaagʉsari?’, ni sẽrĩgʉ̃ti”, nicʉ niwĩ.
*****
Mʉsã cʉ̃rẽ yʉꞌrʉnʉꞌcãcã pũrĩcã, cʉ̃ mʉsãrẽ añurõ weeꞌcaro weronojõ mejãrõta peje ñaꞌase mʉsãrẽ waꞌacã weegʉsami. Ne niꞌcʉ̃ aꞌti diꞌta añurĩ diꞌta, marĩrẽ oꞌóca diꞌtapʉ tojasome.
—Mʉsã basu nipeꞌtirã tʉꞌoropʉ “Õꞌacʉ̃rẽ ẽjõpeo siruturãti”, niapʉ.
Beꞌro ti macã sãjãrõrẽ ĩꞌoꞌcʉ hitita masã ya diꞌtapʉ waꞌa, topʉ niꞌcã macã pãacʉ niwĩ. Ti macãrẽ Luz wãme õꞌocʉ niwĩ. Tojota wãmetidecotisaꞌa yujupʉ.
Beꞌro na Õꞌacʉ̃ weetamusere ʉpʉtʉ sẽrĩcã tʉꞌogʉ, narẽ yʉꞌrʉoato nígʉ̃, Otoniel, Cenaz macʉ̃, Caleb acabijire oꞌócʉ niwĩ.
Titare Débora wãmetigo Õꞌacʉ̃ yere weremʉꞌtãgõ Israe curuacjãrãrẽ na aꞌpepũrĩsere apo, sʉꞌori añurõ nisetiri masõ nico niwõ. Co Lapidot nʉmo nico niwõ.
Israe curuacjãrã Jabĩ́rẽ, cananeo masã wiogʉ meꞌrã aꞌmewẽjẽrã, nemorõ tutuarã waꞌacãrã niwã. Tojo wee siapeꞌe meꞌrã narẽ wẽjẽpeꞌobutiacãrã niwã.
Aꞌtota yucueya yujupʉ. Yʉꞌʉ mʉꞌʉrẽ ẽjõpeosere ĩꞌogʉ̃, apeyenojõ oꞌosĩꞌrĩsaꞌa, nicʉ niwĩ.
Ti ñamirẽ Õꞌacʉ̃ mejãrõta weecʉ niwĩ tja. Oveja poari diaꞌcʉ̃ aco marĩcaro niwʉ̃. Diꞌta nipeꞌtiropʉre ñocõa ʉꞌseco acoticaro niwʉ̃.
Gedeṍ quetiwerecoꞌterãrẽ weredutigʉ, Efraĩ́pʉ opa buꞌpa nirõpʉ oꞌócʉ niwĩ. Aꞌtiro ni queti oꞌócʉ niwĩ: “Madianita masã meꞌrã aꞌmewẽjẽrã aꞌtia. Dia Jordã́ pẽꞌarĩ maa ʉ̃ꞌcʉ̃atiropʉ Bet-bara wãmetiropʉ na dʉporo nitojaya. Na pẽꞌarĩ nírã, cãꞌmotaꞌaya”, nicʉ niwĩ. Tojo weerã Efraĩ́ ya curuacjãrã surara Gedeṍ dutiꞌquere weecãrã niwã.
”Mʉsãrẽ sẽrĩtiñaꞌgʉ̃ti. ¿Mʉsã Abimelere wiogʉ sõrõrã, queoro weeati? ¿Mʉsã Gedeṍ, cʉ̃ põꞌrãrẽ queoro weeati? ¿Cʉ̃ mʉsãrẽ añurõ weeꞌcaronojõta weeati?
Tojo nicã amonita masã Judácjãrã, Benjamícjãrã, Efraĩ́cjãrã meꞌrã aꞌmewẽjẽrãtirã, dia Jordã́pʉ pẽꞌaticãrã niwã. Tojo weerã Israe curuacjãrã pũrõ wioro tʉꞌoñaꞌcãrã niwã.
Topʉ nírã, Israe curuacjãrã edomita masã wiogʉre queti wererãrẽ oꞌócãrã niwã. Cʉ̃rẽ aꞌtiro nicãrã niwã: “Ʉ̃sã mʉsã ya diꞌtapʉ yʉꞌrʉtẽrĩwãꞌcãcã, ‘Añurõsaꞌa’ niña”. Edomita masã wiogʉ peꞌe narẽ yʉꞌrʉtẽrĩcã ʉaticʉ niwĩ. Moabita masã wiogʉ quẽꞌrãrẽ mejãrõta sẽrĩcãrã niwã. Cʉ̃ quẽꞌrã cʉ̃ ya diꞌtare narẽ yʉꞌrʉtẽrĩcã ʉaticʉ niwĩ. Tojo weerã Israe curuacjãrã Cadespʉ tojacãrã niwã.
—¿Mʉꞌʉta niti yʉꞌʉ nʉmo meꞌrã ucũꞌcʉ? ni sẽrĩtiñaꞌcʉ niwĩ.
—Core miirã waꞌaya. Yʉꞌʉ tʉꞌsago niamo, nicʉ niwĩ.
Tere ĩꞌagʉ̃, Sansón mañecʉ̃ níꞌcʉ cʉ̃ macõrẽ na omocã dʉꞌtecã coꞌteꞌcʉ peꞌere numisocʉ niwĩ.
Burro ʉséca õꞌa meꞌrã mil ʉmʉarẽ wẽjẽcãꞌpʉ”, nicʉ niwĩ.
Tojo weego cʉ̃ cãrĩrĩ cura Dalila cʉ̃ poarire siete dari seepaꞌtaꞌquere suꞌti suꞌaropʉ suꞌa aꞌmesʉꞌocũuco niwõ. Tojo weetuꞌaja, tuturire diꞌtapʉ paabiꞌanʉꞌcõ, co suꞌaꞌque darire dʉꞌteñeꞌecũuco niwõ.
1-2 Israe curuacjãrãrẽ wiorã sʉꞌori nisetiri masã narẽ wejepeocaterore ti diꞌtapʉre acoro pejatiyucã, ʉpʉtʉ ʉjʉaboase nicaro niwʉ̃. Tojo weegʉ titare niꞌcʉ̃ Belẽcjʉ̃ Judá ya curuacjʉ̃ Elimelec wãmetigʉ “Marĩ Moab diꞌtapʉ yoaticã nisetirã waꞌarã”, nicʉ niwĩ. Cʉ̃ nʉmo Noemí, cʉ̃ põꞌrã ʉmʉa Mahlón, Quelión meꞌrã waꞌacʉ niwĩ. Na efrateo masã Belẽcjãrã nicãrã niwã. Moapʉ eta, topʉ niseticãrã niwã.
—Yʉꞌʉre cãpũpʉ na oteꞌcaropʉ waꞌacã weeya. Apetero weegʉ niꞌcʉ̃ te põꞌrãrĩ dʉteri masʉ̃ yʉꞌʉre añurõ wéégʉ, cʉ̃ beꞌro cebada dʉtestedijosere “Mʉꞌʉ seesirutucã añurõsaꞌa”, nibosami.
Rut co mañecõrẽ wereco niwõ:
—¿Yʉꞌʉ macʉ̃ nʉmo níꞌco, mʉꞌʉrẽ añurõ waꞌamiatito?
Beꞌro Noemí wĩꞌmagʉ̃rẽ wʉamii, cʉ̃rẽ ĩꞌanʉrʉ̃, coꞌte masõco niwõ.
Mardoqueo nipeꞌtise tojo waꞌasere masĩgʉ̃, cʉ̃ bʉjawetisere ĩꞌogʉ̃, cʉ̃ ye suꞌtire tʉ̃ꞌrẽcʉ niwĩ. Tojo nicã suꞌti wãquĩsenojõrẽ sãña, cʉ̃ dʉpoapʉre nujãrẽ ṍrẽ́peocʉ niwĩ. Tojo nicã, ʉpʉtʉ ñaꞌarõ tʉꞌoñaꞌgʉ̃, dʉjasewãꞌa, nipeꞌtiri macãpʉ caricũsijacʉ niwĩ. Téé wiogʉ ya wiꞌi sãjãarõ tiropʉ caricũejacʉ niwĩ. Tojo suꞌti sãñarãnojõrẽ ne topʉre sãjãadutiticãrã niwã. Tojo nicã, apeye macãrĩpʉ wiogʉ cʉ̃ judío masãrẽ wẽjẽdutioꞌose etacaro niwʉ̃. Tojo weerã judío masã te macãrĩpʉ nirã́ ñaꞌabutiaro tʉꞌoñaꞌcãrã niwã. Na bʉjawetisere ĩꞌorã, beꞌticãrã niwã. Uti, ʉpʉtʉ caricũcãrã niwã. Pãjãrã nujã buꞌipʉ cũña, tojo nicã suꞌti wãquĩsenojõrẽ sãñacãrã niwã.
Wiogʉ tojo níca beꞌro maata Amán cʉ̃rẽ ĩꞌatuꞌtimiꞌcʉre cʉ̃ wiogʉre “Tojo weeroʉaꞌa” níꞌquere weecʉ niwĩ. Tojo weegʉ Mardoqueore wiogʉ suꞌti sãñasenojõrẽ sãa, niꞌcʉ̃ wiogʉ yagʉ cabayu buꞌipʉ miipeo, macã decopʉ cʉ̃rẽ sʉꞌori aꞌtiro ni caricũsijacʉ niwĩ: “Wiogʉ masʉ̃rẽ cʉ̃ añurõ weesĩꞌrĩgʉ̃rẽ aꞌtiro añurõ weeĩꞌomi,” ni caricũcʉ niwĩ.
Cʉ̃ tojo weecã ĩꞌagʉ̃, tiwʉre dutigʉ cʉ̃ tiropʉ dijaa, cʉ̃rẽ nicʉ niwĩ:
Yʉꞌʉ ʉ̃ꞌcʉ̃abutiaropʉ dijatasʉ.
Mujĩpũ cʉ̃ asimʉjãticã, Õꞌacʉ̃ wĩꞌrõ mujĩpũ mʉjãtiro peꞌe asi wẽetuumʉjãticã weecʉ niwĩ. Joná cʉ̃ dʉpoa diacjʉ̃ asiquepeoyucã, “Yʉꞌʉ tʉꞌomasĩse peꞌtia waꞌasaꞌa”, ni tʉꞌoñaꞌcʉ niwĩ. “Wẽrĩa waꞌaroʉasaꞌa. Yʉꞌʉ wẽrĩcã, nemorõ añurõsaꞌa”, nicʉ niwĩ.
Aꞌtiro ni ojaduticʉ niwĩ:
Cʉ̃ tojo weedutisere Jeremía Õꞌacʉ̃ ye queti weremʉꞌtãrĩ masʉ̃ cʉ̃ ojaꞌque queoro waꞌacaro niwʉ̃. Aꞌtiro ojacʉ niwĩ:
Cʉ̃ tojo nicã tʉꞌogʉ, Jesú “Wãmeyeya. Nipeꞌtise Õꞌacʉ̃ marĩrẽ weedutiꞌcaronojõta weeroʉaꞌa. Añucãꞌrõsaꞌa”, nicʉ niwĩ. Cʉ̃ tojo nicã tʉꞌogʉ, Juã “Jaʉ” ni, cʉ̃rẽ wãmeyecʉ niwĩ.
Tocjãrã masã naꞌitĩꞌarõpʉ nirã́ weronojõ Õꞌacʉ̃rẽ masĩtisama.
Aꞌte weronojõ bajuyoropʉ yʉꞌʉ ʉaronojõ añurõ weesetiya. Mʉsã añurõ weecã ĩꞌarã, ãpẽrã quẽꞌrã marĩ pacʉ ʉꞌmʉsepʉ nigʉ̃rẽ ‘Añuyʉꞌrʉgʉ nimi’, ni eꞌcatirãsama.
Mʉsãrẽ mairã diaꞌcʉ̃rẽ maꞌírã, ¿ñeꞌenojõrẽ mʉsã Õꞌacʉ̃ oꞌoatjere bocabosaʉ? Niyeru wapaseeri masã quẽꞌrã tojota weema. Na ñaꞌarã nimirã, na meꞌrãcjãrãrẽ maꞌisama.
Tojo weecã, ãpẽrã mʉsã beꞌtisere masĩsome. Marĩ pacʉ diaꞌcʉ̃ marĩ yaꞌyioro weesere ĩꞌapeꞌogʉ masĩgʉ̃sami. Cʉ̃ mʉsãrẽ añusere oꞌogʉsami”, nicʉ niwĩ Jesú.
”Mʉsãrẽ ãpẽrã añurõ weemeꞌrĩcã ʉasaꞌa. Mʉsã quẽꞌrã tojota narẽ añurõ weemeꞌrĩcãꞌña. Moisé dutiꞌque, tojo nicã Õꞌacʉ̃ ye quetire weremʉꞌtãrĩ masã ojaꞌque tojo weedutiꞌi.
Cʉ̃ tojo nicã tʉꞌogʉ, Jesú nicʉ niwĩ:
Tojo waꞌacã ĩꞌarã, cʉ̃ buꞌerã ĩꞌamarĩarã, aꞌtiro nicãrã niwã:
—Duti moorã ocoyedutirã duturure aꞌmatisama. Dutitirã pũrĩcã aꞌmasama.
Cʉ̃ tojo nimicã, na wijááca beꞌroacãta nipeꞌtiro ti diꞌtapʉ cʉ̃ narẽ yʉꞌrʉoꞌquere werestepeꞌocãꞌcãrã niwã.
Tojo nicã yʉꞌʉre ẽjõpeose buꞌiri to cjase diꞌta wiorã tiropʉ miarãsama. Narẽ yé quetire wereya. Tojo nicã ãpẽrã judío masã nitirãrẽ wererãsaꞌa.
Jesú ʉ̃sã docere wéréca beꞌro waꞌa waꞌawĩ. Galileapʉ nise macãrĩrẽ buꞌecusiagʉ waꞌawĩ.
Narẽ tojo níca beꞌro Jesú cʉ̃ pacʉ Õꞌacʉ̃rẽ aꞌtiro niwĩ:
Ãꞌrĩ yʉꞌʉre daꞌracoꞌtegʉ, yʉꞌʉ beseꞌcʉ nimi.
Mʉsã aña weronojõ pũrĩrã niꞌi. Ñaꞌarã nitjĩarã, ¿deꞌro wee añusere ucũmasĩbosaʉ? Marĩrẽ ñaꞌase púúturo, ñaꞌaseta marĩ ucũse wijaꞌa. Añuse nicã, añuseta wijaꞌa.
Apeye otese cape pota waꞌteropʉ bʉrʉqueꞌasaꞌa. Pota peꞌe tere pĩꞌrĩyʉꞌrʉa, wẽjẽcãꞌsaꞌa.
Tere ĩꞌarã, cʉ̃rẽ daꞌracoꞌterã na wiogʉpʉre wererã waꞌasama: “Wiogʉ, marĩ oteꞌque añuse cape diaꞌcʉ̃ nimiwʉ̃to”, nisama. “¿Deꞌro wee aꞌte ñaꞌase cape aꞌtipari?” nisama.
Aꞌti ʉmʉco peꞌticã, tojota waꞌarosaꞌa. Õꞌacʉ̃rẽ werecoꞌterã ʉꞌmʉsecjãrã aꞌtirãsama. Añurã, ñaꞌarãrẽ dʉcawaanʉꞌcõrãsama.
Jesú ape pãꞌrẽpʉ pẽꞌajagʉ, dijanʉꞌcãwĩ. Beꞌro masã pãjãrãrẽ bocaejapejawĩ. Narẽ ĩꞌagʉ̃, pajañaꞌwĩ. Dutitirã na miaꞌcãrãrẽ yʉꞌrʉowĩ.
—Mʉꞌʉ quẽꞌrã ʉ̃sãrẽ mʉꞌʉ yaro suꞌtiro sumutopʉ ñeꞌeñaꞌduticureya, niwã. Nipeꞌtirã tojo weerã́ yʉꞌrʉonoꞌpeꞌticãꞌwã.
Beꞌro Jesú Genesarepʉ níꞌcʉ Tiro, Sidṍ wãmetise macãrĩpʉ waꞌawĩ. Tocjãrã judío masã nitiwã.
Tere baꞌarã numia, wĩꞌmarã baꞌpaqueonoꞌña marĩrõ ʉmʉa seꞌsaro baꞌparitisetiri mil niwã.
Yʉꞌʉ mʉꞌʉrẽ ʉꞌmʉsepʉ marĩ wiogʉ nirõpʉ cja sawire oꞌogʉti. Tojo weero aꞌti nucũcãpʉre mʉꞌʉ cãꞌmotaꞌacã, ʉꞌmʉsepʉ quẽꞌrãrẽ cãꞌmotaꞌanoꞌrõsaꞌa. Mʉꞌʉ aꞌti nucũcãpʉre dʉꞌtecũucã, ʉꞌmʉsepʉ quẽꞌrãrẽ dʉꞌtecũunoꞌrõsaꞌa. Aꞌti nucũcãpʉre “Tojota weeato” nicã, ʉꞌmʉsepʉ quẽꞌrãrẽ tojota waꞌarosaꞌa, niwĩ Jesú.
Jesú narẽ yʉꞌticʉ niwĩ:
—Ʉꞌmʉsepʉre ¿noanojõ ʉ̃sã mʉꞌʉ besecṹúꞌcãrã ãpẽrã yʉꞌrʉoro niyʉꞌrʉnʉꞌcãgʉ̃sari? niwʉ̃.
Cʉ̃ deꞌro wee wapayeta basioticã ĩꞌagʉ̃, wiogʉ cʉ̃rẽ, cʉ̃ nʉmorẽ, cʉ̃ põꞌrãrẽ, nipeꞌtise cʉ̃ cʉosere ãpẽrãpʉre duaturiadutisami. Cʉ̃ wapamoosere wapayedʉodutigʉ tojo weesami.
Beꞌro ãpẽrã na põꞌrãrẽ Jesú tiropʉ miiejawã. Narẽ ñapeo, Õꞌacʉ̃rẽ sẽrĩbosadutirã tojo weewã. Na tojo weecã, ʉ̃sã wĩꞌmarãrẽ miiejarãrẽ tuꞌtiwʉ:
Ãpẽrã nipeꞌtirã yʉꞌʉre ẽjõpeose buꞌiri na ye wiꞌserire, na acawererãrẽ, na pacʉsʉmʉarẽ, na põꞌrãrẽ, na ye diꞌtare duꞌucũuwãꞌcãrã quẽꞌrãrẽ aꞌtiro waꞌarosaꞌa. Peje waro na cõꞌawãꞌcãꞌque nemorõ ñeꞌenemorãsama. Tojo nicã Õꞌacʉ̃ meꞌrã catinuꞌcũrãsama.
Na tojo nicã, Jesú narẽ niwĩ:
—Dʉporocjʉ̃pʉ wiogʉ níꞌcʉ Davi pãrãmirẽ eꞌcatise oꞌorã. Añurõ waꞌato ãꞌrĩ Õꞌacʉ̃ oꞌóꞌcʉre. Ʉꞌmʉsecjãrã cʉ̃rẽ “Añubutiami” ni, eꞌcatise oꞌoato, ni caricũwãꞌcãwã.
Beꞌro na basu aꞌmerĩ niwã:
Na cõꞌáca pjĩ meꞌrã ãpẽrã peꞌe añurõ tutuari wiꞌi yeenʉꞌcãmʉjãsama.
Cʉ̃ tojo nicã tʉꞌorã, na yʉꞌtiwã:
—Cristo, Õꞌacʉ̃ beseꞌcʉ Davi pãrãmi nituriagʉ nicã, to pũrĩcãrẽ ¿deꞌro weegʉ Davi Espíritu Santu tutuaro meꞌrã ucũgʉ̃, cʉ̃rẽ “Yʉꞌʉ wiogʉ nimi”, nipari? Marĩ, marĩ pãrãmirẽ “Yʉꞌʉ wiogʉ nimi”, niweꞌe. Davi Õꞌacʉ̃ beseꞌcʉre ucũyugʉ, aꞌtiro ojacʉ niwĩ:
»Mʉsã basu diacjʉ̃ weeweꞌe. Ãpẽrã quẽꞌrãrẽ sʉꞌori diacjʉ̃ weeweꞌe. Tojo weerã mʉsã Õꞌacʉ̃ ye cjasere buꞌérã, caperi bajutirã aꞌmerĩ sʉꞌori tʉ̃awãꞌcãrã weronojõ niꞌi. Moisé cʉ̃ ojaꞌque, mejõ niseacã dutise peꞌere wãcũyʉꞌrʉrã, apeye paca peꞌere weeweꞌe.
Tojo waꞌacã, pãjãrã yʉꞌʉre ẽjõpeomiꞌcãrã ẽjõpeoduꞌurãsama. Na aꞌmetuꞌti, ãpẽrã wiorãpʉre buꞌiri daꞌredutirã oꞌorãsama.
Na, ne “Mejẽcã waꞌarosaꞌa”, ni wãcũmaꞌaticãrã niwã. Beꞌro acoro pejaa, narẽ dia miorĩ curapʉ tʉꞌomasĩcãrã niwã. Yʉꞌʉ Õꞌacʉ̃ macʉ̃ masʉ̃ weronojõ upʉtigʉ aꞌtiri cura quẽꞌrãrẽ masã mejãrõta weerãsama.
—Yʉꞌʉ aꞌti turipʉ apaturi aꞌtigʉ, masãrẽ oꞌoatje aꞌte queose weronojõ niꞌi. Niꞌcʉ̃ masʉ̃ ape diꞌtapʉ waꞌagʉ, cʉ̃rẽ daꞌracoꞌterãrẽ pijiosami. Narẽ cʉ̃ yere coꞌtedutigʉ cũusami.
Yʉꞌʉ aperopʉ sijacã, yʉꞌʉre cãrĩse oꞌotiwʉ. Yʉꞌʉre suꞌti dʉꞌsacã, sãatiwʉ. Yʉꞌʉ dutiticã, yʉꞌʉ buꞌiri daꞌreri wiꞌipʉ nicã quẽꞌrãrẽ, ĩꞌarã waꞌatiwʉ.”
Naꞌiqueꞌaca beꞌro Jesú ʉ̃sã cʉ̃ buꞌerã doce meꞌrã baꞌadujiwĩ.
Topʉ waꞌagʉ, Pedro, tojo nicã Zebedeo põꞌrã pʉarãrẽ miawĩ. Cʉ̃ ʉpʉtʉ waro bʉjaweti, wãcũqueꞌticʉ niwĩ.
Beꞌro Jesure paꞌia wiogʉ Caifá tiropʉ miacãrã niwã. Topʉre Moisé ojaꞌquere buꞌeri masã, tojo nicã judío masã bʉcʉrã nerẽyutojacãrã niwã.
—Yʉꞌʉ diacjʉ̃ta ucũticã, Õꞌacʉ̃ yʉꞌʉre buꞌiri daꞌreato. Yʉꞌʉ mʉsã ucũgʉ̃rẽ ne masĩtisaꞌa, nicʉ niwĩ.
Pilato masãrẽ besewʉaropʉ dujicʉ niwĩ. Cʉ̃ topʉ dujicã, cʉ̃ nʉmo aꞌtiro queti oꞌóco niwõ: “Cʉ̃ masʉ̃ buꞌiri moogʉ̃rẽ mejẽcã weeticãꞌña. Ñamipʉ cʉ̃rẽ tojo waꞌatjere wiobutiaro quẽꞌeasʉ”, ni queti oꞌóco niwõ.
Beꞌro curusa docapʉ surara cʉ̃rẽ coꞌterã ejanujãwã.
Ti tuti põtẽorõpʉ María Magdalena, tojo nicã apego María ĩꞌadujicãrã niwã.
—Õꞌacʉ̃ yʉꞌʉre wiogʉ sõrõtojami. Nipeꞌtiro ʉꞌmʉse, aꞌti diꞌtare dutimasĩꞌi.
Na tojo weecã ĩꞌagʉ̃, Jesú nicʉ niwĩ:
Jesú cʉ̃rẽ pajañaꞌgʉ̃, cʉ̃rẽ yʉꞌrʉogʉ daꞌrañaꞌa, aꞌtiro nicʉ niwĩ:
—Duti moorã ocoyeri masʉ̃rẽ aꞌmatisama. Dutitirã pũrĩcã ocoyegʉre aꞌmasama. “Añurã niꞌi” nirãrẽ aꞌmagʉ̃ aꞌtitiwʉ. “Ñaꞌarã niꞌi” nirã́ peꞌere yʉꞌrʉogʉ aꞌtiwʉ, nicʉ niwĩ.
Cʉ̃ pãjãrãrẽ yʉꞌrʉocʉ niwĩ. Tojo weerã nipeꞌtirã dutitirã cʉ̃rẽ ñeꞌeñaꞌsĩꞌrĩrã, cʉ̃ tiropʉ diaꞌcʉ̃ tuuwãꞌcãcãrã niwã. Cʉ̃rẽ ñeꞌese meꞌrã yʉꞌrʉrãsaꞌa ni wãcũrã, tojo weecãrã niwã.
—¿Noanojõ nisari yʉꞌʉ paco, yʉꞌʉ acabijirã? nicʉ niwĩ.
22-23 Aꞌte weronojõ todʉporopʉ masã masĩnoꞌña marĩꞌquere masĩnoꞌrõsaꞌa. Yaꞌyioropʉ níꞌque quẽꞌrã bajuarosaꞌa. Oꞌmeperi cʉorãnojõ aꞌtere añurõ tʉꞌoya, nicʉ niwĩ. Yé queti masĩnoꞌña marĩmiꞌque beꞌropʉre sĩꞌocja boꞌreyuro weronojõ masĩpeꞌticãꞌnoꞌrõsaꞌa nígʉ̃, tojo nicʉ niwĩ.
Cʉ̃ masãperi waꞌteropʉ ninuꞌcũcʉ niwĩ. Ne niꞌcʉ̃ cʉ̃rẽ dʉꞌtecũumasĩticãrã niwã. Cõme dari meꞌrã quẽꞌrãrẽ ne basioticaro niwʉ̃.
Na masã pãjãrã waꞌteropʉ niꞌcõ numio dí mejã dutitigo nico niwõ. Co tere dutitiro doce cʉ̃ꞌmarĩ yʉꞌrʉcaro niwʉ̃.
Na tojo nicã tʉꞌogʉ, Jesú aꞌtiro nicʉ niwĩ:
Beꞌro co paco tiro waꞌa, sẽrĩtiñaꞌco niwõ:
Nipeꞌtirã baꞌa yapicãrã niwã.
Mʉsã, masã na weemʉjãtiꞌquere weesiruturãtirã, Õꞌacʉ̃ dutise peꞌere duꞌucũuꞌu, ni yʉꞌticʉ niwĩ.
Beꞌro co wiꞌipʉ tojaa waꞌaco niwõ. Topʉ tojaatago, co macõrẽ co cũñarõpʉ pesacã ĩꞌaco niwõ. Wãtĩ copʉre nimiꞌcʉ wijaatojacʉ niwĩ.
Cʉ̃ buꞌerã cʉ̃ nisere tʉꞌotirã, na basu nicãrã niwã:
Pedro tojo níꞌquere Jesú ne ãpẽrãrẽ weredutiticʉ niwĩ.
Yʉꞌʉ peꞌe mʉsãrẽ nigʉ̃ti. Elía aꞌtitojacʉ niwĩ. Cʉ̃rẽ Õꞌacʉ̃ ye queti ojáca pũrĩpʉ níꞌcaronojõta queoro waꞌacaro niwʉ̃. Masã cʉ̃rẽ noꞌo weesĩꞌrĩsere weecãrã niwã, nicʉ niwĩ.
—Yʉꞌʉ Õꞌacʉ̃ macʉ̃ masʉ̃ weronojõ upʉtigʉre wiorãpʉre oꞌorãsama. Beꞌro yʉꞌʉre wẽjẽrãsama. Na tojo weemicã, iꞌtia nʉmʉ beꞌro masãgʉ̃saꞌa tja, nicʉ niwĩ.
Õꞌacʉ̃ nipeꞌtise cʉ̃ ne waro weenʉꞌcãcateropʉre ʉmʉ, numio weecʉ niwĩ.
Jesú narẽ ĩꞌagʉ̃ta ĩꞌa, nicʉ niwĩ:
Na Jerusalẽ́pʉ majãrã, Jericópʉ etacãrã niwã. Beꞌro ti macãpʉ Jesú cʉ̃ buꞌerã meꞌrã yʉꞌrʉacʉ niwĩ. Pãjãrã masã cʉ̃rẽ sirutucãrã niwã. Topʉ Bartimeo wãmetigʉ Timeo macʉ̃ caperi bajunoꞌtigʉ maꞌa sumutopʉ niyeru sẽrĩdujicʉ niwĩ.
Yoaropʉ maꞌa sumuto higuera wãmeticjʉ niꞌcãgʉ̃ añurõ pũrĩticjʉre ĩꞌacʉ niwĩ. Beꞌro tigʉ tiro dʉcatisaꞌaba nígʉ̃, ĩꞌagʉ̃ waꞌacʉ niwĩ. Pũrĩ peje diaꞌcʉ̃ nicaro niwʉ̃. Dʉcatiritero niticaro niwʉ̃.
—Masĩtisaꞌa, niyʉꞌrʉocãꞌcãrã niwã. Tere tʉꞌogʉ, Jesú narẽ nicʉ niwĩ:
—To pũrĩcãrẽ César, romano wiogʉ wapayedutisenojõrẽ cʉ̃rẽ oꞌoya. Õꞌacʉ̃ ye peꞌema cʉ̃rẽ oꞌoya. Cʉ̃ weedutisere weeya, nicʉ niwĩ.
Mʉꞌʉ to dujicã, mʉꞌʉrẽ ĩꞌatuꞌtiꞌcãrãrẽ docaqueꞌacã weegʉti”, nicʉ niwĩ Õꞌacʉ̃, ni ojacʉ niwĩ Davi.
Wesepʉ tõꞌogʉ̃ quẽꞌrã ne wiꞌipʉ tojaa, duregʉ waꞌaticãꞌña.
Jesú peꞌe narẽ nicʉ niwĩ:
—Mʉsã nipeꞌtirã aꞌti ñami uirã, yʉꞌʉre cõꞌawãꞌcãpeꞌtia waꞌarãsaꞌa. Mʉsã tojo weeatje Õꞌacʉ̃ ye queti ojáca pũrĩpʉ nírõnojõta waꞌarosaꞌa. Aꞌtiro ojanoꞌwʉ̃: “Yʉꞌʉ oveja coꞌtegʉre wẽjẽnoꞌcã weegʉsaꞌa. Tojo weecã, cʉ̃ yarã oveja noꞌo ʉaro omastearãsama”, niwʉ̃.
Jesú masãrẽ nicʉ niwĩ:
—Cʉ̃rẽ masĩtisaꞌa. Ñeꞌenojõrẽ ucũgõ ucũsaꞌa. Tʉꞌomasĩtisaꞌa, nicʉ niwĩ.
—¿Deꞌro weegʉ tojo weebosari? Ãꞌrĩ ne cãꞌrõ ñaꞌarõ weeticʉ niami, nicʉ niwĩ.
—Ĩꞌanirã marĩ yujupʉ. Elía yʉꞌrʉogʉ aꞌtigʉ aꞌtigʉsami cʉ̃rẽ.
Noꞌo yʉꞌʉre ẽjõpeo, wãmeyenoꞌgʉ̃ yʉꞌrʉonoꞌgʉ̃sami. Yʉꞌʉre ẽjõpeotigʉ pũrĩcã buꞌiri daꞌrenoꞌgʉ̃sami.
Beꞌro, cʉ̃ nʉmo Isabe nijĩpaco tojaco niwõ. Niꞌcãmocʉse mujĩpũrĩ co ne wijatico niwõ.
Beꞌro María aꞌtiro nico niwõ:
Nipeꞌtirã na tojo wereturiasere masĩrã, pũrõ wãcũcãrã niwã. Cʉ̃ Õꞌacʉ̃ tutuaro meꞌrã bajuacã ĩꞌarã, aꞌmerĩ sẽrĩtiñaꞌmʉjãcãrã niwã:
Cʉ̃, cʉ̃ omocã dʉꞌteacjo María meꞌrã Belẽpʉ ojaõꞌodutigʉ waꞌacʉ niwĩ. Co wĩꞌmagʉ̃ cʉogo nico niwõ.
Tojo weegʉ niꞌcãrõacãrẽ yʉꞌʉ mʉꞌʉrẽ daꞌracoꞌtegʉ eꞌcatise meꞌrã wẽrĩmasĩꞌi.
Beꞌro Juã nipeꞌtiro dia Jordã́ wãmetiri maa waꞌteropʉ yʉꞌrʉwãꞌcãcʉ niwĩ. Masãrẽ aꞌtiro buꞌecʉ niwĩ:
—Apetero weegʉ Juã Õꞌacʉ̃ beseꞌcʉ Cristo marĩ yoacã yucueꞌcʉ nisami, ni wãcũcãrã nimiwã.
Jesú cʉ̃rẽ yʉꞌticʉ niwĩ:
Nipeꞌtirã Jesure añurõ ucũcãrã niwã. Cʉ̃ ucũsere tʉꞌorã, te añuse niyucã, tʉꞌomarĩa waꞌacãrã niwã. Na basu aꞌmerĩ sẽrĩtiñaꞌcãrã niwã:
—Yʉꞌʉ apeye macãrĩpʉ quẽꞌrãrẽ añuse queti, Õꞌacʉ̃ aꞌti nucũcãcjãrãrẽ wiogʉ nigʉ̃sami nisere wereroʉaꞌa. Õꞌacʉ̃ na ñaꞌarõ weeꞌquere bʉjaweti dʉcayucã, cʉ̃ yarã sãjãcã weegʉsami. Aꞌte niatjereta yʉꞌʉ pacʉ yʉꞌʉre oꞌówĩ, nicʉ niwĩ.
—Mʉꞌʉ ñaꞌarõ weeꞌquere acobojonoꞌtojaꞌa, nicʉ niwĩ.
Fariseo masã na tojo weecã ĩꞌarã, narẽ sẽrĩtiñaꞌcãrã niwã:
»Mʉsã yʉꞌʉ Õꞌacʉ̃ macʉ̃ masʉ̃ weronojõ upʉtigʉre ẽjõpeocã, masã aꞌtiro weerãsama. Mʉsãrẽ ĩꞌatuꞌtirãsama. Na meꞌrã nimiꞌcãrãrẽ cõꞌawĩrõmʉjãrãsama. Mʉsãrẽ bujicãꞌa, yabirãsama. Mʉsãrẽ “Ñaꞌarã nima”, nirãsama. Narẽ tojo weenoꞌrã eꞌcatiya.
Apĩ yʉꞌʉ buꞌeꞌquere tʉꞌomigʉ̃, tere queoro weetigʉ, aꞌtiro weronojõ nimi. Wiꞌi weegʉtigʉ, ne poꞌpeapʉ yeenʉꞌcãmʉjãtiro marĩrõ weesami. Beꞌro dia puꞌeejacã, ti wiꞌire aco oꞌmapõtẽo, oꞌmapĩꞌabʉrocãꞌsaꞌa. Ti wiꞌi ne cãꞌrõ dʉꞌsanʉꞌcãtisaꞌa, nicʉ niwĩ Jesú.
—Juã masãrẽ wãmeyeri masʉ̃ mʉꞌʉrẽ sẽrĩtiñaꞌdutiami. “¿Diacjʉ̃ta mʉꞌʉ ‘Masãrẽ yʉꞌrʉoacjʉ aꞌtigʉsami’ níꞌcʉta niti? o ¿apĩpʉre yucuerãsari yujupʉ?” niami, nicãrã niwã.
Fariseo yʉꞌticʉ niwĩ:
Beꞌro cʉ̃ buꞌerã “¿Deꞌro nisĩꞌrĩrõ weeti mʉꞌʉ queose wereꞌque?” ni sẽrĩtiñaꞌcãrã niwã.
28-29 Jesú cʉ̃rẽ ĩꞌagʉ̃, wãtĩ masʉ̃pʉre sãñagʉ̃rẽ “Wijaaya”, nicʉ niwĩ. Cʉ̃ cõꞌawĩrõcã ĩꞌagʉ̃, Jesú tiropʉ ejaqueꞌa, ʉpʉtʉ caricũcʉ niwĩ:
Co tojo nicã tʉꞌogʉ, Jesú core nicʉ niwĩ:
—Mʉsã narẽ baꞌase ecaya.
—Wiogʉ, marĩ aꞌtopʉ nicã añuyʉꞌrʉaꞌa. Iꞌtia wiꞌiacã weerã. Niꞌcã wiꞌi mʉꞌʉ ya wiꞌi, ape wiꞌi Moisé ya wiꞌi, ape wiꞌi Elía ya wiꞌi weerã, nicʉ niwĩ.
—Ʉ̃sã wiogʉ, narẽ buꞌiri daꞌrerã, ¿pecameꞌerẽ ʉꞌmʉsepʉ dijatiduticã ʉati? ¿Dʉporocjʉ̃ Õꞌacʉ̃ ye queti weremʉꞌtãrĩ masʉ̃ Elía weeꞌcaronojõ weeroʉati? nicãrã niwã.
“Aꞌti macã cjase ʉ̃sã dʉꞌpocãrĩpʉ diꞌta wãꞌaꞌquepʉreta paastecõꞌarãti. Aꞌti macãcjãrã buꞌiritisere ĩꞌorã, tojo weerãti”, niña. Narẽ aꞌtiro ninemoña. “Mʉsã aꞌtere masĩña. Õꞌacʉ̃ cʉ̃ wiogʉ nise mʉsã tiropʉ aꞌtiatje cãꞌrõ dʉꞌsaꞌa”, niña.
Moisé ojaꞌquere buꞌegʉ peꞌe cʉ̃rẽ añurõ wãcũcã ʉagʉ, Jesure aꞌtiro nicʉ niwĩ tja:
Na weronojõ aꞌti turicjãrã quẽꞌrã mejãrõta weeato.
Jesú masãrẽ aꞌtiro ninemocʉ niwĩ:
—Mʉsã quẽꞌrãrẽ ñaꞌarõ waꞌarosaꞌa. Ãpẽrãrẽ weepõtẽoña marĩsere dutiyʉꞌrʉocãꞌsaꞌa. Tere dutimirã, mʉsã peꞌe ne weeweꞌe.
—Niꞌcʉ̃ peje cʉori masʉ̃ nicʉ niwĩ. Cʉ̃ otéca beꞌro peje waro dʉcaticaro niwʉ̃.
Beꞌro aperopʉ ejaꞌcʉ dajasami. Cʉ̃ dajacã, queoro daꞌra bocaejanoꞌgʉ̃ eꞌcatisami.
Aꞌtiro weecã, apetero weero dʉcatibosaꞌa. Dʉcatiticãma, paacõꞌadutiya”, nicʉ niwĩ, ni werecʉ niwĩ Jesú. Tere tojo nígʉ̃, masã na dʉcayucã coꞌténigʉ̃ti yujupʉ, maata buꞌiri daꞌresome nígʉ̃, tojo nicʉ niwĩ.
Jesú masãrẽ buꞌeri cura niꞌcãrẽrã fariseo masã cʉ̃ tiropʉ etarã, aꞌtiro nicãrã niwã:
Nipeꞌtirãpʉta “Basioweꞌe”, nisama. Pijimʉꞌtãnoꞌcʉ aꞌtiro nisami: “Diꞌta niꞌcãrõacã duutuꞌajanʉꞌcõꞌo. Ti diꞌtare ĩꞌagʉ̃ waꞌagʉ weeꞌe. Wereya cʉ̃rẽ. ‘Aꞌtimasĩtiami,’ niña”, nisami.
Jesú queose meꞌrã buꞌenemocʉ niwĩ:
Cʉ̃ cʉ̃rẽ yʉꞌticʉ niwĩ: “Yʉꞌʉ cien tuturi ʉꞌse tuturi wapamooꞌo.” Tere tʉꞌogʉ, daꞌrarã wiogʉ niꞌcã papera pũrĩacãpʉ ojagʉ, cʉ̃rẽ aꞌtiro nicʉ niwĩ: “Ma, mʉꞌʉ wapamoorĩ pũrĩ niꞌi. Cincuenta ʉꞌse tuturi wapa wapayebaqueꞌoya”, nicʉ niwĩ.
Abrahã cʉ̃rẽ nicʉ niwĩ: “Moisé cʉ̃ níꞌquere, Õꞌacʉ̃ ye queti weremʉꞌtãrĩ masã na níꞌquere ẽjõpeotirã, wẽrĩꞌcʉpʉ masãa, weregʉ waꞌacã quẽꞌrãrẽ, ẽjõpeotisama”, nicʉ niwĩ.
Fariseo masã Jesure aꞌtiro sẽrĩtiñaꞌcãrã niwã:
Tojo nimicã, aꞌtigo wapewio yʉꞌʉre naꞌirõ caribomo nígʉ̃, core weetamugʉ̃ti. Yʉꞌʉ co caribocã ʉanemotisaꞌa majã. Yʉꞌʉ core põtẽotibosaꞌa majã”, nisami, nicʉ niwĩ Jesú.
—To pũrĩcãrẽ ¿noanojõ peꞌe Õꞌacʉ̃ tiropʉ waꞌamasĩrãsari?
Cʉ̃ Jesure ĩꞌasĩꞌrĩcʉ nimiwĩ. Cʉ̃ ʉꞌmʉatigʉacã nitjĩagʉ̃, pãjãrã masã niyucã, ĩꞌaticʉ niwĩ.
Jesú queose meꞌrã masãrẽ wéréca beꞌro Jerusalẽ́pʉ waꞌacʉ niwĩ.
Cʉ̃rẽ sẽrĩtiñaꞌcãrã niwã:
Paꞌia wiorã, ãpẽrã Moisé ojaꞌquere buꞌeri masã cʉ̃ tojo nirĩ curata Jesure ñeꞌesĩꞌrĩcãrã nimiwã. Te queose meꞌrã Jesú ʉ̃sãrẽta ucũgʉ̃ weesami nírã, tʉꞌomasĩcãrã niwã. Tojo weerã cʉ̃rẽ ñeꞌesĩꞌrĩmirã, masãrẽ uirã, weemasĩticãrã niwã.
Davita Salmo wãmetiri pũrĩpʉ aꞌtiro ojacʉ niwĩ:
Yʉꞌʉre ẽjõpeose buꞌiri nipeꞌtirocjãrã mʉsãrẽ ĩꞌatuꞌtirãsama.
Beꞌro masã na pã́ bʉcʉase meꞌrã morẽtiꞌquere baꞌari bosenʉmʉ nicaro niwʉ̃. Ti nʉmʉ nicã, niꞌcʉ̃ oveja wĩꞌmagʉ̃rẽ na Pascua bosenʉmʉ baꞌacjʉre wẽjẽsama.
Mʉsã tʉꞌoñaꞌcã, ¿niꞌinojõ peꞌe apĩ yʉꞌrʉoro niyʉꞌrʉnʉꞌcãsari? ¿Baꞌadujigʉ o cʉ̃rẽ baꞌase ecagʉ peꞌe? Baꞌadujigʉ peꞌe apĩ yʉꞌrʉoro niyʉꞌrʉnʉꞌcãmi. Yʉꞌʉ pũrĩcã mʉsã waꞌteropʉ nígʉ̃, mʉsã dutinoꞌgʉ̃ weronojõ niꞌi.
Cʉ̃ ñubueca beꞌro wãꞌcãnʉꞌcã, cʉ̃ buꞌerã tiropʉ waꞌacʉ niwĩ. Na bʉjawetiꞌcãrã niyucã, cãrĩꞌcãrãpʉre bocaejacʉ niwĩ.
Tojo weecã, Jesú cʉ̃rẽ majãmiĩꞌabʉrocʉ niwĩ. Topʉta Pedro Jesú cʉ̃rẽ níꞌquere wãcũcʉ niwĩ. Jesú cʉ̃rẽ aꞌtiro nicʉ niwĩ: “Niꞌcãcã ñami cãrẽꞌquẽ uuati dʉporo mʉꞌʉ iꞌtiati yʉꞌʉre ‘Cʉ̃rẽ masĩweꞌe’, nigʉ̃saꞌa”, nicʉ niwĩ.
Na “Cʉ̃́ta nimi”, nicãrã niwã. Tere tʉꞌogʉ, Herode tiropʉ cʉ̃rẽ oꞌócʉ niwĩ. Herode Galilea diꞌta wiogʉ nicʉ niwĩ. Titare cʉ̃ quẽꞌrã Jerusalẽ́pʉta nicʉ niwĩ.
Ãpẽrãrẽ pʉarã ñaꞌarõ weeri masãrẽ Jesú meꞌrã wẽjẽrãtirã miacãrã niwã.
Cʉ̃rẽ sẽrĩtoja, curusapʉ nigʉ̃rẽ miidijoo, suꞌtiro añurĩ casero meꞌrã omacʉ niwĩ. Tuꞌajanʉꞌcõ, niꞌcã tuti ʉ̃tãgãpʉ na seꞌéca tutipʉ, ne niꞌcʉ̃rẽ yaanoꞌña marĩrĩ tutipʉ cũuocʉ niwĩ.
Cʉ̃rẽ “Romano masã dutisere cõꞌagʉ̃, Israe curuacjãrã wiogʉ sãjãgʉ̃́sami”, ni wãcũmiwʉ̃. Apeyema cʉ̃rẽ wẽjẽ́ca beꞌro iꞌtia nʉmʉ waꞌaꞌa.
Tere ñeꞌe, na ĩꞌorõpʉ baꞌacʉ niwĩ.
—Ãꞌrĩta nimi yʉꞌʉ mʉsãrẽ ucũꞌcʉ. Aꞌtiro nimiwʉ̃ba: “Beꞌropʉ niꞌcʉ̃ aꞌtigʉsami. Cʉ̃ yʉꞌʉ bajuase dʉporopʉ nitojacʉ niwĩ. Tojo weegʉ cʉ̃ yʉꞌʉ nemorõ nimi”, niwĩ Juã.
Yʉꞌʉmarĩcã cʉ̃rẽ masĩticãti. Masĩtimigʉ̃, Israe curuacjãrã cʉ̃rẽ masĩato nígʉ̃ narẽ aco meꞌrã wãmeyegʉ aꞌtiwʉ, niwĩ Juã.
Jesú Natanae aꞌticã ĩꞌagʉ̃, cʉ̃rẽ niwĩ:
Tojo waꞌáca beꞌro Jesú Capernau wãmetiri macãpʉ waꞌawĩ. Cʉ̃ paco, cʉ̃ acabijirã cʉ̃ meꞌrã waꞌawã. Ʉ̃sã cʉ̃ buꞌerã quẽꞌrã waꞌawʉ. Ti macãpʉre ʉ̃sã pejeti nʉmʉrĩ niwʉ̃.
Espíritu Santu meꞌrã dʉcayusere ucũgʉ̃ weeꞌe. Espíritu Santu wĩꞌrõ weronojõ nimi. Wĩꞌrõ noꞌo ʉaro bʉsʉ wẽetuuwãꞌcãsaꞌa. Masĩnoꞌña marĩꞌi, ¿noꞌopʉ cjase aꞌtiapari? “Topʉ waꞌaro weeꞌe”, ninoꞌña marĩꞌi. Te weronojõ Espíritu Santu masãrẽ apaturi bajuaapocã weese ĩꞌanoꞌña marĩꞌi, niwĩ Jesú.
Õꞌacʉ̃ Jesucristore Espíritu Santure cʉoyʉꞌrʉmajãcã weecʉ niwĩ. Tojo weegʉ cʉ̃ pacʉ yere ucũmi.
Ʉ̃sã ñecʉ̃sʉmʉa Samariacjãrã sicʉ ʉ̃rʉ̃gʉ̃pʉ Õꞌacʉ̃rẽ ẽjõpeocãrã niwã. Mʉsã judío masã peꞌe “Jerusalẽ́pʉ Õꞌacʉ̃rẽ ẽjõpeoroʉaꞌa”, ni wãcũꞌu, nico niwõ.
Pʉa nʉmʉ Samariacjãrã meꞌrã níca beꞌro Jesú Galilea diꞌtapʉ waꞌawĩ.
—¿Deꞌro weegʉti mʉꞌʉ niꞌcãcã marĩ soodutíca nʉmʉ sauru nimicã, mʉꞌʉ cũñarõrẽ oꞌmasijati? Marĩrẽ tojo weedutiweꞌe.
Yʉꞌʉ, yé cjasere masã añurõ ucũato nisere aꞌmagʉ̃ mejẽta weeꞌe. Mʉsã yʉꞌrʉcã ʉasãꞌa. Tojo weegʉ aꞌtiro ucũꞌu.
Niꞌcãmocʉsepaga pã́ nimiꞌque ʉ̃sã baꞌadʉꞌaꞌquere seesãacãpʉma, doce piꞌseri muꞌmuse piꞌseri wijawʉ.
—Wiogʉ, te baꞌasere ʉ̃sãrẽ oꞌonuꞌcũcãꞌña.
Jesú narẽ aꞌtere Capernaupʉ judío masã nerẽrĩ wiꞌipʉ buꞌewĩ.
Cʉ̃ acabijirã Jerusalẽ́pʉ bosenʉmʉ ĩꞌarã waꞌawã. Beꞌropʉ Jesú quẽꞌrã cʉ̃ acabijirãrẽ sirutuwãꞌcãwĩ. Topʉre ne etagʉ, masã́ĩꞌotiwĩ. Cʉ̃rẽ masĩcã ʉatiwĩ.
Jesú peꞌe masãrẽ aꞌtiro niwĩ:
Nipeꞌtirã masã Jerusalẽ́pʉ bosenʉmʉ ejaꞌcãrã na ye wiꞌseripʉ dajatojaawã.
Jesú narẽ yʉꞌtiwĩ:
Yʉꞌʉ pacʉ yʉꞌʉre ĩꞌoꞌquere mʉsãrẽ wereꞌe. Mʉsã pũrĩcã mʉsã pacʉ dutiꞌquere weesaꞌa.
—Mʉꞌʉ cincuenta cʉ̃ꞌmarĩ cʉotimigʉ̃, ¿Abrahãrẽ ĩꞌarĩ?
—¿Deꞌro weegʉ mʉꞌʉ añurõ ĩꞌati?
—Aꞌyóne. ¿Mʉsã yʉꞌʉre caperi ĩꞌacã weeꞌcʉre masĩweti?
»Yʉꞌʉ ovejare añurõ coꞌtemeꞌrĩgʉ̃ weronojõ yʉꞌʉre ẽjõpeorãrẽ añurõ coꞌteꞌe. Añurõ coꞌtegʉ cʉ̃ yarã ovejare aꞌtiro weesami. Narẽ mejẽcã waꞌacã cãꞌmotaꞌagʉ wẽrĩmasĩsami.
Yʉꞌʉ pacʉ dutiꞌcaronojõ weeticãma, yʉꞌʉre ẽjõpeoticãꞌña.
Tomás “Sʉꞌrʉaꞌcʉ” na ninoꞌgʉ̃ ʉ̃sãrẽ niwĩ:
Cʉ̃ uticã ĩꞌarã, niꞌcãrẽrã judío masã niwã:
Titare Pascua judío masã bosenʉmʉ waꞌatjo cãꞌrõacã dʉꞌsawʉ. Pãjãrã masã Jerusalẽ́pʉ waꞌacãrã niwã. Na ti bosenʉmʉ dʉporo na ñaꞌarõ weeꞌquere coeyurã waꞌacãrã niwã.
Na tojo nicã tʉꞌogʉ, Felipe Andrére weregʉ waꞌawĩ. Beꞌro pʉarãpʉ waꞌa, Jesure wererã waꞌawã.
Tojo weerã añurõ cʉ̃ weesere ĩꞌamirã, ĩꞌamasĩticãrã niwã.
Jesú cʉ̃rẽ ĩꞌatuꞌtirãpʉre oꞌoacjʉre masĩtojawĩ. Tojo weegʉ tojo niwĩ.
Mʉsã aꞌmerĩ maꞌicã, ãpẽrã nipeꞌtirã mʉsãrẽ yʉꞌʉ buꞌerã nisere masĩrãsama, niwĩ Jesú.
Espíritu Santu mʉsãrẽ queoro buꞌegʉsami. Ãpẽrã aꞌti nucũcãcjãrã yʉꞌʉre ẽjõpeotirã cʉ̃rẽ masĩtirãsama. Tojo weerã cʉ̃rẽ moorãsama. Mʉsã pũrĩcã cʉ̃rẽ masĩꞌi. Cʉ̃ mʉsã meꞌrã, mʉsãpʉre ninuꞌcũgʉ̃sami.
Niꞌcʉ̃ cʉ̃ meꞌrãcjãrãrẽ wẽrĩbosagʉ, narẽ maꞌiyʉꞌrʉasami. Wẽrĩbosase nemorõ maꞌita basioweꞌe.
Cʉ̃ tojo nicã tʉꞌorã, ʉ̃sã niꞌcãrẽrã aꞌmerĩ ucũwʉ̃:
»Yʉꞌʉ na ye niatjere mʉꞌʉrẽ sẽrĩꞌi. Ãpẽrã yʉꞌʉre ẽjõpeotirã yema sẽrĩweꞌe. Yʉꞌʉre mʉꞌʉ oꞌoꞌcãrã mʉꞌʉ yarã nima. Tojo weegʉ mʉꞌʉrẽ sẽrĩꞌi.
—Jesú Nazarecjʉ̃rẽ aꞌmaꞌa, niwã.
Beꞌro niꞌcʉ̃ paꞌia wiogʉre daꞌracoꞌtegʉ, Pedro cʉ̃ oꞌmepero dʉtepãꞌrẽꞌcʉ acaweregʉ Pedrore niwĩ:
Cʉ̃ tojo nicã tʉꞌorã, na pũrõ caricũwã:
—Cʉ̃rẽ wẽjẽña. Curusapʉ paabiꞌpe wẽjẽña, niwã.
Jesú cʉ̃ wẽrĩcaterore niꞌcã nʉmʉ Pascua bosenʉmʉ waꞌatjo dʉꞌsawʉ. Ti bosenʉmʉ sauru judío masãrẽ soodutíca nʉmʉ bosenʉmʉjo waro nicaro niwʉ̃. Ti nʉmʉrẽ wẽrĩꞌcãrã curusapʉ nicã judío masã wiorã ʉaticãrã niwã. Tojo weerã na Pilato tiropʉ waꞌa, cʉ̃ yarã surarare narẽ maata wẽrĩato nírã na ye ñecãrĩrẽ paanuꞌaduticãrã niwã. Beꞌro na upʉre miidijoo, aperopʉ miaduticãrã niwã.
Jesú core sẽrĩtiñaꞌcʉ niwĩ:
Jesú cʉ̃rẽ niwĩ:
Ʉ̃sã baꞌáca beꞌro Jesú Simó Pedrore sẽrĩtiñaꞌwĩ:
cʉ̃ buꞌe yapadaꞌreoꞌquere werewʉ. Tojo nicã cʉ̃ ʉꞌmʉsepʉ mʉjãꞌquere werewʉ. Jesú ʉꞌmʉsepʉ mʉjãse dʉporo cʉ̃ buꞌerã cʉ̃ besecṹúꞌcãrãrẽ dutiro cũucʉ niwĩ na weeatjere. Espíritu Santu masĩse oꞌoro meꞌrã tere duticʉ niwĩ.
24-25 Tojo wee ti tucũpʉ nirã́ Õꞌacʉ̃rẽ aꞌtiro sẽrĩcãrã niwã:
Mujĩpũ ñamicjʉ̃ quẽꞌrã sõꞌagʉ̃ waꞌagʉsami.
Cʉ̃ aꞌtiro ojagʉ, Jesure ucũgʉ̃ weepĩ.
Jesú añugʉ̃ ñaꞌase moogʉ̃ nimiwĩ. Cʉ̃ añugʉ̃ nimicã, mʉsã cʉ̃rẽ teewʉ. Jesure duꞌuwĩrõdutitiwʉ. Masʉ̃ ñaꞌagʉ̃ masãrẽ wẽjẽgʉ̃ peꞌere duꞌudutiwʉ Pilatore.
15-16 Beꞌro Pedro quẽꞌrãrẽ wiorã nerẽrĩ tucũpʉ níꞌcãrãrẽ aperopʉ wijaaduticãrã niwã yujupʉ. Na wijááca beꞌro na seꞌsaro aꞌmerĩ ucũcãrã niwã:
Na duaꞌque wapare Jesú besecṹúꞌcãrãrẽ oꞌocʉ niwĩ. Nipeꞌtise cʉ̃ niyeru ñeꞌeꞌquere oꞌopeꞌoticʉ niwĩ. Apeyere cʉ̃ basu nʉrõcãꞌcʉ niwĩ. Na tojo weeꞌquere na seꞌsaro pʉarãta cʉ̃ nʉmo meꞌrã masĩcãrã niwã. Pedrore niyerure oꞌogʉ, “Tocãꞌrõta wapayeama”, nisoocʉ niwĩ.
Beꞌro narẽ wiorã decopʉ miaa, topʉ sãjãejacã, paꞌia wiogʉ narẽ nicʉ niwĩ:
Cʉ̃ tere weecã ĩꞌarã, cʉ̃rẽ ãpẽrã judío masã ĩꞌatuꞌticãrã niwã. Cʉ̃rẽ ĩꞌatuꞌtirã niꞌcãrẽrã niꞌcã wiꞌi judío masã nerẽrĩ wiꞌi Libertado wãmetiri curuacjãrã nicãrã niwã. Na ãpẽrãrẽ daꞌrawãꞌñacoꞌterã wijaꞌcãrã nicãrã niwã. Ãpẽrã cʉ̃rẽ dʉꞌsasowãꞌcõrã Cirenecjãrã, Alejandríacjãrã, Cilicia diꞌtacjãrã, Asia diꞌtacjãrã na meꞌrã nicãrã niwã.
Cʉ̃ ti wiꞌipʉ bʉcʉa, nipeꞌtise Egiptocjãrã na buꞌesere buꞌecʉ niwĩ. Cʉ̃ masĩse meꞌrã ucũ, nipeꞌtisere añurõ weecʉ niwĩ.
Na wẽ́rĩ́ca beꞌro ãpẽrã cʉoturia sirutucãrã niwã ti wiꞌire tja. Noꞌo na waꞌaro miamʉjãcãrã niwã. Beꞌro Josué Moisé wẽ́rĩ́ca beꞌro aꞌti diꞌta Canaápʉ aꞌtigʉ, narẽ ti wiꞌire sʉꞌori miiticʉ niwĩ. Na aꞌtopʉ aꞌticã, Õꞌacʉ̃ aꞌti diꞌtacjãrãrẽ judío masã nitirãrẽ cõꞌaõꞌomʉjãcʉ niwĩ. Na waꞌaweꞌoꞌquepʉre nicãrã niwã. Yoacã ti wiꞌipʉ Õꞌacʉ̃rẽ ẽjõpeocãrã niwã téé Davi cʉ̃ wiogʉ sãjã́ca beꞌropʉ.
Tojo weerã yai yoacã siape meꞌrã pejetiri weeĩꞌonemocã ĩꞌayurã, pãjãrã masã cʉ̃rẽ ẽjõpeonemocãrã niwã.
Cʉ̃ ñaꞌagʉ̃ nigʉ̃rẽ weronojõ na cʉ̃rẽ yabi bujirãsama.
—Diacjʉ̃ wãmetiri maꞌapʉ waꞌaya. Ti maꞌa mʉꞌʉ waꞌaro Juda ya wiꞌi nisaꞌa. Cʉ̃ ya wiꞌipʉ sãjãa, niꞌcʉ̃ Tarso wãmetiri macãcjʉ̃ Saulo wãmetigʉre sẽrĩtiñaꞌña. Niꞌcãrõacã cʉ̃ yʉꞌʉre ñubuegʉ weemi. Yʉꞌʉ cʉ̃rẽ mejẽpʉ mʉꞌʉ ti wiꞌipʉ sãjãasere ĩꞌotojapʉ. Mʉꞌʉ ti wiꞌipʉ sãjãa, cʉ̃ dʉpoare ñapeoapʉ, apaturi cʉ̃rẽ caperi ĩꞌadutigʉ tja. Quẽꞌese weronojõ ĩꞌoapʉ cʉ̃ quẽꞌrãrẽ mʉꞌʉrẽ weronojõta, nicʉ niwĩ Jesú Ananíarẽ.
Pedro cʉ̃ Lidapʉ nirĩ cura co peꞌe Jopepʉ nígõ, dutiti, wẽrĩa waꞌaco niwõ. Co wẽ́rĩ́ca beꞌro na weesetiꞌcaronojõta ãpẽrã co upʉre coecãrã niwã. Core coetojanʉꞌcõ, niꞌcã tucũ ʉꞌmʉarõca tucũpʉ peocãrã niwã.
—Yʉꞌʉ baꞌadutiꞌcãrã añurã nima. “Baꞌaya marĩrãnojõ nima”, niticãꞌña, nicʉ niwĩ.
Mʉsã tʉꞌopã nipeꞌtise judío masã na nirõpʉ waꞌaꞌquere. Juã masãrẽ buꞌe, wãmeyemʉꞌtãca beꞌropʉ Jesú buꞌenʉꞌcãwĩ Galilea diꞌtapʉre.
—Õꞌacʉ̃ judío masã nitirã quẽꞌrãrẽ na ñaꞌarõ weeꞌquere bʉjaweticã ʉasami na ʉꞌmʉsepʉ añurõ eꞌcatise bocato nígʉ̃, ni eꞌcatise oꞌocãrã niwã Õꞌacʉ̃rẽ.
—Diacjʉ̃ta niapã yʉꞌʉ ĩꞌaꞌque. Nirõta Õꞌacʉ̃ yʉꞌʉre yʉꞌrʉdutigʉ, niꞌcʉ̃ cʉ̃rẽ werecoꞌtegʉre oꞌoapĩ Herode ñaꞌarõ weeticãꞌto nígʉ̃. Tojo nicã judío masã Jesure ẽjõpeotirã nipeꞌtise yʉꞌʉre ñaꞌarõ weesĩꞌrĩsere cãꞌmotaꞌagʉ oꞌoapĩ, nicʉ niwĩ Pedro.
Mʉꞌʉrẽ niꞌcãrõacã Õꞌacʉ̃ buꞌiri daꞌregʉsami. Mʉꞌʉ caperi ĩꞌatigʉ tojagʉ́saꞌa téé Õꞌacʉ̃ ʉaro põtẽorõ, nicʉ niwĩ Pablo.
Mʉsã Õꞌacʉ̃rẽ bujicãꞌrã, cʉ̃rẽ ẽjõpeotirã tʉꞌoñaꞌña.
—Wãꞌcãnʉꞌcãña, nicʉ niwĩ. Cʉ̃ tojo nicãta buꞌpumajã, sijamasĩtimiꞌcʉ sijanʉꞌcãcʉ niwĩ.
Cʉ̃́ta nipeꞌtise masã wãcũsetisere ĩꞌagʉ̃ marĩrẽ oꞌoꞌcaronojõta na quẽꞌrãrẽ Espíritu Santure oꞌówĩ. Tojo weerã marĩ na yʉꞌrʉonoꞌcãrãpʉta nima nisere masĩꞌi.
Sila peꞌe “Yʉꞌʉ pũrĩcã aꞌtopʉ tojagʉti”, nicʉ niwĩ. Tojo weegʉ topʉ tojacãꞌcʉ niwĩ.
Co peje nʉmʉrĩ tojo nicusiawõ. Beꞌro Pablo caributi, majãmiĩꞌa, wãtĩ copʉre nigʉ̃rẽ niwĩ:
Na tojo nicã tʉꞌorã, Pablo, Sila buꞌiri daꞌreri wiꞌipʉ níꞌcãrã wijaawãꞌcã, Lidia ya wiꞌipʉ waꞌacãrã niwã tja. Topʉ Jesure ẽjõpeorãrẽ wãcũtutuanemocã weecãrã niwã. Beꞌro ti macãpʉ níꞌcãrã waꞌa waꞌacãrã niwã.
—Yʉꞌʉ ĩꞌacã, mʉsã ẽjõpeorãnojõrẽ añurõ ẽjõpeosetiꞌi.
Mʉsã judío masã ye dutise niyucã, mʉsã basu apoya. Yʉꞌʉ pũrĩcã tere ne besesome, nicʉ niwĩ.
Tojo weegʉ Pablo cʉ̃ basu waꞌatimicã, ãpẽrã cʉ̃ ye suꞌti buꞌicjase tuweecũuꞌque suꞌtire, cʉ̃ ye nesurire miamʉjãcãrã niwã dutitirã tiro, wãtĩa sãjãnoꞌcãrã tiropʉ. Te meꞌrã dutitimiꞌcãrã yʉꞌrʉamʉjãcãrã niwã. Wãtĩa sãjãnoꞌcãrãrẽ cõꞌawĩrõmʉjãnoꞌcãrã niwã.
“Mʉsã tere coꞌterã niweꞌe”, ne niꞌcʉ̃ marĩrẽ nímasĩtisami. Tojo weerã mʉsã uasere tocãꞌrõta duꞌuya. Diacjʉ̃ wãcũmʉꞌtãtimirã, ñaꞌarõ weeticãꞌña.
Na yʉꞌʉre “Tojo weerãsama” nimigʉ̃, wãcũqueꞌtiweꞌe. Yʉꞌʉ catiri ʉmʉcore maꞌiweꞌe. Marĩ wiogʉ Jesú cʉ̃ daꞌrase cũuꞌque pũrĩcãrẽ peꞌosĩꞌrĩsaꞌa. Õꞌacʉ̃ masã nipeꞌtirãrẽ maꞌimi nise quetire weredutiwĩ yʉꞌʉre.
To beꞌro ʉ̃sã, ʉ̃sã ye dure, Jerusalẽ́pʉ waꞌa waꞌawʉ.
Cʉ̃ tojo nicã tʉꞌogʉ, surara wiogʉ “Jaʉ. Ucũña”, ni yʉꞌticʉ niwĩ. Tojo weegʉ Pablo mʉjãrõpʉ nuꞌcũgʉ̃ta, omocã meꞌrã masãrẽ diꞌtamarĩdutiwĩ. Na diꞌtamarĩcã ĩꞌa, Pablo masãrẽ na ye hebreo ye meꞌrã ucũwĩ.
Cʉ̃ tojo nicã tʉꞌogʉ, surara cʉ̃rẽ dutibutiagʉ peꞌere weregʉ waꞌacʉ niwĩ:
—Niꞌcãcã meꞌrã Pablore wẽjẽtimirã, ne cãꞌrõacã baꞌati, sĩꞌrĩti weerã. Cʉ̃rẽ wẽjẽtojarãpʉ baꞌa, sĩꞌrĩrã. Wẽjẽtimirã, baꞌa, sĩꞌrĩcãma, Õꞌacʉ̃ marĩrẽ buꞌiri daꞌreato, ni apoyucãrã niwã.
Féli ti pũrĩrẽ buꞌetojanʉꞌcõ, Pablore “¿Noꞌocjʉ̃pʉ niti mʉꞌʉ?” ni sẽrĩtiñaꞌcʉ niwĩ. Cʉ̃ “Cilicia diꞌtacjʉ̃ niꞌi” nicã tʉꞌogʉ,
Pablo aꞌtere werecʉ niwĩ cʉ̃rẽ:
Ape nʉmʉ Agripa, cʉ̃ maꞌmio Berenice na añuse wiorã suꞌti sãñase meꞌrã na nerẽwʉari tucũjopʉ sãjãacãrã niwã. Ãpẽrã surara wiorã, ti macãcjãrã wiorã quẽꞌrã na meꞌrã sãjãacãrã niwã. Na nerẽtojaca beꞌro Festo Pablore pijidutioꞌocʉ niwĩ.
—Pablo, mʉꞌʉ maatigʉ weeꞌe. Ʉpʉtʉ mʉꞌʉ buꞌese ye buꞌiri mʉꞌʉ tʉꞌomasĩtigʉ dojoꞌo, nicʉ niwĩ Festo.
Tiwʉre wejemorõpeotoja, pũnʉꞌmo dari meꞌrã wĩꞌrõ meꞌrã batari nírã pajipjʉta warʉa, dʉꞌtewã. Beꞌro na ui, Sirte wãmetiro nucũporojopʉ marĩrẽ wẽewãꞌcãrĩ nírã, na “Suꞌti caseri wĩꞌrõ miato” ni, dʉꞌteõꞌoꞌque caserire pãacãꞌwã. Na pã́áca beꞌro wĩꞌrõ wẽorõ peꞌeta waꞌawʉ.
Ãpẽrãrẽ taboa pjĩrĩ meꞌrã paꞌsanʉjãdutiwĩ. Te meꞌrã waꞌatirã, tiwʉ cjase bataꞌque pjĩrĩ meꞌrã paꞌsanʉjãdutiwĩ. Tojo weetjĩrã, ʉ̃sã nipeꞌtirã yʉꞌrʉpeꞌticãꞌwʉ̃.
26-27 Ãꞌrã masãrẽ aꞌtiro ni weregʉ waꞌaya:
Cʉ̃ meꞌrã ninuꞌcũrãsama, niwʉ̃.
Añurõ weese meꞌrã na diacjʉ̃ wãcũsere ĩꞌosama. Moisé dutisere masĩrã weronojõ nima. Tojo weerã queoro weetíca beꞌro ñaꞌarõ tʉꞌoñaꞌsama. Añurõ wééca beꞌro buꞌiri moorã tʉꞌoñaꞌsama.
Ne niꞌcʉ̃ Õꞌacʉ̃ ye cjasere tʉꞌomasĩgʉ̃ marĩmi.
Õꞌacʉ̃ Abrahã weesere ĩꞌagʉ̃ mejẽta, cʉ̃rẽ “Añugʉ̃ nimi”, nicʉ niwĩ. Tojo nicãma, Abrahã cʉ̃ añurõ weeꞌque wapa “Yʉꞌʉ añugʉ̃ niꞌi”, nímasĩbopĩ. Õꞌacʉ̃ ĩꞌorõpʉ peꞌere tojo nita basioweꞌe.
Apeyema tja piꞌetirã, eꞌcatimasĩꞌi. Marĩ piꞌetirã, nemorõ wãcũtutuarãsaꞌa.
Te weronojõ marĩ Jesucristo meꞌrã wẽrĩꞌcãrã weronojõ tʉꞌoñaꞌrã. Cʉ̃ yarã niyucã, ñaꞌarõ weese marĩrẽ dutimasĩtisaꞌa majã. Tereta marĩrẽ yʉꞌrʉotojacʉ niwĩ. Tojo weerã Õꞌacʉ̃ ʉaronojõ weesetirã. Ñaꞌasere weeticãꞌrã.
Añuse yʉꞌʉ weesĩꞌrĩsere weeboronojõ oꞌogʉ, ñaꞌase yʉꞌʉ weesĩꞌrĩtise peꞌere weeꞌe.
Õꞌacʉ̃ ʉaronojõta Espíritu Santu marĩrẽ, cʉ̃ yarãrẽ sẽrĩbosasami. Tojo weegʉ Õꞌacʉ̃ nipeꞌtise marĩ wãcũsere ĩꞌabesepeꞌogʉ, Espíritu Santu marĩrẽ sẽrĩbosasere masĩsami.
Yʉꞌʉ tojo nisere tʉꞌorã, mʉsã aꞌtiro nibosaꞌa: “Õꞌacʉ̃ cʉ̃ basuta ejeripõꞌrã bʉticã weemigʉ̃, ¿deꞌro weegʉ masãrẽ ‘Buꞌiritirã nima’, nisari? Õꞌacʉ̃ weesĩꞌrĩsere cãꞌmotaꞌata basioweꞌe”, nibosaꞌa.
Tojo nicã ‘Wẽrĩꞌcãrã nirõpʉ niꞌcʉ̃ dijaa, Õꞌacʉ̃ beseꞌcʉre pijimʉjãatiroʉaꞌa’, ni wãcũticãꞌña”, nicʉ niwĩ Moisé. Marĩ basu weetutuase meꞌrã tere weeta basioweꞌe. Jesucristo ʉꞌmʉsepʉ níꞌcʉ dijatitojacʉ niwĩ. Tojo nicã, wẽrĩꞌcãrã nirõpʉ níꞌcʉ masãmʉjãatitojacʉ niwĩ.
Israe curuacjãrã na bosenʉmʉrĩ weewʉase meꞌrã ñaꞌarõ weema.
Ne niꞌcʉ̃ Õꞌacʉ̃rẽ apeyenojõ oꞌo wapamoocã weeta basioweꞌe”, tojo ni ojanoꞌcaro niwʉ̃.
Ãpẽrãrẽ wapamooticãꞌña. Maata wapayepeꞌocãꞌña. Aꞌmerĩ maꞌise peꞌe peꞌtimasĩtisaꞌa. Tojo weerã aꞌmerĩ maꞌinuꞌcũcãꞌña. Noꞌo ãpẽrãrẽ maigʉ̃nojõ Õꞌacʉ̃ dutise cũuꞌquere queoro weegʉ weemi.
Mʉsã baꞌase meꞌrã apĩ Jesucristore ẽjõpeosere dojorẽticãꞌña. Nirõta nipeꞌtise baꞌase añu niꞌi, añurõ peꞌe. Mʉsã ãpẽrã na baꞌaya marĩsenojõrẽ baꞌacã ĩꞌarã, na quẽꞌrã baꞌabosama. “Tere baꞌarã, ñaꞌarõ weeꞌe” ni wãcũmirã, mʉsãrẽ ĩꞌacũurã, tojo weebosama. Tojo wãcũrã, tere baꞌarã, ñaꞌarõ weema. Tojo weerã mʉsã tere baꞌarã, narẽ ñaꞌarõ weecã weebosaꞌa. Mʉsã tojo weese ñaꞌa niꞌi.
Jesucristo yʉꞌʉ meꞌrã weeꞌque diaꞌcʉ̃rẽ mʉsãrẽ weregʉti. Mʉsã judío masã nitirãrẽ ẽjõpeocã ʉasãgʉ̃ yʉꞌʉre weetamuwĩ. Yʉꞌʉ buꞌese meꞌrã, tojo nicã yʉꞌʉ weeꞌquere ĩꞌarã, mʉsã judío masã nitirãrẽ ẽjõpeocã weewĩ.
Rufo añuato. Nipeꞌtirã cʉ̃rẽ “Jesucristore añurõ ẽjõpeomi”, nima. Cʉ̃ paco quẽꞌrã añuato. Core yʉꞌʉ pacore weronojõ ĩꞌaꞌa.
Pãjãrã mʉsãrẽ wãmeyecã, aꞌtiro nibopã: “Pablo cʉ̃ wãme meꞌrã ʉ̃sãrẽ wãmeyewĩ”, nibopã. Tere nírã, yʉꞌʉre ẽjõpeorã weebopã. Noꞌopʉacã tere weetiwʉ.
Na ne cãꞌrõ wãcũmaꞌatiꞌque niꞌi, ni ojanoꞌo.
Yʉꞌʉre, Apolore, Pedrore mʉsãrẽ weetamudutigʉ oꞌócʉ niwĩ. Tojo nicã aꞌti turi cjasere, marĩ catisere oꞌocʉ niwĩ. Apeye, wẽ́rĩ́ca beꞌro catinuꞌcũatjere oꞌocʉ niwĩ. Nipeꞌtise mʉsã ye niꞌi.
Tojo weerã todʉporo ñaꞌarõ weesetiꞌquere duꞌuroʉaꞌa. Diacjʉ̃ weesooro marĩrõ weesetiroʉaꞌa. Ñaꞌarõ weesetiro marĩrõ nirõʉaꞌa.
Yʉꞌʉ aꞌtiro wãcũꞌu. Yʉꞌʉ mʉsã nipeꞌtirãrẽ yʉꞌʉ weronojõ nʉmo marĩrã nicã ʉamisaꞌa. Õꞌacʉ̃ peꞌe masãnʉcʉ̃rẽ na weepõtẽoatjere cũucʉ niwĩ. Ãpẽrãrẽ nʉmo marĩdutigʉ o marãpʉ marĩdutigʉ cũucʉ niwĩ. Ãpẽrã peꞌere nʉmotidutigʉ, marãpʉtidutigʉ cũucʉ niwĩ.
Apĩ peꞌe “Numisoroʉasato”, nitibosami. Cʉ̃ tojo weesĩꞌrĩse cʉ̃rẽ añu nibosaꞌa. “Yʉꞌʉ macõ marãpʉtisome”, nibosami. Cʉ̃ tojo nicã, core añurõ waꞌarosaꞌa.
Aꞌte weronojõ Jesucristo ye queti wererã quẽꞌrãrẽ “Na te daꞌrase meꞌrã wapataꞌabaꞌato”, nicʉ niwĩ marĩ wiogʉ.
Marĩ pãjãrã nimirã, niꞌcãgã cjase pã́rẽ baꞌaꞌa. Tojo weerã marĩ niꞌcã curua, niꞌcã upʉ weronojõ niꞌi.
Numia peꞌe co poanʉꞌmo yoacã, añuyʉꞌrʉaꞌa. Masĩnoꞌo. Co dʉpoare maꞌmasuꞌago poanʉꞌmorẽ oꞌmasamo. Suꞌti casero pesago weronojõ weesamo.
Marĩ upʉ niꞌcã upʉ nimirõ, peje dʉcawatiꞌi. Tojo dʉcawatimirõ, niꞌcã upʉta niꞌi. Cristo quẽꞌrã tojota nimi. Pãjãrã cʉ̃rẽ ẽjõpeoma. Na pãjãrã nimicã, cʉ̃ upʉ weronojõ niꞌcã curua cʉ̃ meꞌrã nima.
Tojo weronojõ aꞌtocatero marĩ añurõ masĩweꞌe. Ẽorõ mejãrõpʉ marĩ ĩꞌase weronojõ niꞌi. Queoro bajuweꞌe. Beꞌro bajuyoropʉ Õꞌacʉ̃rẽ ĩꞌarãsaꞌa. Niꞌcãrõacãrẽ marĩ cãꞌrõacã masĩꞌi. Beꞌro cʉ̃ marĩrẽ masĩrõnojõta masĩpeꞌocãꞌrãsaꞌa.
Õꞌacʉ̃ weredutisere wereturiari masã quẽꞌrã pʉarã o iꞌtiarãta wereato. Ãpẽrã na weresere beseato. “¿Diacjʉ̃ta niti?” niato.
Jesucristore cʉ̃ pacʉ masõticãma, cʉ̃rẽ ẽjõpeorã wẽrĩrã, cʉ̃rẽ ẽjõpeotirã weronojõ pecameꞌepʉ waꞌabosama.
Aꞌti diꞌtacjãrã ne warocjʉ̃ diꞌta meꞌrã weenoꞌcʉ weronojõ upʉtima. Jesucristore ẽjõpeorã peꞌe ʉꞌmʉsepʉ waꞌajã ʉꞌmʉsecjʉ̃ weronojõ upʉtima.
Noꞌo marĩ wiogʉ Jesucristore maꞌitigʉre ñaꞌarõ waꞌato. “Ʉ̃sã wiogʉ, quero aꞌtibaqueꞌoya.”
Tojo weegʉ yʉꞌʉ mʉsãrẽ ojawʉ. Yʉꞌʉ topʉ waꞌacã, eꞌcaticã weeboronojõ oꞌorã, yʉꞌʉre bʉjaweticã weebopã. Yʉꞌʉ aꞌtiro tʉꞌoñaꞌa. Yʉꞌʉ eꞌcaticã, mʉsã quẽꞌrã eꞌcatibopã.
Jesucristo marĩ wiogʉ Espíritu Santu meꞌrã niꞌcʉ̃ta nimi. Tojo weerã marĩ Espíritu Santu meꞌrã nírã, pecameꞌepʉ waꞌaboꞌcãrã yʉꞌrʉonoꞌcãrã niꞌi.
Marĩ wiogʉ Cristo marĩrẽ beseatjere wãcũꞌu. Tere wãcũrã, cʉ̃rẽ wiopesase meꞌrã ẽjõpeoꞌo. Masãrẽ “Aꞌtiro weeroʉaꞌa”, ni wereꞌe. Õꞌacʉ̃ ʉ̃sã weesere añurõ masĩmi. Mʉsã quẽꞌrãrẽ tojota masĩcã ʉaꞌa.
Yʉꞌʉ na tiropʉ ni, na meꞌrã ninuꞌcũgʉ̃saꞌa.
Ʉ̃sã wãcũꞌcaro nemorõ weewã. Ne warore na Õꞌacʉ̃rẽ ẽjõpeorã “Mʉꞌʉ yarã niꞌi”, niwã. Beꞌrore ʉ̃sãrẽ “Mʉsã dutisere weerãti Õꞌacʉ̃ ʉaronojõta”, niwã.
Tojo weero cʉ̃ añurõ weese ninuꞌcũcãꞌrõsaꞌa.
Yʉꞌʉ ucũse ʉꞌsʉaweꞌe, ʉꞌsʉaro peꞌe. Tojo nimicã, Õꞌacʉ̃ ye cjasere añurõ masĩꞌi. Yʉꞌʉ tojo masĩsere nipeꞌtise yʉꞌʉ weesetise meꞌrã ĩꞌoꞌo.
Jesucristore ẽjõpeoca beꞌro aꞌtiro waꞌawʉ. Quẽꞌese weronojõ Õꞌacʉ̃ yʉꞌʉre cʉ̃ tiropʉ miimʉjãwĩ. Tere yʉꞌʉ ĩꞌáca beꞌro catorce cʉ̃ꞌmarĩ yʉꞌrʉꞌʉ. Yʉꞌʉ upʉ meꞌrã o yʉꞌʉ ejeripõꞌrã diaꞌcʉ̃ waꞌagʉ, waꞌapã. Masĩtisaꞌa. Õꞌacʉ̃ diaꞌcʉ̃ masĩsami.
Eꞌcatise meꞌrã aꞌmerĩ añudutiya.
Na ne mejẽcã nitiwã. Yʉꞌʉ meꞌrãcjʉ̃ Tito judío masʉ̃ mejẽta niwĩ. Cʉ̃ tojo nimicã, ʉ̃sã judío masã weewʉasenojõrẽ weedutitiwã. “Cʉ̃rẽ õꞌrẽcjʉ yapa caserore yejecõꞌarõʉaꞌa”, nitiwã.
Marĩ nipeꞌtise Moisé dutiꞌquere weepõtẽoweꞌe. Tojo weegʉ Õꞌacʉ̃ na weepeꞌotima nígʉ̃, “Buꞌiri cʉoma”, nicʉ niwĩ. Apero, Õꞌacʉ̃ ye queti ojáca pũrĩpʉre aꞌtiro ojanoꞌwʉ̃: “Noꞌo na wẽ́rĩ́ca beꞌro yucʉgʉpʉ dʉꞌteyoonoꞌcãrã Õꞌacʉ̃ buꞌiri daꞌredutiꞌcãrã nima”, ni ojanoꞌcaro niwʉ̃. Dʉporopʉre masã ñaꞌarãrẽ tojo weecũcãrã niwã. Jesucristo quẽꞌrã ñaꞌagʉ̃, buꞌiritigʉ weronojõ marĩ buꞌiri daꞌrenoꞌboꞌquere curusapʉ wẽrĩ wapayecʉ niwĩ. Tojo weegʉ cʉ̃ marĩrẽ yʉꞌrʉcã weecʉ niwĩ. Marĩ niꞌcãrõacãrẽ cʉ̃rẽ ẽjõpeorã, buꞌiri marĩꞌi.
Yʉꞌʉ dutiticã, mʉsãrẽ diasa niwʉ̃. Mʉsã yʉꞌʉ dutiwiꞌi nimicã, yabitiwʉ. Aꞌtiro peꞌe weewʉ. Niꞌcʉ̃ Õꞌacʉ̃rẽ werecoꞌtegʉ ʉꞌmʉsepʉ nigʉ̃rẽ weronojõ põtẽrĩmeꞌrĩcãꞌwʉ̃. Jesucristore mʉsã ñeꞌeboꞌcaro weronojõ yʉꞌʉre añurõ weewʉ.
Masã na ucũwʉase aꞌtiro niꞌi: “Pã́ bʉcʉacã weese cãꞌrõacã morẽmicã, nipeꞌtiro pã́pʉ seꞌsa waꞌasaꞌa.” Mejẽcã weremaasoosijari masã aꞌte weronojõ nisama. Na buꞌese na pejetirãcã nimicã, pã́ bʉcʉacã weese weronojõ bʉcʉawãꞌcãrõ weeꞌe. Nipeꞌtirã Jesucristore ẽjõpeorãrẽ dojorẽwãꞌcãrã weema.
Na yejecõꞌadutiri masãmarĩcã nipeꞌtise Moisé dutisere weepeꞌotima. Tojo weepeꞌotimirã, mʉsãrẽ yejecõꞌadutima. Na aꞌtiro nisĩꞌrĩrã, tojo weesama. “Ʉ̃sãta Galacia diꞌtacjãrãrẽ Moisé dutisere weecã weeapʉ” nisĩꞌrĩrã, tojo dutisama.
Todʉporo marĩ nipeꞌtirã tojota ñaꞌarõ weenuꞌcũwʉ̃. Ñaꞌarõ weesĩꞌrĩsere ʉaripejawʉ. Marĩ noꞌo ʉaro weesĩꞌrĩsenojõrẽ, ñaꞌarõ wãcũsenojõrẽ weewʉ. Tojo weerã marĩ quẽꞌrã Õꞌacʉ̃rẽ buꞌiri daꞌrenoꞌbopã. Ãpẽrãrẽ pecameꞌepʉ cõꞌa, buꞌiri daꞌrero weronojõ daꞌrenoꞌbopã.
Ne waropʉ Õꞌacʉ̃ “Tojota peje cururicjãrãrẽ niꞌcã curua waꞌacã weeyapatigʉti”, nicʉ niwĩ. Cʉ̃ níꞌcaronojõta Jesucristo marĩ wiogʉ meꞌrã queoro waꞌacã weecʉ niwĩ.
Marĩ wiogʉ dutiro meꞌrã mʉsãrẽ aꞌtiro weedutiꞌi. Mʉsã Õꞌacʉ̃rẽ masĩtirã weronojõ weeticãꞌña. Todʉporopʉ weesetiꞌquenojõrẽ weeticãꞌña. Õꞌacʉ̃rẽ masĩtirã noꞌo ʉaro wãcũ, weemaꞌacãꞌsama.
Mʉꞌʉ cãrĩgʉ̃, tʉꞌomasĩtigʉ weronojõ niꞌi.
Pacʉsʉmʉa, mʉsã põꞌrãrẽ naꞌirõ tuꞌtiticãꞌña. Na uacã weeticãꞌña. Aꞌtiro peꞌe weeya. Queoro weesere buꞌemasõña. Na ñaꞌarõ weecã, “Tojo weeticãꞌña”, niña. Narẽ marĩ wiogʉre ẽjõpeocã, cʉ̃ ʉaronojõta weecã weeya.
Mʉsãrẽ “Nemorõ aꞌmerĩ maꞌinemoato”, ni sẽrĩbosaꞌa. “Nipeꞌtisere añurõ masĩse meꞌrã tʉꞌocasanʉꞌcõpeꞌoato”, niꞌi.
Tojo weerã nipeꞌtirã ʉꞌmʉsepʉ nirã́, aꞌti nucũcãpʉ nirã́, wẽrĩꞌcãrã Jesú wãmerẽ tʉꞌorã, ejaqueꞌapeꞌtirãsama.
Yʉꞌʉ aꞌtiro diaꞌcʉ̃ weesĩꞌrĩꞌi. Cristore añurõ masĩsĩꞌrĩꞌi. Õꞌacʉ̃ cʉ̃ tutuaro meꞌrã yʉꞌʉre dʉcayunuꞌcũcã ʉaꞌa. Cʉ̃ tutuase meꞌrã Cristore masõcʉ niwĩ. Cristo cʉ̃ pacʉ yere wéégʉ, piꞌeti, curusapʉ wẽrĩcʉ niwĩ. Yʉꞌʉ quẽꞌrã Õꞌacʉ̃ yere ʉpʉtʉ weesĩꞌrĩꞌi. Jesucristo yere wẽrĩgʉ̃pʉ, weetʉosĩꞌrĩꞌi.
Õꞌacʉ̃ yʉꞌʉ wiogʉ nipeꞌtise mʉsãrẽ dʉꞌsasenojõrẽ oꞌogʉsami. Cʉ̃ Jesucristo meꞌrã peje waro añubutiase cʉoyʉꞌrʉnʉꞌcãmi. Cʉ̃ cʉosenojõrẽ mʉsãrẽ oꞌogʉsami.
26-27 Mʉsã Colosacjãrã, judío masã nitirã quẽꞌrãrẽ añubutiase queti niꞌi. Jesucristo mʉsãpʉreta nimi. Cʉ̃ mʉsã meꞌrã niyucã, añuse mʉsã ʉꞌmʉsepʉ niatjere masĩ, eꞌcatiyutojasaꞌa. Õꞌacʉ̃ maata judío masã nitirãrẽ Jesucristo yʉꞌrʉogʉsami nisere wereticʉ niwĩ. Tojo weerã ne warocjãrãpʉa aꞌtere masĩticãrã niwã. Aꞌtocaterore Õꞌacʉ̃ Jesucristore ẽjõpeorãrẽ masĩcã weemi.
Cʉ̃rẽ yʉꞌrʉnʉꞌcãcã, aꞌtenojõ weerãrẽ Õꞌacʉ̃ ʉpʉtʉ buꞌiri daꞌregʉsami.
Apĩ Jesú na “Justo” pisunoꞌgʉ̃ mʉsãrẽ añudutimi. Ãꞌrã iꞌtiarã ãpẽrã judío masã Jesucristore ẽjõpeorã waꞌterore na diaꞌcʉ̃ yʉꞌʉre daꞌratamuma. Na Õꞌacʉ̃ wiogʉ nisere masãrẽ buꞌerã weema. Na weetamuse meꞌrã yʉꞌʉ wãcũtutua, eꞌcatise cʉoꞌo.
11-12 Niꞌcʉ̃ cʉ̃ põꞌrãrẽ weronojõta ʉ̃sã quẽꞌrã mʉsãnʉcʉ̃rẽ werewʉ. Eꞌcatise, wãcũtutuasere mʉsãrẽ oꞌowʉ. Õꞌacʉ̃ põꞌrã weronojõta nisetidutiwʉ. Mʉsãrẽ Õꞌacʉ̃ cʉ̃ põꞌrã niato nígʉ̃ besesami. Tojo nicã mʉsãrẽ cʉ̃ meꞌrã cʉ̃ asistese nirõpʉ ninuꞌcũdutisami.
Mʉsã tojo añurõ daꞌrarã, ãpẽrã aꞌmácanoꞌña marĩrãsaꞌa. Mʉsã basu daꞌrase meꞌrã catirãsaꞌa. Mʉsã tojo weecã ĩꞌarã, Jesure ẽjõpeotirã mʉsãrẽ añurõ wiopesase meꞌrã wãcũrãsama.
Õꞌacʉ̃ mʉsãrẽ beseꞌcʉ nipeꞌtise cʉ̃ “Weegʉti” níꞌquere queoro weegʉsami. Tojo weegʉ ʉ̃sã mʉsãrẽ sẽrĩbosasere yʉꞌtigʉsami.
Õꞌacʉ̃ ye diacjʉ̃ cjasere ẽjõpeosĩꞌrĩtirã, ñaꞌarõ weesere tʉꞌsayʉꞌrʉarãsama. Tojo weegʉ Õꞌacʉ̃ narẽ buꞌiri daꞌre bajuriogʉsami.
Mʉsãrẽ aꞌmerĩ maꞌicã ʉagʉ, tojo dutiꞌi. Ñaꞌase marĩrã, buꞌiri marĩrã tʉꞌoñaꞌrã, diacjʉ̃ Õꞌacʉ̃rẽ ẽjõpeorã, queoro maꞌirãsaꞌa.
Masã aꞌtiro ucũwʉase diacjʉ̃ta niꞌi: “Noꞌo Jesucristore ẽjõpeori curuacjãrã sʉꞌori nigʉ̃́, sʉꞌori wejepeogʉ sãjãsĩꞌrĩgʉ̃nojõ añuse daꞌrasere weesĩꞌrĩgʉ̃ weemi.”
Tojo weerã marĩ Jesucristo ye cjasere wererã, piꞌeti, ʉpʉtʉ daꞌraꞌa. Õꞌacʉ̃ marĩrẽ añurõ weeatjere wãcũ, eꞌcatiyutojarã, tojo weeꞌe. Cʉ̃ catinuꞌcũgʉ̃ nipeꞌtirãrẽ yʉꞌrʉogʉ nimi. Cʉ̃rẽ ẽjõpeorã seꞌsarore yʉꞌrʉogʉsami.
Niꞌcãrẽrãrẽ na ñaꞌarõ weesere beseatji dʉporo maata na ñaꞌarõ weesere masĩnoꞌtojaꞌa. Ãpẽrã peꞌere na ñaꞌarõ weese beꞌropʉ bajuarosaꞌa.
Tojo weegʉ mʉꞌʉ aꞌtiro weecã ʉaꞌa. Õꞌacʉ̃ mʉꞌʉrẽ weedutiꞌquere tutuaro meꞌrã weenuꞌcũcãꞌña. Todʉporo yʉꞌʉ mʉꞌʉrẽ ñapeocã, Õꞌacʉ̃ mʉꞌʉrẽ añuse masĩsere oꞌowĩ. Tere nemorõ añurõ weenuꞌcũcãꞌña.
Mʉꞌʉ buꞌerãrẽ aꞌte dʉporo yʉꞌʉ ojaꞌquere wãcũdutiya. Ãpẽrã ucũsetirinʉcʉ̃ “Tojo mejẽta niꞌi”, nisama. Diacjʉ̃ marĩ wiogʉ tʉꞌoropʉ na tojo nisetisere duꞌudutiya. Te ucũse wapamarĩꞌi. Ãpẽrã wãcũsere dojorẽma.
Õꞌacʉ̃ cʉ̃ yarãrẽ nipeꞌtise añurõ weesere weemasĩato nígʉ̃ cʉ̃ ye cjasere ojaduticʉ niwĩ.
“Sʉꞌori wejepeorã aꞌtiro nisetirãrẽ sõrõña. ‘Náta ñaꞌarã nima’ ninoꞌña marĩrãnojõrẽ sõrõña. Na niꞌcãrẽrã numiata nʉmotiato. Na põꞌrã quẽꞌrã Jesucristore ẽjõpeorãta niato. ‘Na noꞌo ʉaro ñaꞌarõ weema’ ninoꞌrã niticãꞌto. Tojo nicã yʉꞌrʉnʉꞌcãsepijarã niticãꞌto”, niwʉ̃.
Õꞌacʉ̃ maꞌígʉ̃ cʉ̃ añurõ weese meꞌrã marĩ ñaꞌarã nimiꞌcãrãrẽ añurã waꞌacã weecʉ niwĩ. Tojo weerã marĩ catinuꞌcũatjere eꞌcatise meꞌrã yucuerã, cʉ̃ “Oꞌogʉti” níꞌquere ñeꞌerãsaꞌa.
Yʉꞌʉ mʉꞌʉrẽ “Yʉꞌtigʉsami”, ni masĩtojaꞌa. Tojo weegʉ ojaꞌa. Yʉꞌʉ dutiꞌque nemorõ weegʉsaꞌa.
Masã mʉꞌʉrẽ “Añuyʉꞌrʉagʉ nimi”, nima.
Jesú pũrĩcãrẽ tojo ojaꞌcaronojõta waꞌacaro niwʉ̃. Õꞌacʉ̃ cʉ̃rẽ aꞌti nucũcãpʉre oꞌógʉ, cʉ̃rẽ werecoꞌterã docapʉ cũunicʉ niwĩ. Õꞌacʉ̃ marĩrẽ pajañaꞌgʉ̃, nipeꞌtirãrẽ wẽrĩbosadutigʉ tojo cũucʉ niwĩ. Niꞌcãrõacãrẽ cʉ̃ wẽrĩ piꞌetiꞌque wapa Õꞌacʉ̃ cʉ̃rẽ wiogʉ sõrõcʉ niwĩ. Nipeꞌtirã cʉ̃rẽ “Añuyʉꞌrʉgʉ nimi” nidutigʉ tojo weecʉ niwĩ.
Tojo weegʉ yʉꞌʉ na meꞌrã uacãti.
Õꞌacʉ̃ meꞌrã soorãti nírã, marĩ quẽꞌrã wãcũtutuaroʉaꞌa. Dʉporocjãrãpʉ Õꞌacʉ̃rẽ yʉꞌrʉnʉꞌcãꞌcaro weronojõ weesirututicãꞌrõʉaꞌa. Na ẽjõpeotise buꞌiri cʉ̃ meꞌrã sooticãrã niwã.
Yʉꞌʉ mairã, ʉ̃jʉ̃acõꞌasere ucũmigʉ̃, yʉꞌʉ “Õꞌacʉ̃ mʉsãrẽ ʉ̃jʉ̃acõꞌagʉ̃sami”, nigʉ̃ mejẽta weeꞌe. Mʉsã yʉꞌrʉonoꞌcãrãpʉ niꞌi. Tojo weerã añurõ weeꞌe.
“Yʉꞌʉ basuta diacjʉ̃ tojo weegʉti” níꞌque dʉcayunoꞌña marĩrõsaꞌa.
Na ne niꞌcʉ̃rẽ yʉꞌʉ Õꞌacʉ̃ nisere buꞌesome.
Aꞌti nucũcãpʉre Jesucristo masã wééca wiꞌi Añurĩ Tucũ wãmetiri tucũpʉre sãjãaticʉ niwĩ. Ti wiꞌi ʉꞌmʉse cja wiꞌi queose nicaro niwʉ̃. Cʉ̃ ʉꞌmʉse waro peꞌere sãjãacʉ niwĩ. Niꞌcãrõacãrẽ cʉ̃ Õꞌacʉ̃ tiropʉ marĩrẽ sẽrĩbosagʉ weesami.
“Ne apaturi na ñaꞌarõ weeꞌquere wãcũnemosome”, nicʉ niwĩ, ni werecʉ niwĩ Espíritu Santu.
Enoc wãmetigʉ quẽꞌrã Õꞌacʉ̃rẽ ẽjõpeogʉ nicʉ niwĩ. Cʉ̃ wẽrĩtimicã, Õꞌacʉ̃ cʉ̃rẽ cʉ̃ tiropʉ miacʉ niwĩ. Ãpẽrã cʉ̃rẽ aꞌmacãrã nimiwã. Ne bocaticãrã niwã. Õꞌacʉ̃ ye queti ojáca pũrĩpʉ aꞌtiro ojanoꞌcaro niwʉ̃: “Õꞌacʉ̃ Enorẽ eꞌcatise meꞌrã ĩꞌacʉ niwĩ. Tojo weegʉ cʉ̃rẽ miacʉ niwĩ”, niwʉ̃.
Niꞌcãrẽrã numia na acawererãrẽ wẽ́rĩ́ca beꞌro masõnoꞌcãrãpʉre wianoꞌcãrã niwã tja.
Na Õꞌacʉ̃ dutiꞌquere uiyʉꞌrʉarã, tojo nicãrã niwã. Cʉ̃ dutiꞌque aꞌtiro nicaro niwʉ̃: “Noꞌo aꞌtigʉ ʉ̃rʉ̃gʉ̃pʉre ʉꞌtacũugʉ̃nojõrẽ ʉ̃tãperi meꞌrã doquewẽjẽña. Tojo weetirã, ñosẽrĩ pjĩ meꞌrã wẽjẽña. Noꞌo waꞌicʉrã quẽꞌrãrẽ mejãrõta weeya”, nicʉ niwĩ Õꞌacʉ̃.
Aꞌtiro Õꞌacʉ̃rẽ sẽrĩcã ʉaꞌa: “Maata Õꞌacʉ̃ mʉsã tiropʉ yʉꞌʉre oꞌoato”, ni sẽrĩña.
Marĩ aꞌtiro nibosaꞌa: “Õꞌacʉ̃rẽ ẽjõpeoꞌo.” Tojo nimirã, ãpẽrãrẽ ucja, ñaꞌarõ ucũbosaꞌa. Te meꞌrã marĩ ucũsere “Diacjʉ̃ niweꞌe”, ni masĩnoꞌo. “Marĩ Õꞌacʉ̃rẽ ẽjõpeoꞌo” nimiꞌque ne wapamarĩsaꞌa.
Tojota waꞌasaꞌa marĩ ucũrĩ ñeꞌmerõ meꞌrã. Marĩ ucũrĩ ñeꞌmerõ cãꞌrõacã nimicã, pejeti ucũseacã meꞌrã pãjãrãrẽ dojorẽmasĩꞌi. Pecameꞌe cã́ꞌmeꞌeacã meꞌrã marĩ sĩꞌayómicã, pajiro nʉcʉ̃ ʉ̃jʉ̃saꞌa.
Marĩ añurõ weemasĩmirã tere weetirã, Õꞌacʉ̃rẽ yʉꞌrʉnʉꞌcãrã weeꞌe.
Dʉporopʉ Õꞌacʉ̃ ye queti weremʉꞌtãrĩ masã aꞌtiro nicãrã niwã: “Õꞌacʉ̃ masã ñaꞌarõ weeꞌquere acobojo, narẽ yʉꞌrʉogʉsami”, nicãrã niwã. Aꞌtere weremirã, na basu weresere tʉꞌomasĩticãrã niwã. Tojo weerã tere masĩsĩꞌrĩrã, ʉpʉtʉ buꞌe wãcũnʉrʉ̃cãrã niwã.
Tutuari wiꞌi waꞌato nígʉ̃ tiga meꞌrã nʉꞌcãgʉ̃ti.
1-2 Numia, marãpʉsʉmʉatirã, añurõ tʉꞌoya yʉꞌʉ wereatjere. Mʉsã marãpʉsʉmʉa dutisere, na ʉaro weeya. Niꞌcãrẽrã mʉsã marãpʉsʉmʉa Jesucristore ẽjõpeotisama. Cʉ̃ ye quetire ne tʉꞌosĩꞌrĩtisama. Tojo weerã te quetire weretimirã, aꞌtiro peꞌe weeya. Narẽ ẽjõpeoya. Na dutisere eꞌcatise meꞌrã weeya. Mʉsã tojo weecã, na quẽꞌrã mʉsã añurõ weesetisere ĩꞌacũu, Jesucristore ẽjõpeobosama.
Mʉsã Jesucristore ẽjõpeotirã na weesetisenojõrẽ weetojacãrã niwʉ̃. Ñaꞌarõ mʉsã weesĩꞌrĩsere weecãrã niwʉ̃. Numia meꞌrã ñaꞌarõ weecãrã niwʉ̃. Numia quẽꞌrã ʉmʉa meꞌrã mejãrõta ñaꞌarõ weecãrã niwʉ̃. Queꞌacãrã niwʉ̃. Bosenʉmʉ nicã queꞌa, caricũcãrã niwʉ̃. Ñaꞌarõ weesere yʉꞌrʉoquejocãꞌcãrã niwʉ̃. Apeyere Õꞌacʉ̃ dutisere yʉꞌrʉnʉꞌcãrã, masã yeeꞌquere ẽjõpeocãrã niwʉ̃.
Mʉsã weesere añurõ tʉꞌoñaꞌnʉꞌcõtojarãpʉ weesetiya. Mʉsã ñaꞌarõ weesĩꞌrĩsere wãcũtutuaya. Añurõ tʉꞌomasĩña. Wãtĩ marĩrẽ ĩꞌatuꞌtigʉ nipeꞌtiropʉ aꞌmasijasami. Marĩrẽ ñaꞌarõ weecã ʉagʉ, tojo weesami. Tojo weerã coꞌte ĩꞌanʉrʉ̃ña. Niꞌcʉ̃ yai baꞌase aꞌmagʉ̃ piꞌetisijaro weronojõ marĩ Jesucristore ẽjõpeosere peꞌosĩꞌrĩsami.
Na numiarẽ aꞌmetãrãsetisere pãjãrã Jesure ẽjõpeorã ĩꞌacũurãsama. Na tojo weecã ĩꞌarã, Jesure ẽjõpeotirã peꞌe Jesú ye, diacjʉ̃ cjasere ñaꞌarõ ucũrãsama.
Marĩ wiogʉ cʉ̃ “Apaturi aꞌtigʉti” níꞌquere masã aꞌtiro wãcũsama: “Yoogoyʉꞌrʉami”, nisama. Na wãcũse diacjʉ̃ niweꞌe. Masãrẽ pajañaꞌgʉ̃, maata aꞌtitisami yujupʉ. Ne niꞌcʉ̃rẽ pecameꞌepʉ waꞌacã ʉatisami. Nipeꞌtirã na ñaꞌasere bʉjaweti dʉcayucã ʉasami. Tojo weegʉ aꞌtitisami yujupʉ.
Ãpẽrãrẽ maꞌígʉ̃, boꞌreyuropʉ nigʉ̃́ weronojõ nimi. Ne cʉ̃rẽ cãꞌrõacã ñaꞌarõ weese marĩꞌi.
Marĩ ãpẽrãrẽ maꞌírã, Õꞌacʉ̃ põꞌrã niꞌi nisere masĩꞌi. Todʉporopʉre Jesucristore masĩtitjĩarã, ãpẽrãrẽ maꞌitiwʉ. Niꞌcãrõacãrẽ cʉ̃rẽ ẽjõpeoyurã, aꞌmerĩ maꞌiꞌi. Ãpẽrãrẽ maꞌitirã pũrĩcã, marĩ todʉporopʉ níꞌcaronojõta nicãꞌbosaꞌa. Catinuꞌcũsere moobosaꞌa.
Marĩ Õꞌacʉ̃rẽ maꞌi, cʉ̃ dutiꞌquere wéérã, marĩ cʉ̃ põꞌrãrẽ maꞌiꞌi nisere masĩnoꞌo.
Ãpẽrã Jesucristo ye quetire mejẽcã buꞌeri masã mʉsã ya wiꞌipʉ etacã, narẽ sõrõticãꞌña. Narẽ utamurã, “Õꞌacʉ̃ mʉsãrẽ añurõ weeato”, niticãꞌña.
Ʉꞌmʉsecjãrã Õꞌacʉ̃rẽ werecoꞌterã wiogʉ Miguemarĩcã tojo bujicãꞌticʉ niwĩ. Dʉporopʉ Moisé wẽ́rĩ́ca beꞌro Migue wãtĩ meꞌrã Moisé ya upʉre dʉꞌsasocãrã niwã. Migue cʉ̃ basu wãtĩrẽ ne cãꞌrõ tuꞌti bujicãꞌticʉ niwĩ. Aꞌtiro peꞌe nicʉ niwĩ: “Õꞌacʉ̃ yʉꞌʉ wiogʉ mʉꞌʉrẽ tuꞌtiato”, nicʉ niwĩ.
Cʉ̃ tojo ucũcã tʉꞌogʉ, yʉꞌʉ ¿noa niti? nígʉ̃, majãmiĩꞌawʉ̃. Sietepagʉ sĩꞌose uru meꞌrã weeꞌquepagʉre ĩꞌawʉ̃.
Jesucristo ninemowĩ tja:
Nipeꞌtise mʉsã weesere masĩpeꞌocãꞌa. Yarã nimirãta, buꞌiacã waro ẽjõpeoꞌo. Mʉsã ẽjõpeorã waro nicã, añubopã. Yʉꞌʉre ẽjõpeoticã, ñaꞌa nibosaꞌa. Yʉꞌʉre buꞌiacã ẽjõpeocãma, totá ñaꞌayʉꞌrʉaꞌa.
Te mʉꞌʉ ʉaro meꞌrãta nipeꞌtise weenoꞌcaro niwʉ̃, niwã.
Nipeꞌtirã “Añuyʉꞌrʉami” ninoꞌgʉ̃ nimi.
Ñocõa quẽꞌrã ʉꞌmʉarõpʉ níꞌcãrã nucũcãpʉ bʉrʉdijawã. Na yucʉdʉca wĩꞌmase weronojõ waꞌawã. Yucʉdʉcamarĩcã wĩꞌrõ pũrõ waꞌacã, bʉrʉdijaꞌa. Tojo weronojõ waꞌawã.
Niꞌcʉ̃ wiogʉ bʉcʉ yʉꞌʉre sẽrĩtiñaꞌwĩ:
Na poarire numia weronojõ poanʉꞌmotiwã. Na upicari yai upicari weronojõ bajuwʉ.
Beꞌro Õꞌacʉ̃rẽ werecoꞌterã yʉꞌʉre niwã:
Tojo weerã mʉꞌʉrẽ eꞌcatise oꞌoꞌo.
Wãtĩrẽ cõꞌase ye buꞌiri Õꞌacʉ̃rẽ werecoꞌterã, nipeꞌtirã ʉꞌmʉsepʉ nirã́, eꞌcatiya.
Beꞌro ʉꞌmʉsepʉ ʉpʉtʉ bʉsʉdijaticã tʉꞌowʉ. Peje maarĩ puꞌeeja oꞌmabʉrose weronojõ bʉsʉdijatiwʉ. Bʉpo pũrõ paaro weronojõ bʉsʉwʉ. Pãjãrã bʉapʉ̃tẽsere bʉapʉ̃tẽrõ weronojõ bʉsʉwʉ.
Tere ĩꞌarã, ʉ̃sã ĩꞌamarĩa waꞌaꞌa.
Jesucristo aꞌtiro nicʉ niwĩ:
Beꞌro, apĩ Õꞌacʉ̃rẽ werecoꞌtegʉ ʉꞌmʉsepʉ níꞌcʉ dijaticã ĩꞌawʉ̃. Cʉ̃ peje dutimasĩwĩ. Cʉ̃ asistese meꞌrã aꞌti ʉmʉcopʉre añurõ asistequecũuwĩ.
Ti macã nipeꞌtiropʉ basase ne tʉꞌonoꞌsome. Bʉapʉ̃tẽse bʉsʉse, wẽopawʉ putise, coroneta putise bʉsʉsome. Noꞌo nisere daꞌrarã ne marĩrãsama. Otese peri ãrʉ̃acã bʉsʉse quẽꞌrã ne tʉꞌonoꞌsome.
Õꞌacʉ̃ macʉ̃ oveja wĩꞌmagʉ̃ weronojõ bajugʉ cʉ̃rẽ ẽjõpeorã meꞌrã ninʉꞌcãrĩ nʉmʉ ejatojaꞌa.
Cʉ̃ nipeꞌtiro aꞌti nucũcãcjãrãrẽ nisoosere ẽjõpeocã weegʉsami. Gog, Magog wãmetirã quẽꞌrãrẽ mejãrõta weegʉsami. Na yarã surarare aꞌmequẽdutigʉ neocũugʉ̃sami. Na surara nucũpori pajiri maa dia sumuto cjase weronojõ pãjãrã waro nirãsama.
Beꞌro sãꞌrĩrõrẽ queowĩ. Sesenta y cinco metros eꞌsawʉ. Masã queowʉaronojõ queowĩ.
Ãpẽrã pũrĩcã ñaꞌarõ weeri masã ti macãpʉre sãjãasome. Ñaꞌabutiaro weerã́, yai weronojõ tʉꞌoñaꞌmasĩrĩ masã ti macãpʉre sãjãasome. Tojo nicã noꞌo ʉaro ñaꞌarõ aꞌmetãrãbajaqueꞌatirã, wẽjẽcõꞌarĩ masã sãjãasome. Ãpẽrã Õꞌacʉ̃ mejẽtare ñubuepeorãnojõ, tojo nicã nisoosere weetʉꞌsarãnojõ sãjãasome.
﻿Mateo Jesucristo ye quetire oja'que ni'iJesucristo ñecʉ̃sʉmʉa na nituriamʉjãti'que ni'i<TS3>(Lc 3.23–38)A'ti pũrĩ Jesucristo ñecʉ̃sʉmʉa wãme me'rã ojanʉ'cãno'o. Jesucristo Õ'acʉ̃ macʉ̃ masʉ̃ bajua'cʉ Abrahã judío masʉ̃ nimʉ'tã'cʉ pãrãmi nituriagʉ nicʉ niwĩ. Tojo nicã dʉporocjʉ̃pʉ judío masã wiogʉ Davi pãrãmi nituriagʉ nicʉ niwĩ.
Belẽ́, Judea di'tapʉ nirĩ macã mejõ nirĩ macã mejeta ni'i. Ti di'ta nise macãrĩ wa'teropʉre ti macãcjʉ̃ ni'cʉ̃ wiogʉ wijagʉsami. Yarã masã Israe curuacjãrãrẽ co'teacjʉ nigʉ̃sami, ni ojano'caro niwʉ̃, ni werecãrã niwã Herodere.
Juã Jesure wãmeye'que ni'i<TS3>(Mr 1.9–11; Lc 3.21–22)Juã wãmeyeri curare Jesú Galileapʉ ní'cʉ Jordã́ wãmetiri maapʉ wa'acʉ niwĩ. Topʉre wa'agʉ, Juãrẽ wãmeyedutigʉ wa'agʉ weecʉ niwĩ.
Jesú ʉ̃rʉ̃gʉ̃pʉ masãrẽ bu'e'que ni'iJesú pãjãrã sirutucã ĩ'agʉ̃, ʉ̃rʉ̃gʉ̃pʉ mʉjãa, ejanujãcʉ niwĩ. Tojo weecã, cʉ̃ bu'erã cʉ̃ sumuto nerẽnujãcãrã niwã.
Jesú, marãpʉtirã, nʉmotirã a'merĩ cõ'ase cjasere ucũ'que ni'i<TS3>(Mt 19.9; Mr 10.11–12; Lc 16.18)Jesú ninemocʉ niwĩ:—Apeye todʉporocjãrãpʉre ní'quere tʉ'opã. “No'o nʉmorẽ cõ'agʉ̃, ‘A'te ye bu'iri mʉ'ʉrẽ cõ'a'a’ nirĩ pũrĩrẽ oja, core o'oroʉa'a”, niwʉ̃.
Ʉ̃sã ña'arõ weesĩ'rĩsere cã'mota'aya. Tojo nicã ña'agʉ̃ ʉ̃sãrẽ niquesãcã, cã'mota'aya.Mʉ'ʉ ni'cʉ̃ta dutimasĩ'i. Tutuayʉ'rʉgʉ ni'i. Mʉ'ʉ ni'cʉ̃rẽta masã ẽjõpeorãsama. Mʉ'ʉ ninu'cũcʉ̃sa'a, ni sẽrĩña Õ'acʉ̃rẽ.
’Mʉsã põ'rã ba'ase sẽrĩcã, ne ni'cʉ̃ narẽ ʉ̃tãpere o'otibosa'a.
Jesú surara tojo nisere tʉ'ogʉ, tʉ'omarĩa wa'acʉ niwĩ. Cʉ̃rẽ to siruturã pe'ere nicʉ niwĩ:—Ã'rĩ romano masʉ̃ yʉ'ʉre añurõ ẽjõpeomi. Diacjʉ̃ mʉsãrẽ were'e. Ã'rĩ weronojõ ẽjõpeogʉ ne ni'cʉ̃ Israe curuacjʉ̃rẽ bocaejaticãti.
Tojo weegʉ yʉ'ʉ Õ'acʉ̃ macʉ̃ masʉ̃ weronojõ upʉtigʉ yʉ'ʉ tutuasere ĩ'ogʉ̃, ã'rĩ sijamasĩtigʉre yʉ'rʉogʉti. Te me'rã mʉsã yʉ'ʉ masã ña'arõ wee'quere acobojomasĩsere masĩrãsa'a, nicʉ niwĩ.Be'ro sijamasĩtigʉre a'tiro nicʉ niwĩ:—Wã'cãnʉ'cãña. Mʉ'ʉ cũña'carore tuutũrẽ, miwʉa tojaagʉsa'a mʉ'ʉ ya wi'ipʉ, nicʉ niwĩ.
Masãrẽ ĩ'agʉ̃, pũrõ pajaña'wĩ. Na bʉjawetirã, wãcũtutuatirã ovejare co'tegʉ moorã weronojõ niwã.
Mʉsã upʉre wẽjẽcõ'arãrẽ uiticã'ña. Na upʉ dia'cʉ̃rẽ wẽjẽcõ'amasĩsama. Õ'acʉ̃ pe'e upʉ, ejeripõ'rãrẽ pecame'epʉ cõ'abutiamasĩsami. Cʉ̃ tojo weegʉ́ pũrĩcãrẽ uiya, niwĩ.
’Masã a'tocaterocjãrã, yé quetire tʉ'osĩ'rĩtirã ã'rã weronojõ nima. Wĩ'marã macã decopʉ apedujirã, na me'rãcjãrãrẽ pijirã caricũbajaque'atirã weronojõ nima. A'tiro caricũsama:
Yʉ'rʉo, narẽ ne cʉ̃ ye cjasere weredutitiwĩ.
Jesú paco, tojo nicã cʉ̃ acabijirã ye cjase ni'i<TS3>(Mr 3.31–35; Lc 8.19–21)Jesú masãrẽ tojo ucũrĩ cura cʉ̃ paco, cʉ̃ acabijirã cʉ̃ nirĩ wi'ipʉ ejawã. Na sopepʉ tojanʉ'cã, cʉ̃ me'rã ucũsĩ'rĩwã.
Trigo pĩ'rĩmʉjã, te pupiri cura ña'ase cʉ̃ ote'que pe'e quẽ'rã pĩ'rĩbajuasa'a.
Cʉ̃ acabijirã numia quẽ'rã a'topʉta nima. Tojo weegʉ ¿no'opʉ masĩmipari cʉ̃ a'tere? niwã.
Be'ro Pedro Jesure niwĩ:—Wiogʉ, mʉ'ʉ nígʉ̃, yʉ'ʉre mʉ'ʉ tiro aco bu'ipʉ sijawã'cãdutiya, niwĩ.
Topʉ eja, ni'cõ numio topʉ nigṍ Canaácjõ Jesú tiro caricũwã'cãtiwõ:—Yʉ'ʉ wiogʉ, Davi dʉporocjʉ̃ wiogʉ pãrãmi, yʉ'ʉre pajaña'ña. Yʉ'ʉ macõ wãtĩ sãjãno'co nitjĩagõ, pũrõ pi'etimo, niwõ.
Pedro Jesure “Mʉ'ʉ Õ'acʉ̃ bese'cʉ ni'i” ní'que ni'i<TS3>(Mr 8.27–30; Lc 9.18–21)Be'ro Jesú Cesarea Filipo wãmetiri macãpʉ wa'awĩ. Topʉ eja, ʉ̃sã cʉ̃ bu'erãrẽ sẽrĩtiña'wĩ:—Masã yʉ'ʉ Õ'acʉ̃ macʉ̃ masʉ̃ weronojõ upʉtigʉre ¿de'ro ucũti? niwĩ.
—Yʉ'ʉ wiogʉ, yʉ'ʉ macʉ̃rẽ pajaña'ña. Cʉ̃ wãcũña marĩrõ wẽrĩamʉjãmi. Ʉpʉtʉ waro pi'etiyʉ'rʉmajãmi. Pejetiri pecame'epʉ doqueque'a, diapʉ quẽ'rãrẽ doqueñojãmʉjãmi.
’Diacjʉ̃ mʉsãrẽ weregʉti. No'o mʉsã a'ti nucũcãpʉ dʉ'tecũucã, ʉ'mʉsepʉ quẽ'rãrẽ dʉ'tecũuno'rõsa'a. A'ti nucũcãpʉre “Tojota weeato” nicã, ʉ'mʉsepʉ quẽ'rãrẽ tojota wa'arosa'a, niwĩ. Cʉ̃ tojo nígʉ̃, mʉsã “Bu'iritimi” o “Bu'iri marĩmi” nímasĩrãsa'a nígʉ̃, tojo niwĩ.
Jesú wĩ'marãrẽ ñapeo sẽrĩbosa'que ni'i<TS3>(Mr 10.13–16; Lc 18.15–17)Be'ro ãpẽrã na põ'rãrẽ Jesú tiropʉ miejawã. Narẽ ñapeo, Õ'acʉ̃rẽ sẽrĩbosadutirã tojo weewã. Na tojo weecã, ʉ̃sã wĩ'marãrẽ miejarãrẽ tu'tiwʉ:—Cʉ̃rẽ caribotirãta, nimiwʉ̃.
Wiogʉ pe'e ni'cʉ̃ tojo bʉsʉnu'cũgʉ̃rẽ a'tiro nisami: “Yʉ'ʉ me'rãcjʉ̃, mʉ'ʉrẽ ña'arõ weegʉ weewe'e. Mʉ'ʉ da'rase dʉporo ‘Ni'cã nʉmʉ da'rawapata'awʉaronojõ wapata'agʉsa'a’, nino'tojapʉ.
Masã cʉ̃ dʉporo wa'arã, cʉ̃ be'rocjãrã quẽ'rã e'catise me'rã caricũwã:—Dʉporocjʉ̃pʉ wiogʉ ní'cʉ Davi pãrãmirẽ e'catise o'orã. Añurõ wa'ato ã'rĩ Õ'acʉ̃ o'ó'cʉre. Ʉ'mʉsecjãrã cʉ̃rẽ “Añubutiami” ni, e'catise o'oato, ni caricũwã'cãwã.
Tojo níca be'ro cʉ̃ macʉ̃rẽ ñe'e, ti wese sumutopʉ miaa, cʉ̃rẽ wẽjẽcõ'asama, ni werewĩ Jesú.
Masã wẽ́rĩ́ca be'ro masãsere Jesure sẽrĩtiña'que ni'i<TS3>(Mr 12.18–27; Lc 20.27–40)Jesure “¿Romano masã wiogʉre wapayeroʉati?” níca nʉmʉrẽta ãpẽrã pa'ia saduceo masã cʉ̃rẽ ĩ'arã etawã. Na “Wẽrĩ'cãrãpʉ masãsome”, ni ẽjõpeoma. Tojo weerã Jesure masãse cjasere a'tiro niwã:
Masã narẽ macã decopʉ wiopesase me'rã añuduticã ʉasama. Narẽ, “Ʉ̃sãrẽ bu'erã” pisucã ʉasama.
Jesú Jerusalẽ́rẽ ĩ'agʉ̃ uti'que ni'i<TS3>(Lc 13.34–35)Fariseo masãrẽ tojo níca be'ro Jesú Jerusalẽ́cjãrã, tojo nicã todʉporopʉ ti macãpʉ ní'cãrãrẽ wãcũgʉ̃, a'tiro niwĩ:—Jerusalẽ́cjãrã, mʉsã Õ'acʉ̃ ye queti weremʉ'tãrĩ masãrẽ wẽjẽcõ'a'a. Õ'acʉ̃ o'ó'cãrã cʉ̃ ye queti wereri masãrẽ ʉ̃tãperi me'rã doquewẽjẽ'e. Mʉsãrẽ pejetiri yʉ'ʉ ma'ígʉ̃, neocũusĩ'rĩmiwʉ̃. Ni'cõ cãrẽ'quẽ co põ'rãrẽ wʉʉse docapʉ neocũu'caro weronojõ weesĩ'rĩmiwʉ̃. Mʉsã ʉatiwʉ.
Apĩnojõ wa'icʉ boacã, yuca maata masĩ, wĩjĩwã'cãsama. Tojo wa'acã ĩ'arã, “Apĩnojõ boapĩ”, ni masĩ'i. A'te weronojõ yʉ'ʉ a'ticã, masã masĩrãsama, niwĩ Jesú.
Na tojo caricũcã, nipe'tirã numia wã'cãpe'tia wa'asama. Wã'cã, na ye sĩ'ósepare apobʉrosama.
Tere tʉ'orã, diacjʉ̃ pe'e nu'cũrã, na ña'arõ wee'quere acobojono'cãrã a'tiro nirãsama: “Ʉ̃sã wiogʉ ¿de'ro nicã mʉ'ʉrẽ ʉjaboacã, ecari? ¿De'ro nicã mʉ'ʉ acowʉocã, tĩarĩ?
Ʉ̃sã ba'ari cura Jesú ʉ̃sãrẽ niwĩ:—Diacjʉ̃ta mʉsãrẽ weregʉti. Ni'cʉ̃ mʉsã wa'teropʉ nigʉ̃́ yʉ'ʉre wiorãpʉre wẽjẽdutigʉ o'ogʉsami, niwĩ.
Na cʉ̃rẽ ñe'ewã'cãrĩ cura ni'cʉ̃ Jesú bu'egʉ cʉ̃ ya di'pjĩrẽ wejewee, pa'ia wiogʉre da'raco'tegʉre o'mepero dʉtepã'rẽcã'wĩ.
Pa'ia wiorã niyeru cujirire seeneorã, a'tiro nicãrã niwã:—A'te niyeru masʉ̃rẽ wẽjẽse wapa ni'i. Tojo weerã marĩ Õ'acʉ̃ wi'i niyeru cũurĩ acaropʉ cũumasĩtisa'a. Marĩrẽ dutise tojo weedutiwe'e, nicãrã niwã.
Be'ro curusa docapʉ surara cʉ̃rẽ co'terã ejanujãwã.
Tojo weerã na surarare Jesure yaa'caropʉ co'tedutirã cũucãrã niwã. Jesú bu'erã ti tutipʉ sãjãticã'to nírã ʉ̃tãgã na bi'acaga bu'i ni'cã da pi'ra õ'ocãrã niwã. Na sãjãcã, ĩ'amasĩrãti nírã, tojo weecãrã niwã.
Cʉ̃ ti maapʉ ní'cʉ majãnʉ'cãrĩ cura Jesú ʉ'mʉse pãrĩcã ĩ'acʉ niwĩ. Espíritu Santu ni'cʉ̃ buja weronojõ bajugʉ cʉ̃pʉre dijatacʉ niwĩ.
Jesú cãmi boagʉre yʉ'rʉo'que ni'i<TS3>(Mt 8.1–4; Lc 5.12–16)Jesú Galileapʉ nirĩ cura ni'cʉ̃ masʉ̃ cãmi boagʉ Jesú tiro wa'acʉ niwĩ. Cʉ̃ tiro ejagʉ ejaque'a, a'tiro nicʉ niwĩ:—Mʉ'ʉ dutire yʉ'rʉogʉ ni'i. Yʉ'ʉre yʉ'rʉoya, nicʉ niwĩ.
Jesú narẽ yʉ'ticʉ niwĩ:—Mʉsã dʉporocjʉ̃ wiogʉ Davi cʉ̃ me'rãcjãrã ʉjaboarã wee'quere bu'etojapã.
’Ni'cʉ̃ tutuagʉ ya wi'ipʉre cʉ̃rẽ dʉ'tecũutimigʉ̃, cʉ̃ yere yajamasĩtisami. Dʉ'tecṹúca be'ropʉ yajamasĩsami, nicʉ niwĩ. Jesú, yʉ'ʉ wãtĩ yʉ'rʉoro tutuagʉ ni'i nígʉ̃, tojo nicʉ niwĩ.
<sup>(22-23)</sup> A'te weronojõ todʉporopʉ masã masĩno'ña marĩ'quere masĩno'rõsa'a. Ya'yioropʉ ní'que quẽ'rã bajuarosa'a. O'meperi cʉorã́nojõ a'tere añurõ tʉ'oya, nicʉ niwĩ. Yé queti masĩno'ña marĩmi'que be'ropʉre sĩ'ócja bo'reyuro weronojõ masĩpe'ticã'no'rõsa'a nígʉ̃, tojo nicʉ niwĩ.
Tojo wa'ari cura titare ʉ̃rʉ̃gʉ̃ pʉ'to pãjãrã yesea ba'a nu'cũcãrã niwã.
Topʉ sãjãtagʉ, co omocãrẽ ñe'e, arameo me'rã nicʉ niwĩ:—Talita, cumi. Tojo nígʉ̃, “Wĩ'magõ, wã'cãnʉ'cãña” nígʉ̃, tojo nicʉ niwĩ.
Tojo weegʉ surara bu'iri da'reri wi'ipʉ wa'a, Juã ya dʉpoare dʉtesure, bapapʉ misãa miacʉ niwĩ. Be'ro cʉ̃ Herode core o'ocʉ niwĩ. Co pe'e quẽ'rã co pacopʉre o'oturiaco niwõ.
Jesú bu'erãrẽ ni'cãrẽrãrẽ omocoetimirã ba'acã ĩ'acãrã niwã. Ba'ase dʉporo na weewʉaronojõ weeticãrã niwã. Tojo weerã ña'arã weronojõ ĩ'ano'cãrã niwã.
Topʉ ni'cʉ̃ tʉ'otigʉre, añurõ ucũwĩrõmasĩtigʉre Jesú tiro miacãrã niwã. Jesure “Cʉ̃rẽ ñapeo yʉ'rʉoya”, nicãrã niwã.
Cʉ̃ tojo nicã tʉ'ogʉ, Jesú cʉ̃ ye caperipʉ apaturi ñapeonemocʉ niwĩ. Topʉta cʉ̃ añurõ waro ĩ'abutiacʉ niwĩ. Nipe'tisere queoro ĩ'acʉ niwĩ.
Ni'cʉ̃ na pãjãrã wa'teropʉ nigʉ̃́ yʉ'tiquejocʉ niwĩ:—Ʉ̃sãrẽ bu'egʉ, yʉ'ʉ macʉ̃ wãtĩ sãjãno'cʉre miitiapʉ. Yʉ'ʉ macʉ̃rẽ ucũmasĩticã weemi.
(-)
Jesú narẽ ĩ'agʉ̃ta ĩ'a, nicʉ niwĩ:—Masã na basu weetutuase me'rã yʉ'rʉmasĩtisama. Õ'acʉ̃ pũrĩcãrẽ basio'o. Cʉ̃́ma ne apeyenojõ weeta basiotise marĩ'i, nicʉ niwĩ.
Na tojo weeri cura topʉ nu'cũrã́ narẽ nicãrã niwã:—¿De'ro weerãtirã cʉ̃rẽ pãati? nicãrã niwã.
Be'ro ʉ'se dʉcatiriterore ti wese wiogʉ aperopʉ nisami. Topʉ nígʉ̃, ni'cʉ̃ cʉ̃rẽ da'raco'tegʉre o'ósami. Cʉ̃rẽ o'ógʉ, “Ya di'ta da'rarãrẽ yé ʉ'sere sẽrĩgʉ̃ wa'aya”, nisami.
Cʉ̃ tojo nicã tʉ'ogʉ, Moisé oja'quere bu'eri masʉ̃ a'tiro nicʉ niwĩ:—Masãrẽ bu'egʉ, mʉ'ʉ diacjʉ̃ waro ucũ'u. Tojota ni'i mʉ'ʉ nise. Õ'acʉ̃ ni'cʉ̃ta nisami. Apĩ cʉ̃ yʉ'rʉoro nigʉ̃́pʉa marĩsami.
“Yʉsʉase nʉmʉrĩrẽ tojo wa'aticã'to” ni, Õ'acʉ̃rẽ sẽrĩña.
Cʉ̃ tojo nisere tʉ'orã, ʉpʉtʉ e'catirã, “Mʉ'ʉrẽ niyeru wapayerãti”, nicãrã niwã Judare. “¿De'ro nicã yʉ'ʉre Jesure wiorãpʉre o'oroʉamitito?” ni wãcũcʉ niwĩ Juda.
Be'ro apaturi Jesú cʉ̃ pacʉre sẽrĩtʉogʉ wa'acʉ niwĩ. Tojatagʉ, cʉ̃ bu'erãrẽ nicʉ niwĩ:—Ni'cãrõacãma sooya, cãrĩña majã. Tocã'rõta ni'i. Ni'cãrõacãrẽ yʉ'ʉ Õ'acʉ̃ macʉ̃ masʉ̃ weronojõ upʉtigʉre masã ña'arãpʉre o'oatje etatoja'a.
Na tojo nicã tʉ'ogʉ, Pedro nisoonemocʉ niwĩ tja:—Yʉ'ʉ diacjʉ̃ta ucũticã, Õ'acʉ̃ yʉ'ʉre bu'iri da'reato. Yʉ'ʉ mʉsã ucũgʉ̃rẽ ne masĩtisa'a, nicʉ niwĩ.
<sup>(29-30)</sup> Masã Jesú pʉ'to yʉ'rʉarã, cʉ̃rẽ bujicã'rã, dʉpoa yuremʉjãcãrã niwã. A'tiro nicãrã niwã:—Jʉ̃. Mʉ'ʉ pũrĩcã “Õ'acʉ̃ wi'ire cõ'agʉ̃ti”, nimiwʉ̃ña. “I'tia nʉmʉ be'ro weepe'ogʉti”, niwʉ̃. Tojo ní'cʉ mʉ'ʉ basuta yʉ'rʉoya. Topʉ curusapʉ wã'ñagʉ̃ dijatia, ni bujicã'cãrã niwã.
Jesú pʉarã cʉ̃ bu'esere sirutu'cãrãrẽ bajua'que ni'i<TS3>(Lc 24.13–35)Jesú María Magdalenarẽ bajuáca be'ro ãpẽrã pʉarã cʉ̃rẽ ẽjõpeorãrẽ bajuacʉ niwĩ tja. Na cãpũpʉ sijarãrẽ cʉ̃ apĩ weronojõ bajugʉ bajuacʉ niwĩ.
Zacaría na tiropʉ wijatagʉ, ucũmasĩticʉ niwĩ. “Topʉta Õ'acʉ̃ apeyenojõ cʉ̃rẽ ĩ'oapĩ”, nicãrã niwã. Cʉ̃ ucũmasĩtitjĩgʉ̃ ucũrõnojõ o'ogʉ, omocãrĩ me'rã narẽ weequeocʉ niwĩ.
Wiorã nimi'cãrãrẽ mejõ nirã́ tojacã weemi. Mejõ nirã́ pe'ere wiorã weronojõ morõmi.
Cirenio, Siria di'ta wiogʉ nícatero ne waro ojaõ'ose nʉ'cãcaro niwʉ̃.
Cʉ̃́ta judío masã nitirãrẽ mʉ'ʉrẽ ẽjõpeodutigʉ sĩ'ogʉ̃ weronojõ weegʉsami. Tojo nicã nipe'tirã mʉ'ʉ yarã Israe curuacjãrã “Õ'acʉ̃ añurõ weeami”, nino'rãsama, nicʉ niwĩ Simeó.
Cʉ̃ tojo nicã tʉ'orã, masã cʉ̃rẽ sẽrĩtiña'cãrã niwã:—To pũrĩcãrẽ ¿de'ro weerãsari? nicãrã niwã.
Topʉre cuarenta nʉmʉrĩ nicʉ niwĩ. Wãtĩ Jesure cʉ̃ pacʉre yʉ'rʉnʉ'cãdutigʉ niquesãcʉ nimiwĩ. Cʉ̃ topʉ nise nʉmʉrĩrẽ Jesú ne cã'rõ ba'aticʉ niwĩ. Tojo weegʉ ʉjaboacʉ niwĩ.
Dutisere cʉogʉ́ weronojõ bu'ecã ĩ'arã, tʉ'omarĩamʉjãcãrã niwã.
Jesú masãrẽ bu'eri cura ãpẽrã masã ni'cʉ̃ sijamasĩtigʉre cʉ̃ cũñarõ me'rã wʉaejacãrã niwã. Na wi'ipʉ misãjã, Jesú tiropʉ cũusĩ'rĩcãrã nimiwã.
Cʉ̃ tojo weecã, Jesú fariseo masã mejẽcã wãcũrãrẽ a'tiro nicʉ niwĩ:—Mʉsãrẽ apeyenojõ sẽrĩtiña'se cʉo'o. Marĩ soowʉari nʉmʉ nicã ¿añusere weeroʉati o ña'ase pe'ere weeroʉati? ¿Yʉ'rʉosere ʉati o wẽjẽcõ'ase pe'ere ʉati? nicʉ niwĩ.
Jesú cʉ̃ bu'erãrẽ a'te queose o'ocʉ niwĩ:—Ni'cʉ̃ ĩ'atigʉ apĩ ĩ'atigʉre tʉ̃awã'cãmasĩtisami. Na pʉarãpʉta no'o nirĩ copepʉ bʉrʉsãjãbosama.
Be'ro na Jesú tiropʉ eja, cʉ̃rẽ nicãrã niwã:—Juã masãrẽ wãmeyeri masʉ̃ mʉ'ʉrẽ sẽrĩtiña'dutiami. “¿Diacjʉ̃ta mʉ'ʉ ‘Masãrẽ yʉ'rʉoacjʉ a'tigʉsami’ ní'cʉta niti? o ¿apĩpʉre yucuerãsari yujupʉ?” niami, nicãrã niwã.
Na tojo nimicã, Jesú pe'e numiorẽ a'tiro nicʉ niwĩ:—Mʉ'ʉ yʉ'ʉre ẽjõpeotjĩagõ, ña'arõ wee'quere acobojono'apʉ. Wãcũque'tiro marĩrõ wa'agosa'a, nicʉ niwĩ.
Jesú cʉ̃rẽ sẽrĩtiña'cʉ niwĩ:—¿De'ro wãmetiti?Cʉ̃ yʉ'ticʉ niwĩ:—Legión wãmeti'i, nicʉ niwĩ. Pãjãrã wãtĩa ʉ̃sã nicã'a nígʉ̃, tojo nicʉ niwĩ.
Mʉsã no'o nirĩ wi'i ejarã, mʉsã to nirṍ põtẽorõ tojaque'aya.
Cʉ̃ tojo ucũrĩ cura ni'cã o'mecurua dijati, tuubi'acã'caro niwʉ̃. Na ti o'mecurua po'peapʉ nírã, ʉcʉa wa'acãrã niwã.
Narẽ a'tiro nicʉ niwĩ:—Diacjʉ̃ mʉsãrẽ weregʉti. Marĩ otese peje pĩ'rĩ dʉcati'i. Tere miirã́ pe'e marĩbocurema. Tojo weerã mʉsã te otese wiogʉre ãpẽrã miitamudutirã sẽrĩnemoña, nicʉ niwĩ. A'te weronojõ Õ'acʉ̃ ye quetire masĩsĩ'rĩrã pãjãrã waro nima. Te quetire wererã́ pe'e pejetirãcã nima. Tojo weerã ãpẽrã cʉ̃ o'ónemocã Õ'acʉ̃rẽ sẽrĩña.
Cʉ̃ be'ro tja apĩ Leví ya curuacjʉ̃ cʉ̃ cũñarõpʉta cʉ̃ quẽ'rã ejacʉ niwĩ. Cʉ̃rẽ ĩ'agʉ̃, cʉ̃ quẽ'rã ape pã'rẽ pe'e pẽ'a, ĩ'ayʉ'rʉbu'a wa'acʉ niwĩ.
Yʉ'ʉ Õ'acʉ̃ dutiro me'rã pe'e wãtĩarẽ cõ'awĩrõ'o. A'te me'rã “Õ'acʉ̃ wiogʉ nise mʉsã tiropʉre nitoja'a”, nino'o, nicʉ niwĩ.
Tojo weegʉ nipe'tirã Õ'acʉ̃ ye queti weremʉ'tãrĩ masãrẽ wẽjẽ'que wapa Õ'acʉ̃ a'tiro weegʉsami. A'tocaterocjãrã masãrẽ bu'iri wapaseegʉsami.
A'tiro ni'i. Teacãmarĩcãrẽ mʉsã wãcũque'tise me'rã ne cã'rõacã bʉcʉanemowe'e. Tojo nicãma apeyema ba'ase, sĩ'rĩse, su'tire tjãrãta bocamasĩtisa'a.
Mʉsã weeta'sari masã ni'i. A'ti nucũcã cjase, ʉ'mʉarõ cjasemarĩcãrẽ “Tojo ni'i”, nímasĩ'i. Tojo nimirã, ¿de'ro weerã a'tocatero yʉ'ʉ weeĩ'ose pe'ere “Tojo nisĩ'rĩrõ wee'e”, nímasĩweti? nicʉ niwĩ.
Cʉ̃ pe'e mʉsãrẽ yʉ'tigʉsami: “Yʉ'ʉ mʉsãrẽ ‘Masĩtisa'a,’ nitojamiapʉba. Mʉsã ña'arõ wee'cãrã ni'i. Wa'arãsa'a”, nigʉ̃sami. Mʉsã yʉ'ʉre ẽjõpeoticã, ã'rãrẽ wee'caro weronojõ mʉsãrẽ wa'arosa'a.
Cʉ̃ pijigʉ ejáca be'ro da'raco'tegʉ wiogʉre a'tiro nisami: “Mʉ'ʉ duti'caronojõta weeapʉ. Wi'i pe'e mu'muwe'e yujupʉ”, nisami.
Be'ro cʉ̃rẽ a'tiro wãcũse ejacaro niwʉ̃: “Yʉ'ʉ pacʉ ya wi'ipʉre cʉ̃rẽ da'raco'terã pãjãrã nimicã, ba'ase dʉ'sano'wã. Yʉ'ʉ pe'e a'topʉre ʉjaboa, wẽrĩgʉ̃ weesa'a.
Tojo weecã ĩ'agʉ̃, Jesú narẽ nicʉ niwĩ:—Mʉsã masã ĩ'orõpʉ dia'cʉ̃rẽ “Añurã nima” nicã ʉa'a. Õ'acʉ̃ pe'e po'peapʉ mʉsã weesetisere ĩ'ape'ocã'mi. Masã ĩ'orõpʉ “Añuyʉ'rʉa'a” nisenojõrẽ Õ'acʉ̃ tʉ'satisami, nicʉ niwĩ Jesú.
Jesú narẽ ĩ'abocagʉ, a'tiro nicʉ niwĩ:—Mʉsã pa'ia tiropʉ mʉsã upʉre ĩ'orã wa'aya, nicʉ niwĩ.Na ma'apʉ wa'ari cura narẽ cãmi yatipe'tia wa'acaro niwʉ̃.
Tojo nicãma, ¿Õ'acʉ̃ to pũrĩcãrẽ cʉ̃ bese'cãrãrẽ ñamirĩ, ʉmʉcori cʉ̃rẽ sẽrĩnu'cũrãrẽ weetamutisari? ¿Na sẽrĩ'quere yoogosari?
Na yʉ'ticãrã niwã:—Jesú Nazarecjʉ̃ yʉ'rʉagʉ weemi, nicãrã niwã.
Be'ro topʉ nirãrẽ a'tiro nisami: “Ni'cã cuji cʉogʉre ẽ'ma, apĩ pʉamocʉse cʉogʉ́ pe'ere o'oya”, nisami.
Marĩ “Masã cʉ̃rẽ o'ócãrã niwã” nicã quẽ'rãrẽ, nipe'tirã masã marĩrẽ ʉ̃tãperi me'rã doquewẽjẽrãsama. Na a'tiro ẽjõpeoma. “Juã Õ'acʉ̃ ye quetire weremʉ'tãrĩ masʉ̃ niwĩ”, ni ẽjõpeoma, nicãrã niwã.
Na wẽ́rĩ́ca be'ro masã'cãrã nitjĩarã, Õ'acʉ̃ põ'rã nima. Tojo nicã Õ'acʉ̃rẽ wereco'terã ʉ'mʉsepʉ nirã́ weronojõ nirãsama. Tojo weerã wẽrĩsome majã.
Yʉ'ʉre ẽjõpeodu'utirã, yʉ'rʉwetirãsa'a. Yʉ'ʉ pacʉ tiropʉ catinu'cũrãsa'a.
Ti wi'i wiogʉre niña: “Ʉ̃sãrẽ bu'egʉ a'tiro niami: ‘¿No'opʉ nisari yʉ'ʉ bu'erã me'rã Pascua bosenʉmʉ ba'atji tucũ?’ niami”, niña.
Be'ro Jesú na dʉporo yoacureropʉ wa'acʉ niwĩ. Topʉ ñubuegʉtigʉ ejaque'acʉ niwĩ.
Cʉ̃ tojo nicã tʉ'orã, na a'tiro nicãrã niwã:—Ãpẽrã cʉ̃rẽ weresãrã a'manemorõ ʉatisa'a. Marĩ basuta cʉ̃ ucũsere tʉ'otoja'a, nicãrã niwã.
Titare tojo wa'acã, masã wẽrĩsĩ'rĩrã, a'tiro nirãsama: “Ʉ̃rʉ̃pagʉ ʉ̃sã bu'ipʉ bʉrʉpeja, wẽjẽña.” Opa bu'upare a'tiro nirãsama: “Ʉ̃sãrẽ ña'arõ weesere cã'mota'aya”, nirãsama.
Tojo weerã “¿De'ro wa'apari cʉ̃rẽ?” ni wãcũcãrã niwã. Na tojo wãcũrĩ cura wãcũña marĩrõ pʉarã ʉmʉa su'ti asistese sãña'cãrã na tiropʉ bajuanʉ'cãcãrã niwã.
Topʉ nerẽ'cãrã narẽ a'tiro nicãrã niwã:—Nirõta marĩ wiogʉ Jesú wẽrĩ'cʉpʉ nimigʉ̃, masãcʉ niami. Simó Pedro cʉ̃rẽ ĩ'acʉ niami, nicãrã niwã.
Cʉ̃ ya di'tapʉ a'ticʉ niwĩ. Tocjãrã cʉ̃ ya di'tacjãrã pe'e cʉ̃rẽ ñe'etiwã.
Cʉ̃, cʉ̃ ma'mi Simórẽ maata a'magʉ̃ wa'awĩ. Cʉ̃rẽ nicʉ niwĩ:—Mesías masãrẽ yʉ'rʉoacjʉ, Õ'acʉ̃ o'ógʉti ní'cʉre bocaejapʉ, nicʉ niwĩ. Mesías, Cristo Õ'acʉ̃ bese'cʉ nisĩ'rĩrõ wee'e.
Wiorã cʉ̃rẽ niwã:—Basiowe'e. A'ti wi'ire wéérã, cuarenta y seis cʉ̃'marĩ yoogowã. ¿Mʉ'ʉ pe'e i'tia nʉmʉ be'ro tu'ajanʉ'cõgʉ̃sari tja? niwã.
Cʉ̃ tojo weeri cura ni'cã nʉmʉ Juã bu'esere siruturã ni'cʉ̃ judío masʉ̃ me'rã dʉ'sasowã'cõcãrã niwã. Judío masã coewʉasenojõ me'rã dʉ'sasocãrã niwã.
Tojo nicã tʉ'ogo, Jesure nico niwõ:—Mʉ'ʉ Õ'acʉ̃ ye queti weremʉ'tãrĩ masʉ̃ nisa'a.
Cʉ̃ dutitigʉ pacʉ pe'e Jesure niwĩ:—Wiogʉ, pajaña'ña. Te'a quero yʉ'ʉ macʉ̃ wẽrĩse dʉporo.
Diacjʉ̃ta nigʉ̃ti tja. Cã'rõacã dʉ'sa'a Õ'acʉ̃rẽ moorã yʉ'ʉre ẽjõpeoatjo. Na ẽjõpeoritero nitoja'a. Yʉ'ʉ ucũsere tʉ'o, tere weerã́ catinu'cũcã'rãsama.
Cʉ̃ tojo nicã tʉ'ogʉ, ʉ̃sã me'rãcjʉ̃ André, Simó Pedro acabiji Jesure niwĩ:
Ʉ'mʉsepʉ ní'cʉ yʉ'ʉ ʉaro weegʉ a'titiwʉ. Yʉ'ʉre o'ó'cʉ dutiro pe'ere weegʉ a'tiwʉ.
Simó Pedro cʉ̃rẽ yʉ'tiwĩ:—Wiogʉ, ¿noa pe'ere sirutubosari? Mʉ'ʉ ucũse catinu'cũsere o'o'o. ¿Ʉ̃sã no'opʉ wa'abosaʉ?
Ã'rĩ Õ'acʉ̃ bese'cʉ nitisami. Cʉ̃ ya macãrẽ marĩ masĩ'i. Õ'acʉ̃ bese'cʉ nicã pũrĩcãrẽ, marĩ cʉ̃ a'ti'caropʉre masĩtiboapã, niwã.
Na Jesure niwã:—Wiogʉ, a'tigo co marãpʉ nitigʉ me'rã ña'arõ weegore bocaejapʉ.
Jesú narẽ niwĩ:—Diacjʉ̃ta nigʉ̃ti. Nipe'tirã ña'arõ weerã́ na ña'arõ weesere du'umasĩtirã, te doca niwã'ñasama.
Yʉ'ʉ a'ti ʉmʉcopʉ nirĩ cura masãrẽ sĩ'ose weronojõ ni'i. Yʉ'ʉ narẽ Õ'acʉ̃ yere masĩcã wee'e, niwĩ.
Jesú masãrẽ “Caperi bajuno'tirã weronojõ nima” nise ni'iJesú caperi bajuno'ti'cʉre na cõ'awĩrõ'quere tʉ'owĩ. Tojo weegʉ cʉ̃rẽ bocaejagʉ, niwĩ:—¿Mʉ'ʉ Õ'acʉ̃ macʉ̃ masʉ̃ weronojõ upʉtigʉre ẽjõpeoti?
Cʉ̃ Salomó wãmetiri tucũpʉ sãjã yʉ'rʉtẽrĩrĩ cura judío masã wiorã cʉ̃rẽ añurõ be'toanʉ'cã wa'awã. Cʉ̃rẽ sẽrĩtiña'wã:—Mʉ'ʉ Õ'acʉ̃ o'ó'cʉ ni'i nisere ne diacjʉ̃ werewe'e. ¿De'ro nicã mʉ'ʉ ʉ̃sãrẽ queoro weregʉsari? Mʉ'ʉ Õ'acʉ̃ bese'cʉ ni'i nígʉ̃, diacjʉ̃ta ʉ̃sãrẽ wereya.
Ʉ̃sã cʉ̃rẽ niwʉ̃:—Wiogʉ, cʉ̃ cãrĩcã, añu nisa'a. Cʉ̃ cã́rĩ́ca be'ro soo, yʉ'rʉgʉsami.
Yʉ'ʉ masĩ'i, mʉ'ʉ yʉ'ʉre tʉ'onu'cũcã'a. Ã'rã a'topʉ nu'cũrã ye bu'iri sẽrĩ'i. Mʉ'ʉ yʉ'ʉre o'ó'quere masĩato nígʉ̃ tojo wee'e.
Mʉsã Jerusalẽ́cjãrã, uiticã'ña. Ĩ'aña, mʉsã wiogʉ burro bu'ipʉ pesawã'cãtimi, ni ojacʉ niwĩ.
Yʉ'ʉre ĩ'agʉ̃ yʉ'ʉre o'ó'cʉ quẽ'rãrẽ ĩ'ami.
Yʉ'ʉ cʉ̃ pʉ'toacã mu'rĩwã, cʉ̃rẽ sẽrĩtiña'wʉ̃:—Wiogʉ, ¿noanojõ niti cʉ̃?
Espíritu Santu mʉsãrẽ queoro bu'egʉsami. Ãpẽrã a'ti nucũcãcjãrã yʉ'ʉre ẽjõpeotirã cʉ̃rẽ masĩtirãsama. Tojo weerã cʉ̃rẽ moorãsama. Mʉsã pũrĩcã cʉ̃rẽ masĩ'i. Cʉ̃ mʉsã me'rã, mʉsãpʉre ninu'cũgʉ̃sami.
Mʉsã yʉ'ʉre besetiwʉ. Yʉ'ʉ pe'e mʉsãrẽ besewʉ. Añurõ weeato nígʉ̃ tojo weewʉ. Mʉsã añurõ weese pe'tisome. Añurõ weecã, mʉsã yʉ'ʉre ẽjõpeocã, no'o Õ'acʉ̃rẽ sẽrĩsenojõrẽ o'ogʉsami.
Jesú ʉ̃sã tojo nisere masĩgʉ̃, ʉ̃sãrẽ niwĩ:—Yʉ'ʉ “Cã'rõacã be'ro ĩ'asome, be'ro ĩ'arãsa'a tja” ní'quere ¿a'merĩ sẽrĩtiña'rã weeti?
Yʉ'ʉ a'ti ʉmʉcocjʉ̃ niwe'e. Na quẽ'rã yʉ'ʉre ẽjõpeorã a'ti ʉmʉcocjãrã weronojõ wãcũsetitima.
Jesú cʉ̃rẽ yʉ'ticʉ niwĩ:—Yʉ'ʉ nipe'tirã tʉ'oropʉ bu'ewʉ. Judío masã nerẽse wi'seripʉ, tojo nicã Õ'acʉ̃ wi'i judío masã nerẽwʉaropʉ bu'ewʉ. Ya'yioropʉ bu'etiwʉ.
Cʉ̃ yʉ'titicã ĩ'agʉ̃, Pilato cʉ̃rẽ nicʉ niwĩ:—¿De'ro weegʉ yʉ'ʉre yʉ'tiweti? ¿Mʉ'ʉ masĩweti? Yʉ'ʉ mʉ'ʉrẽ du'uwĩrõgʉ̃, du'uwĩrõmasĩ'i. Wẽjẽdutigʉ quẽ'rã, wẽjẽdutimasĩ'i, nicʉ niwĩ.
Na pʉarã José, Nicodemo su'tiro añurĩ casero ʉ'mʉtise wa're'que caseri me'rã Jesú ya upʉre omawã. Judío masã wẽrĩ'cãrãrẽ yaarã weewʉaronojõta weewã.
Cʉ̃ tojo nicã tʉ'ogʉ, Tomás niwĩ:—Jesú, yʉ'ʉ wiogʉ, mʉ'ʉ Õ'acʉ̃ ni'i.
cʉ̃ bu'e yapada'reo'quere werewʉ. Tojo nicã cʉ̃ ʉ'mʉsepʉ mʉjã'quere werewʉ. Jesú ʉ'mʉsepʉ mʉjãse dʉporo cʉ̃ bu'erã cʉ̃ besecṹú'cãrãrẽ dutiro cũucʉ niwĩ na weeatjere. Espíritu Santu masĩse o'oro me'rã tere duticʉ niwĩ.
(-)
’Tojo weerã mʉsã judío masã nipe'tirã masĩña. Jesure, mʉsã curusapʉ paabi'pe'cʉre Õ'acʉ̃ cʉ̃rẽta marĩ wiogʉ sõrõpĩ. Cʉ̃ Õ'acʉ̃ beseno'cʉta nicã'miwĩ, ni werecʉ niwĩ Pedro.
Mʉsã ña'arõ weeseti'quere bʉjawetiya. Bʉjaweti dʉcayuya. Õ'acʉ̃ ʉaronojõ weeya. Tojo weecã, Õ'acʉ̃ mʉsã ña'arõ wee'quere acobojogʉsami. Acobojo, ejerisãjãcã weegʉsami.
Jesure ẽjõpeorã na Õ'acʉ̃rẽ weetamuse sẽrĩ'que ni'iPedro, Juã topʉ ní'cãrã wijaa, na me'rãcjãrã nirĩ wi'ipʉ wa'acãrã niwã. Ti wi'ipʉ etarã, pa'ia wiorã, bʉcʉrã narẽ tojo ní'quere werecãrã niwã.
Apeye macãrĩ Jerusalẽ́ sumuto nise macãrĩcjãrã quẽ'rã yʉ'rʉodutirã dutitirãrẽ Jerusalẽ́pʉ miacãrã niwã. Wãtĩa sãjãno'cãrã quẽ'rãrẽ miacãrã niwã. Jesú besecṹú'cãrã nipe'tirã masãrẽ yʉ'rʉocãrã niwã.
Tojo weerã ʉ̃sã pe'e ñubuenu'cũ, Jesú ye quetire bu'enu'cũcã'rãsa'a, nicãrã niwã.
Cʉ̃ marĩ ñecʉ̃sʉmʉa pãjãrã na masãputicã ĩ'a, narẽ ña'abutiaro weepecʉ niwĩ. Na põ'rã ne bajua'cãrã ʉmʉarẽ wẽrĩato nígʉ̃ aperopʉ cõ'adutimʉjãcʉ niwĩ.
“Yʉ'ʉ nipe'tiropʉ ni'i. Ʉ'mʉse, a'ti di'ta yʉ'ʉ wee'quere yʉ'ʉta duti'i. Tojo weegʉ yʉ'ʉ masã weeca wi'ipʉ dia'cʉ̃ nímasĩtisa'a.
—Yʉ'ʉre mʉsã tutuaro cʉosere o'oya. Yʉ'ʉ quẽ'rã dʉpopapʉ no'o ñapeorãrẽ Espíritu Santure na cʉocã weegʉti wee'e, nicʉ nimiwĩ.
Topʉ cʉ̃ etáca be'ro i'tia nʉmʉ ne caperi ĩ'aticʉ niwĩ. Ne sĩ'rĩti, ne ba'aticʉ niwĩ.
Na Lidapʉ etacã, maata Pedro na me'rã Jopepʉre wa'acʉ niwĩ. Dorca nirĩ wi'ipʉre ejarã, co wẽrĩ'co pesari tucũpʉ cʉ̃rẽ pijimʉjãcãrã niwã. Cʉ̃ ti tucũpʉ sãjãtacã, wapewia numia Pedro sumuto nerẽnʉ'cãcãrã niwã. Na utirãta, ĩ'ocãrã niwã camisari, apeye su'ti co catigo narẽ derobosa'quere.
Pedro cʉ̃ tojo weecã ĩ'agʉ̃, “Wã'cãnʉ'cãña. Yʉ'ʉre ẽjõpeoticã'ña. Yʉ'ʉ quẽ'rã mʉ'ʉ weronojõta ʉmʉ ni'i”, nicʉ niwĩ.
Yʉ'ʉ pe'e cʉ̃rẽ yʉ'tiwʉ: “Ba'awe'e, yʉ'ʉ wiogʉ. Ãpẽrã wa'icʉrã judío masã ba'aya marĩrãnojõ nima. Ne ni'cãti nanojõrẽ ba'atigʉ nicãti”, niwʉ̃ cʉ̃rẽ.
—Ejerituya. Mʉ'ʉ ye sapature sãñaña, nicʉ niwĩ. Cʉ̃ tojo nicã tʉ'o, ejeritu, cʉ̃ ye sapature sãñacʉ niwĩ. Tu'ajanʉ'cõcã ĩ'a, cʉ̃rẽ nicʉ niwĩ tja:—Mʉ'ʉ yaro bu'icjãrõ asibusurore sãñaña. Te'a yʉ'ʉre sirutuya.
Bernabé, Pablo Chiprepʉ ní'cãrã Antioquíapʉ na were'que ni'iPablo, cʉ̃ me'rãcjãrã Pafopʉ ní'cãrã wijapẽ'a, ni'cã maapʉ nʉjã, ejacãrã niwã Perge wãmetiri macãpʉre. Ti macã Panfilia wãmetiri di'tapʉ nicaro niwʉ̃. Na Pergepʉ etacã, Juã Marco narẽ tóta soocã, Jerusalẽ́pʉ majãmitoja wa'acʉ niwĩ.
Ti wi'i ní'cãrã na wijasteari cura pãjãrã judío masã, ãpẽrã judío masã weronojõ weesetirã na weresere tʉ'otʉ'sarã, Pablo, Bernabé me'rã ba'patiwã'cãcãrã niwã. Narẽ Pablo quẽ'rã a'tiro nicãrã niwã:—Õ'acʉ̃ cʉ̃ añurõ weesere wãcũdu'uticã'ña. Cʉ̃rẽ ẽjõpeonu'cũcã'ña, ni werecãrã niwã.
Na topʉ eta, Jesú ye quetire werecãrã niwã. Tere na werecã, tocjãrã masã pãjãrã Jesure ẽjõpeonemocãrã niwã. Be'ro na majamitoja wa'acãrã niwã Listra, Iconio, Antioquía todʉporo na a'ti'que macãrĩpʉta tja.
Antioquíacjãrã na su'ricũña'quere diacjʉ̃'que ni'iJesú besecṹú'cãrã dutise ojaca pũrĩrẽ Pablo quẽ'rã me'rã o'ócãrã niwã. A'tiro ojano'caro niwʉ̃ ti pũrĩpʉre:“Ʉ̃sã Jesú besecṹú'cãrã, cʉ̃rẽ ẽjõpeorãrẽ sʉ'ori nirã́ mʉsãrẽ añuduti'i. A'ti pũrĩrẽ mʉsãrẽ ojao'o nipe'tirã Antioquíacjãrãrẽ, judío masã nitirã Jesure ẽjõpeorãrẽ. Tojo nicã Siria, Cilicia di'tapʉ nirãrẽ ojao'o.
Tóma majã ma'apʉ majãa, romano masã na weeca macã Filipopʉre etawʉ. Ti macãta ti di'ta Macedonia wa'teropʉre dutiri macã niwʉ̃. Topʉre ʉ̃sã pejeti nʉmʉrĩ tojáníwʉ̃.
<sup>(2-3)</sup> Pablo cʉ̃ weesetironojõpʉma ti wi'ipʉ sãjãcʉ niwĩ. I'tia semana saurunʉcʉ̃ Jesú ye quetire bu'ecʉ niwĩ. Dʉporocjãrãpʉ Õ'acʉ̃ ye queti weremʉ'tãrĩ masã na oja'quere bu'ecʉ niwĩ:—“Õ'acʉ̃ bese'cʉ pi'eti, wẽrĩgʉ̃sami. Wẽrĩ'cʉpʉ nimigʉ̃, masãgʉ̃sami”, ni ojacãrã niwã. Na tojo ni ojano'cʉreta mʉsãrẽ ni'cãrõacãrẽ were'e. Jesúta nimi na tojo ní'cʉ Õ'acʉ̃ cʉ̃ bese'cʉ, ni werecʉ niwĩ Pablo.
Pablo “Ni'cʉ̃ masʉ̃ wẽrĩ'cʉpʉ masãcʉ niwĩ” nicã tʉ'orã, ãpẽrã ni'cãrẽrã mejõ bujicã'cãrã niwã. Ãpẽrã pe'e “Mʉ'ʉ apetero tere ucũcã, tʉ'onemosĩ'rĩsa'a tja”, nicãrã niwã.
Cʉ̃ nipe'tirã ĩ'orõpʉ judío masãrẽ cʉ̃ wereme'rĩse me'rã docaque'amʉjãcã weecʉ niwĩ. Cʉ̃ Õ'acʉ̃ ye cjase ojaca pũrĩpʉ bu'e, narẽ werecʉ niwĩ:—Õ'acʉ̃ cʉ̃ bese'cʉ marĩ yoacã yucue'cʉ nimi Jesú, nicʉ niwĩ. Cʉ̃ añurõ diacjʉ̃ bu'e wereme'rĩcã, cʉ̃rẽ na mejẽcã nímasĩticãrã niwã.
Pablo quẽ'rã cʉ̃ basu masã pãjãrã tiropʉ na me'rã ucũgʉ̃ wa'agʉ wa'asĩ'rĩmicʉ niwĩ. Ãpẽrã Jesure ẽjõpeorã pe'e cʉ̃rẽ wẽjẽbosama nírã, ne du'uo'oticãrã niwã.
Yʉ'ʉ marĩ wiogʉ dutiro weeri masʉ̃ nígʉ̃, “Yʉ'ʉ masĩrõ me'rã ucũ'u”, ne nitiwʉ. Masã Jesure ẽjõpeoticã uticãti. Yʉ'ʉre judío masã na wẽjẽsĩ'rĩ wapacã, yʉ'ʉ pi'eticãti.
Ʉ̃sã tiro eja, Pablo ya da ejerituri dare mii, cʉ̃ basu cʉ̃ ye omocãrĩ, cʉ̃ ye dʉ'pocãrĩpʉ dʉ'tewĩ. Dʉ'tetoja, ʉ̃sãrẽ niwĩ:—Espíritu Santu a'tiro niami yʉ'ʉre: “Mʉ'ʉ a'ti da me'rã dʉ'te'caro weronojõ judío masã Jerusalẽ́pʉ a'ti da wiogʉre dʉ'terãsama. Na judío masã nitirãrẽ o'orãsama cʉ̃rẽ ña'arõ weedutirã”, niami Espíritu Santu, niwĩ Agabo.
—Yʉ'ʉ acawererã, yʉ'ʉre tʉ'oya. Yʉ'ʉ mʉsãrẽ yé cjasere weregʉti mʉsã yʉ'ʉre “Bu'iri moomi” niato nígʉ̃, niwĩ.
Pablo wiorãrẽ ĩ'agʉ̃ta ĩ'a, narẽ nicʉ niwĩ:—Nipe'tiro yʉ'ʉ catiro põtẽorõ Õ'acʉ̃ cʉ̃ ĩ'orõpʉ nipe'tise cʉ̃ ʉaro weenu'cũcã'a. Tojo weegʉ yʉ'ʉ wãcũque'tiro marĩrõ nicã'a, nicʉ niwĩ.
Surara cʉ̃ duti'caronojõta ti ñami Pablore miacãrã niwã Antípatri wãmetiri macãpʉ.
Féli cʉ̃rẽ niyeru wapayecã ʉagʉ, pijio ucũmʉjãcʉ nimiwĩ. Cʉ̃ niyeru wapayéca be'ro bu'iripʉ nigʉ̃rẽ du'uwĩrõgʉ̃ti nígʉ̃, tojo weecʉ nimiwĩ. Pablo pe'e cʉ̃rẽ ne wapayeticʉ niwĩ.
<sup>(2-3)</sup> —Wiogʉ, mʉ'ʉ nipe'tise judío masã na weesetisere masĩsa'a. Apeye na ucũ a'metu'timʉjãse quẽ'rãrẽ masĩsa'a. Tojo weegʉ yʉ'ʉ añurõ e'catise me'rã mʉ'ʉrẽ weregʉti judío masã na yʉ'ʉre weresã'quere. Añurõ pajaña'se me'rã yʉ'ʉ ucũsere tʉ'oya.
Agripa pe'e Festore nicʉ niwĩ:—Cʉ̃ basu pe'e “Augusto romano masã wiogʉ yʉ'ʉre beseato” niticãma, marĩ cʉ̃rẽ du'uwĩrõcã'boapã, nicʉ niwĩ.
Ñamita tiwʉre da'raco'teri masã du'tisĩ'rĩmiwã. Tojo wee na “Cõme pjĩrĩrẽ ʉ'mʉtãrõ pe'e doqueñorãtirã wee'e” nisoo, yucʉsʉacãrẽ midijoo, tiwʉ me'rã du'tisĩ'rĩmiwã.
Ʉ̃sã Romapʉ etáca be'ro surara wiogʉ Julio a'tiro weewĩ. Bu'iri cʉorã cʉ̃ mia'cãrãrẽ tocjãrã bu'iri cʉorãrẽ co'terã́ wiogʉpʉre wiawĩ. Pablo pe'ere ape wi'ipʉ ni'cʉ̃ surara cʉ̃rẽ du'tiri nígʉ̃ co'teacjʉ me'rã cũuwĩ.
Tojo weegʉ mʉsã ya macãcjãrã Jesucristore ẽjõpeotirãrẽ cʉ̃ ye quetire pũrõ weresĩ'rĩsa'a.
Moisé dutisere tʉ'ose me'rã dia'cʉ̃ Õ'acʉ̃ “Bu'iri marĩrã nima”, nitisami. Cʉ̃ dutisere weerã́ pe'ere “Bu'iri marĩrã nima”, nisami.
Ãpẽrãrẽ doja, ʉpʉtʉ tu'tisama.
Abrahã ẽjõpeose cʉoyucã, Õ'acʉ̃ “Tojo weegʉti” ní'que queoro wa'acaro niwʉ̃Õ'acʉ̃ Abrahãrẽ “Mʉ'ʉrẽ, mʉ'ʉ pãrãmerã nituriarãrẽ a'ti di'tare o'ogʉti”, nicʉ niwĩ. Õ'acʉ̃ cʉ̃ dutisere wééca be'ro mejeta tojo nicʉ niwĩ. Abrahã cʉ̃rẽ ẽjõpeocã pe'e, cʉ̃rẽ “Añugʉ̃, bu'iri marĩgʉ̃ nimi”, nicʉ niwĩ. Tojo weegʉ cʉ̃rẽ “A'ti di'tare o'ogʉti”, nicʉ niwĩ.
Ni'cãtiacã Adã́ yʉ'rʉnʉ'cã'que me'rã nipe'tirã bu'iri da'reno'ajã tojacãrã niwã. Jesucristo queoro wéégʉ, cʉ̃ wẽrĩse me'rã pe'e nipe'tirã bu'iri marĩrã tojata basio'o. Tojo nicã catinu'cũsere bocata basio'o.
Co marãpʉ wẽrĩ'caro weronojõ marĩrẽ ni'cãrõacãrẽ a'tiro wa'a'a. Todʉporopʉre Moisé duti'quere yʉ'tini'wʉ̃ yujupʉ. Jesucristo cʉ̃ wẽrĩcã, marĩ quẽ'rã wẽrĩ'cãrã weronojõ wa'acãrã niwʉ̃. Tojo weerã Jesucristo wẽrĩse me'rã marĩ Moisé dutise doca ní'quere du'uno'wʉ̃. Ni'cãrõacãrẽ Jesucristo wẽrĩ masãse me'rã cʉ̃ yarã ni'i. Marĩrẽ Õ'acʉ̃ ʉaro weeato nígʉ̃ cʉ̃ yarã sãjãcã weecʉ niwĩ.
Marĩ ʉaro weesĩ'rĩsere weetisa'a majã. Ni'cãrõacãrẽ Espíritu Santu marĩpʉre nimi. Tojo weerã cʉ̃ tutuaro me'rã cʉ̃ ʉaronojõ wee'e. Espíritu Santu marĩ me'rã niticã, cʉ̃ ʉaro weetisa'a. Jesucristo yarã nitisa'a.
Tojo nicã ʉ'mʉarõpʉ cjase, ʉ̃'cʉ̃arõpʉ cjase, Õ'acʉ̃ wee'quenojõ quẽ'rã ne Õ'acʉ̃ marĩrẽ ma'isere cã'mota'amasĩwe'e. Õ'acʉ̃ marĩ wiogʉ Jesucristo yarã niyucã, marĩrẽ ma'inu'cũsami.
To pũrĩcãrẽ ¿de'ro nirõʉati? A'tiro ni'i. Judío masã nitirã Õ'acʉ̃ me'rã na añurõ niatjere a'maticãrã niwã. Tere a'matimirã, Jesucristore ẽjõpeose me'rã bocacãrã niwã. Na ẽjõpeocã, Õ'acʉ̃ narẽ “Añurã, bu'iri marĩrã nima”, ni ĩ'acʉ niwĩ.
(-)
Nipe'tise a'ti turi cjase, ʉ'mʉse cjase cʉ̃ wee'que dia'cʉ̃ ni'i. Cʉ̃ tutuase me'rã nipe'tise ninu'cũ'u. Cʉ̃ ye ni'i. Tojo weerã nipe'tirã Õ'acʉ̃rẽ “Cʉ̃ añuyʉ'rʉagʉ, tutuayʉ'rʉagʉ nimi”, ninu'cũcã'rã. Tojota weerã.
Õ'acʉ̃ a'tere dutise cũucʉ niwĩ. “Mʉsã nʉmosãnumia nitirãrẽ, marãpʉsʉmʉa nitirãrẽ a'metãrãticã'ña. Ãpẽrãrẽ wẽjẽcõ'aticã'ña. Yajaticã'ña. Ãpẽrã yere ʉoticã'ña” ni, dutise cũucʉ niwĩ. A'te, tojo nicã nipe'tise apeye dutise cũu'quere ni'cãrõpʉta neonʉ'cõmasĩ'i. A'tiro ni'i. Mʉsã, mʉsã basu ma'irõnojõta mʉsã tiropʉ nirãrẽ ma'iña, ni'i.
Ãpẽrã ye niatjere wãcũrõʉa'a. Narẽ nemorõ ẽjõpeotutuato nírã tojo weeroʉa'a.
Tojo weecã, Õ'acʉ̃ cʉ̃ ʉacã, mʉsã tiropʉ yʉ'ʉ e'catise me'rã etagʉsa'a. Topʉ soogʉsa'a.
Yʉ'ʉ a'ti pũrĩrẽ mʉsã Corintopʉ nirãrẽ oja'a. Mʉsã Jesucristore ẽjõpeorã Õ'acʉ̃ ya curuacjãrãrẽ oja'a. Mʉsã Jesucristo me'rã nírã, Õ'acʉ̃ yarã ni'i. Õ'acʉ̃ mʉsãrẽ cʉ̃ yarã niato nígʉ̃ besecʉ niwĩ. Nipe'tirocjãrã Jesucristore ẽjõpeorãrẽ tojo besecʉ niwĩ. Jesucristo nipe'tirã cʉ̃rẽ ẽjõpeorã wiogʉ nimi. Tojo nicã marĩ wiogʉ nimi.
Cristo curusapʉ wẽrĩ'que queti ni'iYʉ'ʉ mʉsã tiropʉ Õ'acʉ̃ ye quetire weregʉ etagʉ, a'tiro weewʉ. Pacase ucũse di'apaca me'rã masã na masĩse me'rã weretiwʉ.
Apĩ añurõ bu'eturiawã'cãtigʉ pe'ere cʉ̃ bu'e'que pe'tia wa'arosa'a. Pũrĩ me'rã weeca wi'i weronojõ ʉ̃jʉ̃dija wa'arosa'a. Cʉ̃ ti wi'i ʉ̃jʉ̃rĩ cura du'tiwija'cʉ weronojõ nigʉ̃sami. Cʉ̃ ye nipe'tise ʉ̃jʉ̃pe'tia wa'arosa'a. Cʉ̃ ni'cʉ̃ta pecame'epʉ wa'abo'cʉ yʉ'rʉwetigʉsami.
Ña'arõ weegʉre cõ'awĩrõdutise ni'iMʉsã ye queti a'topʉ bʉsʉtʉ'o'o. Tere tʉ'ogʉ, tʉ'omarĩawʉ̃. A'tiro tʉ'o'o. Ni'cʉ̃ mʉsã me'rãcjʉ̃ cʉ̃ pacʉ nʉorẽ'core ẽ'ma, nʉmotiapʉ. A'tiro weesere Õ'acʉ̃rẽ ẽjõpeotirãpʉta ne weetima. Ña'ayʉ'rʉa'a.
Ne ãpẽrãrẽ a'metãrãbajaque'atisere wãcũma'aticã'ña. Apeye marĩ ña'arõ weesere sõ'owaro marĩ upʉ me'rã weetisa'a. Marĩ a'metãrãbajaque'atirã pe'e, marĩ upʉ warore dojorẽrã wee'e.
Mʉsã nʉmotirã, Õ'acʉ̃rẽ yʉ'rʉnʉ'cãrã mejeta wee'e. No'o nu'mio quẽ'rã marãpʉtigo Õ'acʉ̃rẽ yʉ'rʉnʉ'cãgõ mejeta weemo. Tojo nimirõ, catiri ʉmʉcore peje pi'etise ni'i. Yʉ'ʉ na tojo pi'etisere ʉasãtimisa'a. Tojo weegʉ a'tere were'e.
Apeye quẽ'rãrẽ yʉ'ʉ ãpẽrã Jesucristo besecṹú'cãrã, tojo nicã cʉ̃ acabijirã weronojõ weemasĩ'i. Tojo nicã Pedro weronojõ weemasĩ'i. Ni'cõ numio Jesucristore ẽjõpeogore nʉmoti, miamasĩ'i.
Marĩ na weronojõ no'o ʉaro a'metãrãbajaque'atiticã'rã. Námarĩcã tojo wee'que wapa ni'cã nʉmʉ veintitrés mil wẽrĩcãrã niwã.
Numio pũrĩcã ñubuego, dʉpoapʉ su'ti caserore pesasamo. Tojo nicã Õ'acʉ̃ wereduti'quere wereturiago, mejãrõta weesamo. Co pesatigo, bopoyoro weego weebosamo. Ʉmʉ weronojõ weebosamo. Co marãpʉre, co wiogʉre yʉ'rʉnʉ'cãgõ weesamo. Poarire seecõ'a wʉjaweeno'co weronojõ nibosamo.
Masãnʉcʉ̃ weemasĩsere Espíritu Santu o'ose ni'iAcawererã, Espíritu Santu mʉsãrẽ Õ'acʉ̃ yere weemasĩatjere o'omi. Mʉsãrẽ tere queoro masĩcã ʉa'a.
Mʉsãrẽ Espíritu Santu cʉ̃ weemasĩsere o'ocãma, añuyʉ'rʉasere beseyʉ'rʉnʉ'cãña. Yʉ'ʉ mʉsãrẽ a'te nipe'tise nemorõ añuyʉ'rʉnʉ'cãsere weregʉti.
Mʉ'ʉ e'catise o'ocã, añu ni'i, añurõ pe'e. Cʉ̃ pe'ere Õ'acʉ̃rẽ nemorõ ẽjõpeocã weetisa'a.
Be'ro Santiagore bajuacʉ niwĩ. To be'ro nipe'tirã cʉ̃ besecṹú'cãrãrẽ bajuacʉ niwĩ.
Marĩ pĩ'rĩdutirã pĩ'rĩmʉjã'cʉ mejetare ote'e. Te peri pe'ere trigo o no'o otese nisere pĩ'rĩdutirã ote'e.
A'tore peje da'rase ni'i. Pãjãrã marĩ wiogʉ ye quetire tʉ'osĩ'rĩma. Tere cã'mota'asĩ'rĩrã quẽ'rã pãjãrã nima.
<sup>(15-16)</sup> Tojo añurõ wa'arosa'a ni wãcũgʉ̃, Macedoniapʉ wa'agʉ, mʉsã tiropʉ ĩ'amʉ'tãgʉ̃ wa'asĩ'rĩmiwʉ̃. “Be'ro ĩ'amajãmitojatigʉti tja”, nimiwʉ̃. Pʉati mʉsã tiropʉ ĩ'agʉ̃ wa'asĩ'rĩmiwʉ̃. Mʉsã e'caticã ʉagʉ tojo weesĩ'rĩmiwʉ̃. Yʉ'ʉ tojo weecã, Judea di'tapʉ wa'atjere weetamurãsama ni wãcũgʉ̃, tojo weesĩ'rĩmiwʉ̃.
Ʉ̃sã Õ'acʉ̃rẽ ẽjõpeorã, a'tiro nímasĩ'i. Ʉ̃sã weresere tʉ'o ẽjõpeo'quere “Diacjʉ̃ta ni'i”, nímasĩ'i. Cristo weetamuse me'rã ʉ̃sã tojo nímasĩ'i.
Tojo weerã ʉ̃sã pi'etimirã, wãcũtutuanu'cũcã'a. Mu'ñumirã, siape me'rã nemorõ wãcũtutuanemo'o.
Diacjʉ̃ta were'e. Õ'acʉ̃ cʉ̃ tutuasere cʉo'o. Cʉ̃ ʉ̃sãrẽ añurã wa'acã weemi. Tojo weerã añurõ weemasĩ'i. Ña'ase quẽ'rãrẽ cã'mota'amasĩ'i.
Na cʉoro põtẽorõ na cʉosere o'owã. Na cʉose nemorõ o'oyʉ'rʉomʉjãwã. Yʉ'ʉ narẽ tojo weecã ĩ'awʉ̃. Na ʉaro o'owã.
Õ'acʉ̃ ye queti ojaca pũrĩpʉ oja'caronojõta ni'i. A'tiro ojano'caro niwʉ̃:Añugʉ̃ pajasecʉorãrẽ añurõ o'omu'sĩ o'osami. Tojo weero cʉ̃ añurõ weese ninu'cũcã'rõsa'a.
Yʉ'ʉ ucũse ʉ'sʉawe'e, ʉ'sʉaro pe'e. Tojo nimicã, Õ'acʉ̃ ye cjasere añurõ masĩ'i. Yʉ'ʉ tojo masĩsere nipe'tise yʉ'ʉ weesetise me'rã ĩ'o'o.
<sup>(3-4)</sup> A'tere masĩ'i. Õ'acʉ̃ ʉ'mʉse Paraíso wãmetiropʉ yʉ'ʉre miejawĩ. Upʉ me'rã o ejeripõ'rã dia'cʉ̃ miagʉ̃, miapĩ. Masĩtisa'a. Õ'acʉ̃ ni'cʉ̃ta tere masĩsami. Yʉ'ʉ topʉ nígʉ̃, masã masĩtisere tʉ'owʉ. Cʉ̃ were'que masãrẽ weredutise mejeta niwʉ̃.
E'catise me'rã a'merĩ añudutiya.
Wiorã pe'e “Titore õ'rẽcjʉ yapa caserore yejecõ'arõʉa'a” nitimicã, ãpẽrã tojo nico'terã pe'e “Cʉ̃rẽ yejecõ'arõʉa'a”, niwã. Na Jesucristore ẽjõpeota'sarã, Jesucristore ẽjõpeorã me'rã a'mesʉ'awã. Tojo nita'sa, ĩ'adu'tiri masã niwã. Na ʉ̃sã Jesucristore ẽjõpeorã weesetisere ĩ'awã. Ʉ̃sã cʉ̃rẽ ẽjõpeorã Moisé dutise doca niticã ĩ'awã. Tere ĩ'arã, ʉ̃sãrẽ ʉ̃sã ñecʉ̃sʉmʉarẽ dutimʉjãti'quere weedutisĩ'rĩmiwã tja. Moisé cʉ̃ duti'que doca cũusĩ'rĩmiwã tja.
Marĩ nipe'tise Moisé duti'quere weepõtẽowe'e. Tojo weegʉ Õ'acʉ̃ na weepe'otima nígʉ̃, “Bu'iri cʉoma”, nicʉ niwĩ. Apero, Õ'acʉ̃ ye queti ojaca pũrĩpʉre a'tiro ojano'wʉ̃: “No'o na wẽ́rĩ́ca be'ro yucʉgʉpʉ dʉ'teyoono'cãrã Õ'acʉ̃ bu'iri da'reduti'cãrã nima”, ni ojano'caro niwʉ̃. Dʉporopʉre masã ña'arãrẽ tojo weecũcãrã niwã. Jesucristo quẽ'rã ña'agʉ̃, bu'iritigʉ weronojõ marĩ bu'iri da'reno'bo'quere curusapʉ wẽrĩ wapayecʉ niwĩ. Tojo weegʉ cʉ̃ marĩrẽ yʉ'rʉcã weecʉ niwĩ. Marĩ ni'cãrõacãrẽ cʉ̃rẽ ẽjõpeorã, bu'iri marĩ'i.
Yʉ'ʉ dutiticã, mʉsãrẽ diasa niwʉ̃. Mʉsã yʉ'ʉ dutiwi'i nimicã, yabitiwʉ. A'tiro pe'e weewʉ. Ni'cʉ̃ Õ'acʉ̃rẽ wereco'tegʉ ʉ'mʉsepʉ nigʉ̃rẽ weronojõ põtẽrĩme'rĩcã'wʉ̃. Jesucristore mʉsã ñe'ebo'caro weronojõ yʉ'ʉre añurõ weewʉ.
Acawererã, Õ'acʉ̃ mʉsãrẽ Moisé dutise doca niato nígʉ̃ mejeta cũucʉ niwĩ. Mʉsã “Moisé dutise doca niwe'e” nimirã, “No'o ʉ̃sã ña'arõ ʉaripejasere weerãti”, niticã'ña. A'tiro pe'e weeya. Ãpẽrãrẽ ma'írã, weetamuña.
Yʉ'ʉ Jesucristo ye quetire bu'ecã, na yʉ'ʉre tãrã, cãmida're'que wã'ña'a. Na tojo wee'que me'rã Jesucristore yʉ'ʉ da'raco'tesere ĩ'o'o. Tojo weerã ni'cãcã me'rã ne ni'cʉ̃ yʉ'ʉre caribonemoticã'to. Yʉ'ʉ bu'esere ucũ maasoonemoticã'to.
Õ'acʉ̃ Jesucristore masõcʉ niwĩ. Cʉ̃rẽ masõ'caronojõta marĩ Jesucristo yarãrẽ masãmʉjã'cãrã weronojõ weecʉ niwĩ. Jesucristo ʉ'mʉsepʉ wiogʉ dujiri cũmurõ dujironojõta marĩrẽ cʉ̃ me'rãta tja ʉ'mʉsepʉ dujiyutojarã weronojõ nicã weecʉ niwĩ. Ña'arõ nisetise me'rã nisome majã.
Cristo masãrẽ ma'isere masĩato nígʉ̃, Pablo sẽrĩbosase ni'iÕ'acʉ̃, marĩ wiogʉ Jesucristo pacʉre e'catipeo'o. Mʉsã judío masã nitirãrẽ añurõ weesere wãcũgʉ̃, tojo wee'e.
Mʉsã mejẽcã wãcũsere dʉcayuroʉa'a.
Ni'cã wi'icjãrã Jesucristore ẽjõpeorãrẽ dutise ni'iCristore mʉsã ẽjõpeose bu'iri wiopesase me'rã a'merĩ ĩ'aña.
Nipe'tise ña'asere, wãtĩarẽ cã'mota'arã Õ'acʉ̃rẽ sẽrĩnu'cũcã'ña. Espíritu Santu weetamuse me'rã sẽrĩña. Tʉ'omasĩse me'rã sẽrĩdu'utirãta, nipe'tirã cʉ̃ yarãrẽ sẽrĩbosanu'cũcã'ña.
“Yʉ'ʉ catigʉ pe'e, mʉsãrẽ nemorõ weetamubosa'a”, ni tʉ'oña'sa'a.
Cʉ̃rẽ o'ósĩ'rĩmigʉ̃, yʉ'ʉ quẽ'rã Jesucristo marĩ wiogʉ o'ócã, maata mʉsã tiropʉ wa'agʉsa'a.
Sícigo, mʉ'ʉ yʉ'ʉ me'rã weretamugʉ̃ waro ni'i. Na numiarẽ ni'cãrõnojõ wãcũcã weeya. Õ'acʉ̃ masãrẽ yʉ'rʉomi nise quetire werecã, na numia yʉ'ʉre weretamuwã. Na me'rã Clemente quẽ'rã niwĩ. Tojo nicã ãpẽrã na me'rã yʉ'ʉre weretamuwã. Na Õ'acʉ̃ ya pũrĩ catinu'cũse nirĩ pũrĩpʉ ojaõ'ono'cãrã nitojasama.
Mʉ'ʉ yarã weronojõta weesetirãsama”, ni sẽrĩbosa'a. Õ'acʉ̃ mʉsã tojo weecã ĩ'agʉ̃, e'catigʉsami. Mʉsã cʉ̃ ʉa'caronojõta añurõ weerãsa'a. Cʉ̃rẽ masĩnemorãsa'a.
Mʉsã masĩsa'a, Õ'acʉ̃ yarã sãjãsĩ'rĩrã, judío masã weronojõ õ'rẽcjʉ yapa caserore yejecõ'aticãrã niwʉ̃. A'tiro pe'e wa'acaro niwʉ̃. Jesucristo basu mʉsã ña'arõ weesetisere cõ'acʉ niwĩ. Tojo weerã õ'rẽcjʉ yapa caserore yejecõ'a'cãrã weronojõ Õ'acʉ̃ yarã tojacãrã niwʉ̃.
Jesucristore ẽjõpeorãrẽ weeduti'que ni'iMarãpʉtirãnumia, Jesucristo marĩ wiogʉre ẽjõpeorã, a'tiro weeya. Mʉsã marãpʉsʉmʉarẽ na dutisere yʉ'ti ẽjõpeoya.
Mʉsãrẽ Jesú ye quetire wererã, ʉ̃sã ye ʉseri me'rã dia'cʉ̃ weretiwʉ. Espíritu Santu tutuase me'rã werewʉ. Ʉ̃sã bu'ese diacjʉ̃ta ni'i nírã, mʉsãrẽ bu'ewʉ.Mʉsã masĩsa'a. Ʉ̃sã topʉ nírã, mʉsãrẽ ma'írã, añurõ weesetiwʉ.
Mʉsã Jesure ẽjõpeosere masĩsĩ'rĩgʉ̃ põtẽoti, ¿de'ro wa'amiti narẽ? nígʉ̃, mʉsã ye quetire miitidutigʉ Timoteore o'ówʉ. “Apetero weegʉ mʉsãrẽ wãtĩ Jesure ẽjõpeodu'ucã weecã'pĩ”, nicãti. ¿Ʉ̃sã bu'e'que ne wapamarĩpari? ni masĩsĩ'rĩgʉ̃ cʉ̃rẽ o'ówʉ.
Masã Jesure ẽjõpeotirã na'itĩ'arõpʉ nirã́ weronojõ nisama. Na cʉ̃rẽ yʉ'rʉnʉ'cã, cʉ̃ ʉaro weetisama. Mʉsã pũrĩcã na weronojõ niwe'e. Tojo weerã Jesú cʉ̃ apaturi a'ti di'tapʉ a'ticã, ĩ'aʉcʉasome. Yajari masʉ̃rẽ ĩ'amarĩarõ weronojõ wa'asome.
Õ'acʉ̃ queoro weegʉsami. Mʉsãrẽ pi'eticã wee'cãrãrẽ pi'eticã weegʉsami.
Mʉsã masĩsa'a. Ʉ̃sã topʉ nírã wee'quere ĩ'acũurõʉa'a. Topʉ nírã, tojo nibajaque'atitiwʉ.
(-)
Marĩ ẽjõpeose cjase ni'i<sup>(14-15)</sup> “Maata mʉ'ʉ tiropʉ wa'agʉti”, ni wãcũ'u. Tojo wãcũmigʉ̃, apetero weegʉ maata wa'atibosa'a. Tojo weegʉ mʉ'ʉrẽ Õ'acʉ̃ põ'rã a'tiro nisetiroʉa'a nisere ojagʉti. Õ'acʉ̃ catinu'cũgʉ̃ nimi. Cʉ̃ põ'rã Jesucristore ẽjõpeori curuacjãrã nima. Náta Õ'acʉ̃ ye queti diacjʉ̃ cjasere masãrẽ masĩcã weema.
Na “Jesucristo ye dia'cʉ̃rẽ weerãti” ní'quere weetirã, bu'iritirã nibosama.
No'o peje cʉorã́nojõrẽ a'tiro weedutiya. Na “Ãpẽrã yʉ'rʉoro niyʉ'rʉnʉ'cã'a”, niticã'to. Na cʉose me'rã “Añurõ wa'arosa'a”, ni e'catiyuticã'to. Te queoro niwe'e. Pe'tidija wa'arosa'a. Tojo weronojõ o'orã, Õ'acʉ̃ pe'ere e'catise me'rã yucueato. Cʉ̃ catinu'cũgʉ̃ marĩrẽ e'caticã ʉagʉ nipe'tise marĩ cʉosere o'omi.
Jesucristore wãcũña. Cʉ̃ wẽrĩ'cʉ nimigʉ̃, masãcʉ niwĩ. Cʉ̃́ta dʉporocjʉ̃ wiogʉ Davi pãrãmi nituriagʉ nimi. Yʉ'ʉ Jesucristo ye añuse quetire weregʉ, tereta werewʉ.
Diacjʉ̃ta ni'i. Jesucristore ẽjõpeorã nipe'tirãrẽ Õ'acʉ̃ ʉaronojõ añurõ weesĩ'rĩrãrẽ ãpẽrã ña'arõ weerãsama.
Ni'cãrõacãrẽ cʉ̃ “Tojo weegʉti” nícatero eja'a. Tojo weegʉ cʉ̃ ye quetire weresijase me'rã “Cʉ̃ tojo weegʉti” ní'quere masãrẽ masĩcã weemi. Õ'acʉ̃ marĩrẽ yʉ'rʉogʉ cʉ̃ dutiro me'rã yʉ'ʉre te quetire weredutiwĩ.
Ne ãpẽrãrẽ ña'arõ ucjaticã'to. Ãpẽrã me'rã ũrũsãtirãta, narẽ añurõ ucũato. Ma'ise me'rã nipe'tirãrẽ añurõ weeato”, niña narẽ.
Marĩ pʉarã Jesucristore ẽjõpeorã ni'i. Tojo weegʉ yʉ'ʉre mʉ'ʉ “Yʉ'ʉ me'rãcjʉ̃ waro nimi”, nímasĩ'i. Tojo weegʉ yʉ'ʉre ñe'egʉ̃ weronojõ Onésimorẽ ñe'eña.
Nipe'tise mʉ'ʉ bajurẽ'quere masã dutiato nígʉ̃ cũucʉ niwʉ̃, ni ojacʉ niwĩ.Õ'acʉ̃ nipe'tisere masã dutise doca nicã weecʉ niwĩ. Tojo weero ne apeyenojõ na bu'i niwe'e. Tojo nimicã, masã nipe'tisere sõ'owaro dutitima yujupʉ.
Õ'acʉ̃ dʉporocjãrãrẽ “Soo, e'catitamurã a'tia”, nicʉ niwĩ. A'tiro nicã marĩ quẽ'rãrẽ mejãrõta nigʉ̃ weemi. Apetero weerã ni'cãrẽrã mʉsã tiropʉ nirã́ cʉ̃ me'rã soo, e'catitamutibosama. Tojo weerã nʉcʉ̃ĩ'ase me'rã cʉ̃rẽ yʉ'tiroʉa'a.
Marĩ añurõ ẽjõpeorã nisĩ'rĩrã, Cristo ye queti diasasere bu'erã. Marĩrẽ bu'emʉ'tã'quere apaturi bu'eticã'rã majã. Bu'etojawʉ tema. Marĩ bu'emʉ'tã'que a'tiro niwʉ̃. Marĩ ña'arõ wee'quere acobojose sẽrĩdutiwʉ. Tojo ña'arõ wee'que bu'iri pecame'epʉ wa'abopã, niwʉ̃. Marĩ wãcũse dʉcayuroʉa'a nisere bu'ewʉ. Tojo nicã Õ'acʉ̃rẽ ẽjõpeoroʉa'a nisere bu'emʉ'tãwʉ̃. A'te ne waro bu'enʉ'cã'quere weeticã'rã majã.
Israe curuacjãrã, pa'ia Leví ya curuacjãrã me'rã Õ'acʉ̃ dutisere ñe'ecãrã niwã. Na Leví ya curuacjãrã Aarṍ pãrãmerã nituriarã nicãrã niwã. Na pa'ia ãpẽrã Õ'acʉ̃ dutisere siruturãrẽ añurã wa'acã weemasĩticãrã niwã. Weemasĩcã pũrĩcãrẽ, Õ'acʉ̃ apĩ pa'i sõrõtibopĩ. Apĩrẽ sõrõgʉ̃, Aarṍ ya curuacjʉ̃rẽ sõrõticʉ niwĩ. Melquisedec weronojõ nigʉ̃́ pe'ere sõrõcʉ niwĩ.
Õ'acʉ̃ ne waropʉ “Masãrẽ añurõ weegʉti”, nicʉ nimiwĩ. Be'ro, “Apaturi masã me'rã añurõ weegʉti”, ni apocʉ niwĩ tja. Tojo weero cʉ̃ nimʉ'tã'que pe'e pe'tia wa'acaro niwʉ̃. Nipe'tise mejãmejã ʉano'ña marĩ'i. Te maata pe'tidijase ni'i.
Te masãrẽ añurã tojacã weemasĩcãma, na wa'icʉrãrẽ ʉ̃jʉ̃amorõpeosere du'ucã'bopã. Na ni'cãti ʉ̃jʉ̃amorõpeose me'rãta na ña'arõ wee'quere acobojono'cãrãpʉ tojatojabopã. Na bu'iri marĩrã tʉ'oña'bopã.
Mʉsã ne waro ẽjõpeoca be'ro wee'quere wãcũña. Titare mʉsã Jesucristore ẽjõpeose ye bu'iri pũrõ pi'eticãrã niwʉ̃. Mʉsãrẽ tojo wa'a'quere wãcũtutuacãrã niwʉ̃.
Moisé pacʉsʉmʉa Õ'acʉ̃rẽ ẽjõpeocãrã niwã. Na macʉ̃ bajuáca be'ro “Añugʉ̃ waro nimi”, nicãrã niwã. Na i'tia mujĩpũ nʉocʉocãrã niwã. Cʉ̃ bajuase dʉporo Egiptocjãrã wiogʉ wĩ'marã ʉmʉarẽ Israe curuacjãrãrẽ wẽjẽduticʉ niwĩ. Moisé pacʉsʉmʉa pe'e wiogʉ dutisere uititjĩarã, na macʉ̃rẽ nʉocãrã niwã.
Õ'acʉ̃ ʉaro, diacjʉ̃ nisere weeya. Tojo weecã, ãpẽrã tutuatirã mʉsãrẽ ĩ'acũurã queoro weerãsama. Tutuanemorãsama. A'tiro wa'ase weronojõ ni'i. Tutuatiri dʉ'pocã tutuari dʉ'pocã wa'arosa'a. Ca'bidijanemosome.
A'ti nucũcãpʉre marĩ nirĩ macã ne nidojasome. Ape macã, be'ropʉ marĩ niatji macã ʉ'mʉse pe'ere a'ma'a.
Õ'acʉ̃ quetire tʉ'o, cʉ̃ dutironojõta weeya nise ni'iMʉsãrẽ ma'ígʉ̃, a'tere weregʉti. Ãpẽrã mʉsãrẽ werecã, añurõ tʉ'oya. Mʉsã na weresere tʉ'orã, queoro wãcũtojarãpʉ ucũña. Uayeticã'ña.
Mʉsã masĩ'i. Abrahã Õ'acʉ̃rẽ ẽjõpeosere ĩ'ogʉ̃, añurõ weecʉ niwĩ. Cʉ̃rẽ ẽjõpeogʉ, queoro weeyapaticʉ niwĩ.
Õ'acʉ̃rẽ nemorõ masĩña. Cʉ̃rẽ nemorõ masĩcã, cʉ̃ quẽ'rã mʉsãrẽ nemorõ weetamugʉ̃sami. Mʉsã ña'arõ weesere du'uya. Mʉsã Õ'acʉ̃rẽ, tojo nicã a'ti ʉmʉco cjasere ni'cãrõ me'rã ma'isĩ'rĩrãnojõ, mʉsã tojo wãcũsere dʉcayuya.
Pedro ojamʉ'tãca pũrĩ ni'iJesure ẽjõpeorã wa'aste'cãrãrẽ Pedro oja'que ni'iYʉ'ʉre Jesucristo cʉ̃ ye quetire bu'edutigʉ besecṹúwĩ. A'ti pũrĩ me'rã mʉsãrẽ añudutise o'ó'o. Mʉsã Ponto, Galacia, Capadocia, Asia, Bitinia wãmetise di'tapʉ Jesucristore ẽjõpeose bu'iri ãpẽrã ña'arõ weecã wa'astewã'cã'cãrãrẽ oja'a.
Dʉporocjãrãpʉ quẽ'rã te cjase Õ'acʉ̃ cʉ̃ ucũ'quere a'tiro ojacãrã niwã:Ni'cã wi'i, wi'i Jerusalẽ́pʉre weegʉti. Ti wi'ire wéégʉ, ni'cãgã ʉ̃tãgã añucjare besegʉti. Tutuari wi'i wa'ato nígʉ̃ tiga me'rã nʉ'cãgʉ̃ti. Yʉ'ʉ ʉ̃tãgãrẽ ucũgʉ̃, yʉ'ʉ macʉ̃ pe'ere wãmepeogʉ wee'e. Cʉ̃́ta nimi yʉ'ʉ bese'cʉ. Yʉ'ʉ ĩ'acã, añuyʉ'rʉagʉ nimi. Cʉ̃rẽ ẽjõpeorã pũrõ e'catirãsama. “Mejõ warota ẽjõpeocãti”, nisome, ni ojacãrã niwã Õ'acʉ̃ ye queti weremʉ'tãrĩ masã.
No'o mʉsã ña'arõ weesĩ'rĩsere weeticã'ña. Añuse pe'ere weeya. Ãpẽrã me'rã a'metu'titirãta ma'ise me'rã nisetiya.
Marĩ Õ'acʉ̃ ʉaronojõ pi'etirã pũrĩcã, a'tiro weeroʉa'a. Añurõ weesere weenu'cũcã'rõʉa'a. Tojo nicã marĩ ye niatjere Õ'acʉ̃ marĩrẽ wee'cʉre wiaroʉa'a. Nipe'tise cʉ̃ “Weegʉti” nisere queoro weesami.
Pedro Jesucristo ʉ̃rʉ̃gʉ̃pʉ dʉcayucã ĩ'a'que ni'iMarĩ wiogʉ Jesucristo apaturi a'ti turipʉ tutuaro me'rã cʉ̃ a'tiatjere wereno'tojawʉ. Tere wererã, masã na weewʉaronojõ wãcũbajurẽ'que mejetare werewʉ. Ʉ̃sã basu ʉ̃rʉ̃gʉ̃pʉ Jesú cʉ̃ tutuasere ĩ'awʉ̃.
A'tere masĩmʉ'tãña. A'ti ʉmʉco pe'tiati dʉporo masã Õ'acʉ̃ yere bujicã'rãsama. No'o na ña'arõ weesĩ'rĩsere weerãsama.
Cʉ̃ dutiro wéérã, Õ'acʉ̃rẽ queorota ẽjõpeosa'a. Tojo weerã marĩ Õ'acʉ̃ me'rã ni'i nisere masĩ'i.
Tojo weerã nipe'tirã cʉ̃ me'rã ninu'cũrã ña'arõ weesetitisama. Ña'arõ weerã́ pe'e Jesucristore masĩtisama.
A'ti ʉmʉcopʉre ne ni'cʉ̃ Õ'acʉ̃rẽ ĩ'a'cʉ marĩmi. Marĩ cʉ̃rẽ ĩ'ati'cãrã nimirã, ãpẽrãrẽ ma'írã, cʉ̃ marĩpʉre nisere masĩ'i. Cʉ̃ marĩrẽ ma'i'que ye bu'iri ãpẽrãrẽ queoro ma'ita basio'o.
Apeye, masã na queose yee ẽjõpeo'quenojõrẽ ẽjõpeoticã'ña. Õ'acʉ̃ se'sarore ẽjõpeoya. Nipe'tise apeyenojõ yʉ'rʉoro Õ'acʉ̃rẽ ma'iña.Tojota weeroʉasa'a.Tocã'rõta oja'a.Juã
Nisoose me'rã bu'ese cjase ni'i<sup>(3-4)</sup> Yʉ'ʉ ma'irã́, Õ'acʉ̃ marĩ Jesucristo yʉ'rʉono'cãrãrẽ añurõ weesere mʉsãrẽ pũrõ ojasĩ'rĩmiwʉ̃. Tojo weesĩ'rĩ'cʉ nimigʉ̃, ni'cãrõacãrẽ a'te pe'ere ojacã añutʉ'sa'a, ni wãcũ'u majã. Ãpẽrã nisoose me'rã bu'ecã, ẽjõpeoticã'ña. Õ'acʉ̃ Jesucristore ẽjõpeodutigʉ cũu'que pe'ere wãcũtutua, ẽjõpeonu'cũcã'ña. Cʉ̃ tere ni'cãti me'rãta marĩ cʉ̃ yarãrẽ o'odojacʉ niwĩ. Nisoori masã me'rĩse me'rã mʉsã me'rã a'mesʉ'acãrã niwã. Na Õ'acʉ̃rẽ mooma. A'tiro nisama: “Õ'acʉ̃ marĩ ña'arõ wee'quere acobojoyucã, no'o ʉaro marĩ upʉ ʉaripejasenojõrẽ weemasĩ'i”, nisama. Õ'acʉ̃ ma'ígʉ̃ weese pe'ere dojorẽsama. Jesucristo marĩ wiogʉ ni'cʉ̃ nigʉ̃rẽ ʉatisama. Cʉ̃rẽ “Õ'acʉ̃ macʉ̃ mejeta nimi”, nisama. Dʉporopʉ Õ'acʉ̃ ye queti ojaca pũrĩpʉ na tojo weerãrẽ “Bu'iri da'reno'rãsama”, nitojano'caro niwʉ̃. Tojo weerã wãcũtutuaya. Nisoori masã dutisere weeticã'ña. Narẽ a'tiro niña: “Õ'acʉ̃ marĩrẽ ẽjõpeodutise dia'cʉ̃ queoro ni'i. Mʉsã bu'ese pũrĩcã diacjʉ̃ niwe'e”, niña narẽ.
Marĩ wiogʉ Õ'acʉ̃ tutuayʉ'rʉnʉ'cãgʉ̃ a'tiro nimi: “Yʉ'ʉta nimʉ'tãgʉ̃, nitʉogʉpʉ ni'i.” Õ'acʉ̃ ne waropʉta ní'cʉ nimi. A'tiro nicã quẽ'rãrẽ ninu'cũmi. Be'ropʉ quẽ'rãrẽ apaturi a'tigʉsami.
Tiatiracjãrãrẽ oja'que ni'iJesucristo ninemowĩ tja:—Tiatiracjãrã, yʉ'ʉre ẽjõpeori curuacjãrã wiogʉ sʉ'ori nigʉ̃rẽ a'tiro ojaya: “Yʉ'ʉ Õ'acʉ̃ macʉ̃ caperire pecame'e ʉ̃jʉ̃rĩ põ'rã weronojõ cʉogʉ́ ni'i. Tojo nicã yʉ'ʉ dʉ'pocãrĩ cõme asipa'acjʉ weronojõ ni'i.
Yʉ'ʉ ma'irã́ nipe'tirãrẽ tu'tibocure'e. Na ña'arõ weesere du'udutigʉ tojo wee'e. Tojo weerã yé cjasere ʉpʉtʉ weesĩ'rĩña. Mʉsã ña'arõ wee'quere bʉjaweti dʉcayuya.
Cʉ̃ tojo níca be'ro ni'cʉ̃ cabayu butigʉre ĩ'awʉ̃. Cʉ̃ bu'ipʉ pesagʉ́ ni'cã bʉacatjẽrẽ cʉowĩ. Ãpẽrã cʉ̃rẽ ni'cã be'to dʉpoapʉ pesari be'tore peowã. Cʉ̃ a'mequẽ wapata'a'cʉ apaturi a'mequẽ wapata'agʉti weewĩ tja.
Tojo weerã na Õ'acʉ̃ dujiri cũmurõ tiro ninu'cũcã'ma. Cʉ̃ ya wi'ipʉre ʉmʉcorinʉcʉ̃, ñamirĩnʉcʉ̃ cʉ̃ ʉaro weema. Wiogʉ dujiri cũmurõpʉ dujigʉ́ na me'rã nimi. Narẽ co'temi.
Cʉ̃ tojo níca be'ro ã'rã pãano'wã. Na ba'paritirã Õ'acʉ̃rẽ wereco'terã nipe'tirã a'ti turicjãrãrẽ decobocurepʉ wẽjẽrã wa'awã. Narẽta Õ'acʉ̃ a'tiro weecʉ niwĩ. “Ti hora, ti nʉmʉ, ti mujĩpũ, ti cʉ̃'ma nicã, mʉsã bu'iri da'rerãsa'a”, ni besecṹúcʉ niwĩ. Queoro cʉ̃ ní'caronojõ wa'awʉ.
Na mʉjãrĩ cura di'ta pũrõ narãsãwʉ̃. Ti macãpʉre peje wi'seri bʉrʉdijawʉ. Pãjãrã siete miltiri masã wẽrĩwã. Ãpẽrã dʉ'sa'cãrã ʉpʉtʉ uirã, “Õ'acʉ̃ ʉ'mʉsepʉ nigʉ̃́ tutuayʉ'rʉnʉ'cãmi”, niwã.
Apeye quẽ'rãrẽ pĩrõ Õ'acʉ̃ yarã nucũcãpʉ nirã́ me'rã cʉ̃rẽ a'mequẽdutigʉ o'ówĩ. Narẽ a'mequẽ wapata'atojagʉpʉ du'uwĩ. Cʉ̃rẽ nipe'tise cururicjãrãrẽ, nipe'tise di'tacjãrãrẽ, nipe'tise macãrĩcjãrãrẽ, mejẽcã ucũrãrẽ dutimasĩsere o'owĩ.
Cʉ̃ tojo nicã tʉ'ogʉ, cʉ̃ ya pjĩ me'rã a'ti turi cjase ʉ'sere dʉtewĩ. Tere mii, pajiri tucũjopʉ ʉ'seco na bipeatjojopʉ cũuwĩ. Te bipesãase Õ'acʉ̃ ña'arãrẽ ʉpʉtʉ bu'iri da'rese ni'i, nisĩ'rĩrõ wee'e.
Tojo nicã masãrẽ yʉsʉase peri paca bʉrʉpejawʉ. Ni'cãrẽ peri cuarenta kilos nʉcʉ̃wʉ̃. Õ'acʉ̃ te peri me'rã narẽ ʉpʉtʉ bu'iri da'recã ĩ'arã, ña'abutiaro cʉ̃rẽ ucũwã.
Na miiti duase a'ticʉse nicaro niwʉ̃. Uru me'rã wee'que, plata me'rã wee'que, ʉ̃tãperi wapabʉjʉse peri, butise peri perla wãmetise peri nicaro niwʉ̃. Tojo nicã su'ti añuse butise, su'ti asipa'ase, sõ'a ñibocurese, sõ'ase nicaro niwʉ̃. Apeye quẽ'rã nipe'tise yucʉ ʉ'mʉtise me'rã wee'que, acostise butise marfil wãmetise me'rã wee'quere miiticãrã niwã. Tojo nicã wapabʉjʉse yucʉ me'rã wee'que, cõme me'rã wee'que, bronce wãmetise me'rã wee'que, mármol wãmetise me'rã wee'quere miitimʉjãcãrã niwã.
Wiorã ye di'ire ba'arãsa'a. Surara wiorãrẽ, surara tutuari masãrẽ, cabayua di'ire, na bu'i pesarã́ di'ire ba'arãsa'a. Nipe'tirã ye di'ire ba'arãsa'a. Da'raco'teri masãrẽ, da'raco'tetirãrẽ, wiorãrẽ, mejõ nirãrẽ nipe'tirãrẽ ba'arãsa'a, niwĩ.
Ti macã sumuto pajiri sã'rĩrõ ʉ'mʉarĩ sã'rĩrõ niwʉ̃. Ti sã'rĩrõpʉ doce soperi niwʉ̃. Te soperinʉcʉ̃ ni'cʉ̃ Õ'acʉ̃rẽ wereco'tegʉ nu'cũwĩ. Te soperipʉre Israe ye cururicjãrã wãmerẽ ojaõ'ono'wʉ̃. Na doce cururi niwã.
Ãpẽrã pũrĩcã ña'arõ weeri masã ti macãpʉre sãjãsome. Ña'abutiaro weerã́, yai weronojõ tʉ'oña'masĩrĩ masã ti macãpʉre sãjãsome. Tojo nicã no'o ʉaro ña'arõ a'metãrãbajaque'atirã, wẽjẽcõ'arĩ masã sãjãsome. Ãpẽrã Õ'acʉ̃ mejetare ñubuepeorãnojõ, tojo nicã nisoosere weetʉ'sarãnojõ sãjãsome.
