xer	<font color=teal>ROWASKUWẼ MATEUS TÊ KUĨKRE</font>Wakmãdkâkwa Jesus Cristo dahĩkba nõrai waskuzeKãhã tô
xer	Wakmãdkâkwa Jesus Cristo dahĩkba nõrai sisizem waskuze: Wakmãdkâkwa Jesus Cristo tô dakmãdkâkwait Davi
xer	“Judéia tkai wam hã dazakrui kuiptu mnõ wam hã akwẽ nõrĩt krsimã prê. Are dazakruirê, Belém nã dat
xer	krwamtrẽ mnõ, za akwẽ zakrui kuiptu nẽ akwẽ nõrai mã krsimẽkwar. Tô tazi za dakmãdkâkwai ktabi
xer	Wakmãdkâkwa Jesus dasikrãikwanrẽzeTô tahã btâ nã nãt Wakmãdkâkwa Jesus Galiléia tka rmẽn, are Jordão
xer	kâ ku tamõrn, João, Dakrãikwanrẽkwai nã dat krwamtrẽ mnõ, tê dakrãikwanrẽ pibumã.
xer	Srã wa Wakmãdkâkwa Jesus dat dam rowahtu mnõzeWakmãdkâkwa Jesus dazaktõ zawre dat kmãdkâ wi, nãt srã nsĩ ku
xer	Damrõ dat rmẽzem nã Wakmãdkâkwa Jesus dat rowahtuzeTazi nãt Wakmãdkâkwa Jesus kãnẽ tamrmẽn:—Ahâmre hã
xer	dam rowahtukwai nõrĩ tkrê dam rowahtu mnõze, tô kãnẽ: “Nõkwa sĩm pikõi mã tê tmã wapros pibumã, za
xer	Romkunẽ tmẽ wazbre pibumã, at wam wẽ knã. Romkunẽ wi, at wa kmãdâkâ pêsê. [Tâkãnẽ wat awar mnõ, tô
xer	tô kbure ro at krkmãdkâ wamhuire mnõ nmẽ, kãtô anĩpttê zawre ktab nmẽ, kãtô dure akbuzi zawre wa
xer	Tâkãnẽ hã surta kmãdkâkwa kmã mrmẽ nã Wakmãdkâkwa Jesus dat wapar wi, nãt tmã tasikrãmn. Tazi nãt
xer	dakmã sasõmrkwai nõrai mã kãnẽ tamrmẽn:—Tô ĩsenã waza aimã kba ĩmrẽm: Tâkãhã ambâ tĩzazê nẽ,
xer	Are wa, Waptokwa Zawre Dakra snĩ Ambâ, tônmẽ tkai wa, Waptokwa Zawre dakwaĩmba romkunẽ dat krkmãkwamãr mnõ,
xer	mãr kõ snã ĩt tmã rmẽ pibumã ĩnĩpttê nã, waza tokto aim wasku psêkw.Tazi nãt Wakmãdkâkwa Jesus dahittê
xer	Wakmãdkâkwa Jesus dakahâ zawre snã dat sãmr wi, nãt ĩsenã kmã tapkẽn, ponkẽ zahi wapu nõkwa tkrê
xer	Tâkãinnĩ dapãrkwai nõrĩ wanĩ si tê waw wrĩ pibumã sipttêd, are wawawã za nhanẽ tê waw wrĩ da, sipttê
xer	kõdi. Tâkãnẽ mnõze mba, krtmã aipahi kba mnõ knã. Waptokwa Zawre damã si teza kraipahi kba mõn. Tô ta
xer	dawtẽsi danĩpttêd, wanĩ dat waw kutõr pari, dure wawawã dat waw kutõr pibumã, kunmã zawre wa.
xer	—Nõkwam nõrai nẽ wabza kwaz tâkãinnĩ hã akwẽ nõrĩ kmã to? Tâkãinnĩ hã akwẽ nõrĩ, tô dazakru
xer	bdâdi nĩkrti mba hã warrĩ wa, aikte nõrĩ krsikburõi mnõ nẽ. Tazi za nmãhã aikte nõrĩ tare sihâzum snã,
xer	Wakmãdkâkwa Jesus dazeparkwa dapnãi nõrai mẽ datmẽ sinãzeWakmãdkâkwa Jesus adu akwẽ nõrai mã damrmẽ
xer	re, nãt dazeparkwa, dapnãi nõrai mẽ tsinã, are rowi tsimãsamkw. Are mrmẽze dam kburõ, tô tanõrai mẽ
xer	Tazi nãt romzâpkrê sawer, are krãi pko mnõ wi, nãt dure romkrê nmĩpãr nẽ hã waihkun.
xer	Tônmẽ tô tahã hidba nõrĩ wawaikwa krsrõwa mnõ kõd, te? Nmã hawi mãp kwaz sa tâkãhã ro kbure tê waihuk?
xer	Tazi nãt Pedro kãnẽ dam mrẽ:—Tôka Wakmãdkâkwa hã wa, pe at ĩm wẽ nã, kâ nsĩwĩ atmẽ ĩmõr pibumã.
xer	Tazi nãt smĩsi Canaã tkai wam hã pikõ, tô tahã tkai wa krĩsimãssi mnõ, Wakmãdkâkwa Jesus dakrta ku wi, are
xer	hrâ snã kãnẽ dam mrẽ:—Wakmãdkâkwa, tôka tô dakmãdkâkwait Davi ãnĩhdu, wê ĩkmã apkẽ nã. Ĩkra sĩ
xer	Pedro Wakmãdkâkwa Jesus Waptokwa Zawre Dakra nã tê dawaskuzeTapari nãt Wakmãdkâkwa Jesus dazakru Cesaréia de
xer	Filipe nã dat krwamtrẽ mnõ krta ku tamõrn. Tazi nãt dakmã sasõmrkwai nõrĩ kãnẽ sdanãrn:—Akwẽ nõrĩ
xer	Tahã nãt kãnẽ dawa:—Wakmãdkâkwa, ĩkra kmã apkẽ nã! Tahã za nmãzi ĩwannã wam hã romze hawi tsissampko
xer	Dakmã sasõmrkwai nõrai mã Wakmãdkâkwa Jesus ĩprêze dat tmã sõmr mnõzeTâkãnẽ mnõze mba, ĩsenã aimã
xer	kba za ĩmrmẽze, tô kãnẽ: Tônmẽ tkai wa mãrĩ nõkwai mã krtmã wẽ kba mnõ kõ wa, kraimrmẽ kba mnõzem
xer	prabâ, za dure hêwa nsĩ ro krtmã saikwar. Tanẽ dure, tônmẽ tkai wa, mãrĩ nõkwai mã krtmã wẽ kba mnõ
xer	Wakmãdkâkwa Jesus aikte nõrĩ dat sapar psêzeTapari, nãt nõkwam nõrĩ sĩm aikte nõrĩ Wakmãdkâkwa Jesus
xer	datmẽ tê simrõ, kmã danĩpkra pibumã, kãtô dure Waptokwa Zawre dat kmã dawar pibumã. Are, dakmã sasõmrkwai
xer	—Tanẽ wi, nãt bru tdêkwa smĩsi mã kãnẽ mrẽ: “Wi pe, ĩm wasku nã: Bâ, ĩkwaĩmbap kwaz ĩt aim wakbâ
xer	kõd? Romzakrã re hawi smĩsi prata nã hã ktâprezum zô aisipi da, kwaz wasimã wat hri kõd?
xer	Tanẽ wi, nãt danõwam hã, kãtô dure dazakum hã ĩwahtu nõrĩ, hãsi tê kmã snãkrat, kãnẽ:—Arê,
xer	Wakmãdkâkwait Davi ãnĩhdu mnĩ damõrzem nã, Waptokwa Zawre dakmã krwawta kba mõnõ!Waptokwa Zawre danĩsizem
xer	nã mnĩ damõrĩ dat krdakmãdkâ psê mnõ pibumã, kmã wazapa hã! Tanẽ nmẽ, arê Waptokwa Zawre hêwa nsĩ
xer	Dadkâ nõrĩ aipâ sõkrêptui mnõzem nã dat dazdanãrzeTô tahã btâ nã nãt dure nha saduceu nõrĩ
xer	Wakmãdkâkwa Jesus datmẽ tsimãsis. Tô tanõrĩ krmrmẽzus mnõze, tô dadâ za aipâ sõkrêptui mnõ kõ nã.
xer	Tô tanõrĩt bdâdi nĩkrti wam hã dasikrãiktõ mnõze mba akwẽ nõrĩ damrmẽ prê nẽ rowẽ zô tkrê sdanãr
xer	mnõ pibumã, kãtô dure “dam rowahtukwai nã” tkrê wamtrẽ mnõ pibumã, krtmã wẽk mnõdi.
xer	Wakmãdkâkwa Jesus dazakru sĩ Jerusalém dat sawi zepkuzeTazi nãt Wakmãdkâkwa Jesus kãnẽ damrmẽ kmã
xer	krãinĩstun:—Dazakru sĩ Jerusalém wam hã akwẽ nõrĩ, tô kanõrĩkwa bâtô Waptokwa Zawre damrmẽ waskukwai
xer	nõrĩ krsmrõi kba mõn, are dure danõhuĩkwai nõrĩ dat kraim satõr kba mnõ, bât ktẽ nã krsampko kba mõn,
xer	krpãr kba mnõzep ku! Sika krapre kra sikrowi tkrê smẽ mnõ nẽ, ĩt kraikburõi psê kba mnõ pibumã, wat krkmã
xer	—Tazi za ĩpkẽ psê nõrĩ kãnẽ dazdanã: “Wakmãdkâkwa, nĩwa wap mrãm snã akmãdkân, are am kain, kãtô
xer	Are sa tê kahur re, nãt Wakmãdkâkwa Jesus kãnẽ tmã tamrmẽn:—Kãhã za aimã kba ĩmrmẽze, tô ĩsenã:
xer	Tanẽ wi, nãt smĩsi Wakmãdkâkwa Jesus dakrta ĩsa smĩkezem kwa hi kwa pa kuzazem hawi wazê, are Waptokwa Zawre
xer	Tazi nãt Waptokwa Zawre damã dat sabuzem wa sipi tkrê kmãkwamãr mnõ nõrai kmãdkâkwai nõrĩ tô tahã
xer	ktâprezu du, kãnẽ mrmẽzus snã:—Tâkãhã ktâprezu tô dawaprui wakâ. Tanẽ nmẽ, Waptokwa Zawre damã dat
xer	sabuzem wa akwẽ nõrĩ ktâprezu krkmã sĩmzar mnõzem wa, wat smẽ pibumã, romkmãdkâ prê wat krkmãdkâ mnõ
xer	Dasikuzaze simã tê prum pari, nãt surta nõrĩ tô tazi tsikburõ, Wakmãdkâkwa Jesus tê dakmãdkâ snã.
xer	Tazi nãt dakru ku tmã mõ. Are ktẽ nã hã dakru zdâze kmã tte psê mnõ pari, nãt surta nõrai mã kru, dakru
xer	Wakmãdkâkwa Jesus kâ hawi dawatbro wi, nãt hêwa sisdâhui re, kãtô dure Waptokwa Zawre Dahêmba kaktõ ka nẽ
xer	Wakmãdkâkwa Jesus ambâ ĩkmã romze nmĩ hâi zapto re hã dat tmã rowẽzeSmĩsi nãt romze nmĩ hâi zapto re hã
xer	ambâ, Wakmãdkâkwa Jesus datmẽ mõ, are thissinã, kãnẽ dam mrmẽ snã:—Wakmãdkâkwa, wa waihkudi, ĩpsê
xer	Are kãnẽ tmã tamrmẽn:—Bâ, adup sanãmr kba kõd, dakmãdkâkwait Davi tê kmãnãrĩ, sĩm mãr kõ siwa,
xer	Nõkwa ambâ zahĩ tê pawassi mnõ kõ re, ĩsrõwa ku za nhanẽ sbre kõdi, ro tê twi dur pibumã. Tô tê pawassi
xer	Tô kbure rom simẽkuri za nmãzi dat waihuk, are rom sikupsbi, za nmãzi tsikupsbi nãmr.
xer	Tazi nãt Wakmãdkâkwa Jesus bakrda ĩsipkrta nã kârn, are kãnẽ tmã tamrmẽn:—“Talitá Cumi!” (Tâkãhã
xer	Tapari, nãt João ãkrã dasa zaparzem wa kâ, are bakrta mã sõ, are bakrda separkwai mã sõ.
xer	Tazi nãt nha Wakmãdkâkwa Jesus dakmã sasõmrkwai nõrĩ fariseu nõrĩ tkrê dam rowahtu mnõzem prabâ, smĩsõi
xer	Tazi nãt nha akwẽ nõrĩ ambâ npokrêp tõ kãtô mrmẽ tte mnĩ Wakmãdkâkwa Jesus datmẽ saprõnn, are dawarn,
xer	Tazi nãt Wakmãdkâkwa Jesus dure ambâ tmõ wa danĩpkra hrin, are azanãrê tto pês, are psê snã ro tkrê
xer	Tanẽ wi, nãt dawaikwa hawi, smĩsi ambâ kãnẽ dam mrẽ:—Wamrowahtukwa, ĩkra kmã hêpãr nmẽ, nhanẽ
xer	Smĩsi aito romkunẽ ku taikmã zbre wa, satosi. Tô aitmõ pisi re krdaromãdkâ wamhuire mnõzep ku aisbre wa,
xer	Tazi nãt Wakmãdkâkwa Jesus tô tanõrai tmẽ taromãdkân, are kãnẽ tmã tamrmẽn:—Akwẽ nõrai mã tui
xer	Uva krãi kburõize nwa waptkã wi, nãt uva tdêkwai mã sipi tkrê kmãkwamãr mnõ nẽ hã smĩsi wdaku, uva
xer	Tazi nãt romkmãdkâ prê waskukwa kãnẽ dam mrẽ:—Wamrowahtukwa, tô ĩkwaĩmba bât amrmẽn! Waptokwa Zawre
xer	Aissakrê kba mnõze hâ nĩm btâ nã aim krãiwatbro kba kõ pibumã, Waptokwa Zawre krdawar kba mõnõ.
xer	Waptokwa Zawre damã dat sabuzem wa sipi tkrê kmãkwamãr mnõ nõrai kmãdkâkwai nõrĩ Judas ãmrmẽze tê wapar
xer	mnõ wi, nãt toi snã thêmba, are Judas ãmã ktâprezum nã ropisut. Tanẽ nmẽ, nãt tokto Judas rowaihku zô
xer	Ponkwanẽ parim hã dure aipâ dat krẽwai wi, nãt dakmã sasõmrkwai nõrai mã kãnẽ tamrmẽn:—Tep adu
xer	aisiwaktu kba mnõ snã aistõ kba mõn? Tô ta si kba, mãtô ro nwa waptãr, tokto za Waptokwa Dakra snĩ Ambâ
xer	Tazi nãt Pedro tokto kãnẽ mrẽ:—Waptokwa Zawre danĩsizem nã ĩmrmẽ ĩt kmã prê snã, waza ĩsenã ktabi
xer	kãnẽ ro aim waskukw: Tô tahã kmã aimrmẽzuskwa, wa ĩt waihku kõdi. Are tâkãhã ĩmrmẽze ĩsenã kõ wa,
xer	Are tô tazim hã krĩnmrõ mnõ nõrĩ nãt nẽs krã tê waiwrẽ mnõ snã, mrmẽ nã tê dawamrĩ, kãnẽ
xer	mrmẽzus snã:—Tôka Waptokwa Zawre damã dat sabuze kunẽ pibumã, kãtô dure mrẽpranẽ btâ nã aipâ sabu
xer	Wakmãdkâkwa Jesus ponkwanẽ dakmã sasõmrkwai nõrai mã dasihêĩkreze.Tapari, nãt ponkwanẽ dakmã sasõmrkwai
xer	nõrĩ aikuwa mba krnẽm re, Wakmãdkâkwa Jesus aimõwi dahêmba snã, tmã tasihêĩkren.
xer	Are Zacarias watbro wi, nhanẽ mrmẽ tê kmã kahõs kõd. Tanẽzem hawi, nãt akwẽ nõrĩ Waptokwa Zawre damã
xer	dat sabuzem wa mãrĩ Zacarias tê kmãdkâ nã, tê waihuk. Are mrmẽ tê kmã kahõs kõ nmẽ, nãt sipkra nã ro
xer	Dakmãdkâkwai prê zawre nẽ hã za damrmẽ prê sikburõizem hawi dat sãmr, are simã ĩwapu nõrĩ za hêmõ dat
xer	Tâkãhã dawanã hã akwẽ nõrĩ kmã mrõ mnõze, tô dakmãdkâkwa, Cirênio nã dat krwamtrẽ mnõ, Síria tkai
xer	At satõrĩ za tô kbure judeu kõ nõrai mã anĩm bdâdi dat tmã kuiwẽ pibumã, romkuiwẽ nẽ krdahêmba, kãtô
xer	Tô tazi nãt 40 nã bdâ dakmã tinẽ, Hêpãrwawẽ romkunẽ tmẽ tê dakuzur snã. Tô tahã btâ nã mãrĩ dat
xer	Tazi nãt sikwaĩpsê ambâ nõrĩ smĩsi hi ttê nẽ hã, nmrõzem wa, datmẽ du. Kripra ku aire tê kmã sbre
xer	Tanẽ wi, nãt Wakmãdkâkwa Jesus tô tazim hã nõrai mã kãnẽ tamrmẽn:—Tokto waza kãnẽ aisdanãrkw:
xer	Nhanẽ mãp romkmãdkâ prê wat krkmãdkâ mnõ, dasiwaktuzem btâ nã ro wam wasku? Nmãhã mãp wam wẽ? Bâ, rom
xer	pê, wat krkmãkwamãr mnõ pibumã, bâ, romkunẽ, wat krkmãkwamãr mnõ pibumã, mãp wam wẽ? Bâ, nõkwa wat
xer	Are Wakmãdkâkwa Jesus kãnẽ damrmẽ kmã tomn:—Sikrã, nhanẽ sikrã kamõ psê snã tê saprõn kõdi. Sikrã,
xer	Tazi nãt Wakmãdkâkwa Jesus datmẽ tinẽ, are kãnẽ dam mrẽ:—João Dakrãikwanrẽkwa mãt kãnẽ wat
xer	azdanãr da wawdaku: Tôkap tô kwaz azô krwanmĩpar mnõ hã, bâ akamõi zô wabza kwaz adu krwanmĩpar?
xer	Are Wakmãdkâkwa Jesus pikõi mã kãnẽ tamrmẽn:—Aismĩ zazê mãt aipkẽhi. Wi tô, aipkẽ nmrõ snã
xer	Tazi nãt Wakmãdkâkwa Jesus kãnẽ sdanãrn:—Nhanẽp aisisize?Are kãnẽ dazdakâ:—Waĩnĩsize tô
xer	Nmãhã dazakrui wa aisinã kba mnõ wa, nmãhã kri wa dat aisapar psê kba mnõ wa, teza tô tainnĩ aisikburõi kba
xer	Pedro adu mrmẽ re, nãt ainãka krãiwatobr, are tô tanõrĩ kupsib. Ainãka tê kupsbi mnõ wi, nãt dakmã
xer	Dat satõr mnõ mã, nãt kãnẽ tmã tamrmẽn:—Bru wam hã amnõ sikẽ pibumã sawredi, are ĩkẽkwai nõrĩ
xer	prãirêki. Tanẽ nmẽ, wi tô, bru tdêkwa dawar kwaba, ĩkẽkwai nõrĩ dure mnĩ dat kazatõr pibumã.
xer	Tapari, mãt dure, smĩsi ambâ, Levita nã dat krwamtrẽ mnõ nõrai sum hã, tô tainnĩ mõ. Are dure tahã, ambâ
xer	Are wa, tô Waptokwa Zawre danĩpttê nã wat hêpãr nõrĩ ĩt krsãmr. Tâkãnẽ nã, wat Waptokwa Zawre dat
xer	Tâkãnẽzem hawi, za tâkãinnĩ hã akwẽ nõrai mã Waptokwa Zawre rowẽ kõ dat nõmr. Tô Waptokwa Zawre ro dat
xer	krãipus mnõzem hawi, damrmẽ waskukwai nõrĩ dat krsmrõi mnõzem hawi, za tâkãinnĩ hã akwẽ nõrai mã rowẽ
xer	Twa, tâkãnẽ hã rom prê prãirê nẽ hã kmã kahõs kba kõ wa, mãrĩz da tebza rom wadi nã kraipkẽ zako kba
xer	Tô kanõrĩkwa tô pkẽ psê nã ĩsiwasku zêĩ nẽ hã! Tkai wa, kãtô dure hêwa nsĩ, ro krkrãipus mnõ, tet
xer	krsamãr waihku kba mõn. Tâkãnẽ mnõze mba, mãr wap sa tâkãinnĩ hã rowaihkuze aimã kba ĩkrãiwatbro, samãr
xer	Tanẽ wi, za kãnẽ aim tmrmẽkw: “Wa, nmã hawim hã akwẽ nã ĩt aiwaihku kba kõdi. Romkunẽ si
xer	—Tâkãnẽ hã, krdam sipi mnõ tê kmãnãr pari, nãt kmãdkâkwai mã kãnẽ mrẽ: “Ĩkmãdkâkwa, ro at ĩm
xer	Tanẽ wi, nãt ĩsenã sĩm romkmãdkâ nã sikawakõi snã, kãnẽ tsimãzus: “Ĩptokwa damã sipi tkrê
xer	kmãkwamãr mnõ nõrĩ kahâki. Tô tanõrĩ sazem zawred, are wa, tâkãnmẽ watza ĩdâk, mrãm tê!
xer	Tâkãnẽ mnõze mba, nãt Wakmãdkâkwa Jesus kãnẽ tmã tamrmẽn:—Dapkẽ psê nẽ teza akwẽ nõrai sõka
xer	kraisiwasku kba mõn, are Waptokwa Zawre aipkẽkwa dam waihkudi. Ro akwẽ nõrĩ tkrê kmãdkâ prê mnõ, Waptokwa
xer	Wakmãdkâkwa Jesus nãt tô tanõrĩ sãmrn, are kãnẽ tmã tamrmẽn:—Wi, tmã aimõr kwaba, Waptokwa Zawre damã
xer	dat sabuzem wa sipi tkrê kmãkwamãr mnõ nõrai mã aisiwasku kba pibumã, aipsê kba mnõ zô, taisabui kba mnõ da.
xer	Twa, bza kwaz, danĩm akwẽ awẽ re, kãtô mãra nã, dat waihkâ pibumã tkrê dawar mnõ mã, Waptokwa Zawre
xer	Tazi nãt kãnẽ tmã tmrmẽzus:—Dazakru sĩ Nazaré hawim hã ambâ Jesus nã dat krwamtrẽ mnõt mõ!
xer	Tapari, nãt dakmãdkâkwa tô tazim hã nõrai mã kãnẽ mrẽ: “Smĩsi ĩsĩm ouro nã hã ktâprezu twi kâr
xer	Are, akwẽ nõrai hawim nã wamrmẽzus wa, za kãnmẽm hã dakahâ zawre ktẽ nã tê wazampok, João, Waptokwa
xer	Tô hêwa nsĩm hã Waptokwa Zawre danĩm akwẽ nõrai nẽ za krnõmr, are za dure krdkâ mnõ kõdi. Tô tanõrĩ
xer	Tazi teza kri tdêkwai mã kãnẽ aimrmẽkw: “Wamrowahtukwa mãt mnĩ wazatõrn, kãnẽ wat aisdanãr pibumã:
xer	Nmãzip kripra, Wamrowahtukwa, dakmã sasõmrkwai nõrai mẽ, Páscoa wam hã dasa dat nwa kmẽsiĩ pibumã?”
xer	<sup>(41-42)</sup> Tâkãnẽ damrmẽ pari, nãt ta hawi takasĩkren. 30 metros nã mãt kãte takasĩkren. Tazi nãt
xer	dahikrã nã tazamn, are danĩwar nã kmã snãkrtan, kãnẽ:—Ĩmmã, tâkãhã rowẽ kõ ĩt kmãdkâ kõ pibumã,
xer	kmã azapka wa, ĩt kmãdkâ kõ pibumã at ĩm wẽ nã! Are wa kmã ĩzapka pram si, ro at ĩm nõmr mnõ pibumã,
xer	Tazi nãt kãnẽ tmrmẽzus:—Mãrĩ zda wabza adu tâkãhã kwaĩmba nõkwa nhanẽ tê wasku zô krwarĩt? Tô
xer	Tô tahã btâ nã za srã dum zawre mnõ mã, kãnẽ krdamrmẽzus: “Wansĩwĩ kraisimẽ kba mõnõ.” Are dure
xer	Tazi nãt siwaihku kõkw. Are amtpẽ kõ re, nãt ponkwanẽ ambâ sikuza hâikbuzi ktab re tô tanõrai mã
xer	Tazi nãt damrmẽ waskukwai pibumã dat satõr nõrĩ ĩsimãssi nõrai mã ro tmã wasku, kãnẽ:—Tô ĩsenã,
xer	Tô danĩm akwẽ nõrai tmẽ bâ mãt mnĩ tamõrn, are danĩm akwẽ nõrĩ tê dazapar psê kõdi.
xer	Wakmãdkâkwa krdasimãssi mnõzem hawi mõr wi, nãt André sdekwa waikrã, are kãnẽ tmã mrẽ:—Dapkẽhrikwa
xer	Waptokwa Zawre dat kmã ropisdu, watô dasãmrn. (Tô tahã Dapkẽhrikwa Waptokwa Zawre dat kmã ropistu nã dat
xer	Tazi nãt kãnẽ dam tmrmẽzus:—Kãhã damã dat sabu pibumã, mãt 46 nã wahu kmã tinẽ. Are, te kwaza tôka
xer	Nha João ãkmã sasõmrkwai nõrĩ, nãt smĩsi judeu mẽ, krdasipsê mnõzem nã mrmẽ simã kwanĩ.
xer	Tanẽ wi, nãt pikõ kãnẽ dam mrẽ:—Wa watô Waptokwa Zawre damrmẽ waskukwai nã awaihuk.
xer	Tô ĩsenã waza dure kãnẽ aimã kba ĩmrẽm: Mãtô bdâ nwa waptãr, dadkâ nõrĩ Waptokwa Zawre Dakra damrmẽ
xer	Tô tazi nãt dakmã sasõmrkwa kamõ, Simão Pedro ãpnã, André nã ĩsisi, kãnẽ dam mrẽ:
xer	Tô mnĩ dat ĩzatõrĩ kmã dazapka prabâ, ro ĩt krkmãkwamãr mnõ pibumã, wat hêwa nsĩ hawi wê sikra.
xer	Tanẽ wi, nãt Simão Pedro kãnẽ dam mrẽ:—Wat armẽ wa, nõkwa wabza kwaz kmã sasõmrn? Tô tôka awtẽsi
xer	Are Dapkẽhrikwa Waptokwa Zawre dat kmã ropisdu dakrãiwatbro wa, nmã hawi dakrãiwatbroze, nõkwa za tê waihku
xer	Tazi nãt kãnẽ dam tmrmẽzus:—Wamrowahtukwa, kãhã pikõ wat mrõ hawi, ambâ kamõi mẽ sisnã hêmba re kârn.
xer	Are kãnẽ tmã tamrmẽn: Tô ĩsenã waza aimã kba ĩmrẽm: Romkunẽ kmãkwamãrkwai nõrĩ romkunẽ nĩpttê
xer	Fariseu nõrĩ, tô sikrã krnmrõ mnõ nẽ, krnmrõ mnõzeWakmãdkâkwa Jesus mãt tanmĩparn, judeu ptokrta mrmẽ
xer	prê nõrĩ ambâ Waptokwa Zawre damã dasikrãiktõzem hawi tê wazrê nã. Are ambâ aipâ dat waikrãm wi, nãt
xer	Tazit judeu nõrĩ dakrta ku tsikrãikõt, are kãnẽ dazdanã:—Nmãnã te kwaza ĩsenã ro wam wasku? Wi pe, tô
xer	ĩsenã wamã aisiwasku nã. Bâ, tôkap tô kwaz Dapkẽhrikwa Waptokwa Zawre dat kmã ropisdu?
xer	Tazi nãt dakmã sasõmrkwai nõrĩ kãnẽ dam tmrmẽzus:—Wakmãdkâkwa, stõ wa, tô za tmã rowẽ nmẽ.
xer	Wa ĩm waihkud, ĩt awar pâ at krĩwapar mnõ nã. Are tâkãnẽ hã kmã ĩmrmẽ, tô tâkãhã akwẽ nõrĩ
xer	sikrãiktõ zawre nõkam nmẽ. Wê at ĩzatõr nã tĩzazê mnõ pibumã, wat tâkãnẽ hã kmã ĩmrẽm.
xer	“Dazakru sĩ Jerusalém wam hã akwẽ nõrĩ, aipahi kba knã. Bukõ, sumzar npokr porê wrahku temrê nsĩ,
xer	Tazi nãt tô tahã dakmã sasõmrkwa Wakmãdkâkwa Jesus datmẽ nmĩwa, are kãnẽ dazdanã:—Wakmãdkâkwa,
xer	Waptokwa Zawre dazazêĩ kõkwai nõrai mã za Aiwaihkâkwaĩkwa dasihêĩkre kõd, tô tanõrĩ za tê dawaihku kõdi.
xer	Are tô kanõrĩkwa teza dawaihkukw, aimẽ kba krdamõr nmẽ, kãtô dure aipkẽ krêm kba krdahêmba mnõ nmẽ.
xer	Tô kanõrĩkwa ĩnmĩstu kba kõdi, are wa wat ĩt aismĩstukw, ĩt aisatõr kba mnõ pibumã, kãtô dure Waptokwa
xer	Zawre danĩm romkmãdkâ prabâ rom pê krkmãkwamãr kba mnõ pibumã. Tahã rom pê za krdam kmãkwamãr kba mnõ,
xer	sikutõr kõdi za hã. Tanẽ wa, za Ĩptokwa kbure ĩnĩsizem nã krdawar kba mnõ wa, dat kraim sõmrkw.
xer	Tâkãnẽ kmã damrmẽ nã tê dazdanãr zêĩ nã, Wakmãdkâkwa Jesus dam waihku nmẽ, nãt kãnẽ
xer	tamrmẽn:—Kãnẽ wat aimã kba ĩmrẽm: Tâkã hawi, btâ kahâ kõ re, za ĩkmãdkâ kba kõdi, are tapari,
xer	romsikâr kõ re, tezatô dure aipâ ĩkmãdkâkw. Bâ, tâkãnẽ nã, tep kraisisdanãr kba mõn?
xer	Wa tâkãinnĩ hã akwẽ romkmãdkâ kunẽ pra krĩnmrõ mnõ nẽ hã akwẽ kõdi, tô tanẽ dure waĩnĩm akwẽ
xer	Are Wakmãdkâkwa Jesus kãnẽ tmã tamrmẽn:—Wa ĩt krdam rowahtu mnõze, tô danõkam zawre. Judeu nõrĩ
xer	Waptokwa Zawre damã krsikrãiktõ mnõzem wa, kãtô dure damã dat sabuzem wam hã warrĩ wa, ĩt krdam rowahtu
xer	Tazi nãt Pilatos kãnẽ dam mrẽ:—Kwaz ĩmã aisiwasku zêĩ kõd? Waĩprêzem nã kmã aisimãzus pêsê, wa
xer	ĩnĩpttêdi ĩt aim waspros pibumã, kãtô dure wdê passakrti wa dat aisapku mnõ da, ĩt aikrui pibumã.
xer	Tahã ponkwanẽ nẽ hã ambâ nõrĩ nãt romzdazê dasikupsbizem mba tê saikwar, are Wakmãdkâkwa Jesus dahêmba
xer	dasikupsbizem nã dakuikãs. Tô Judeu nõrĩ dadkâ nõrĩ tkrê smẽ mnõ pibumã, tkrê kmãkwamãr mnõ nẽ, nãt
xer	Romzako tê wapar wi, nãt kahâ snã tô tahã kri wa tsikrãikõt. Are sĩm mrmẽzem mnõ pâ akwẽ nõrĩ tê
xer	Are tokto tô kanõrĩkwa, Israel wam hã akwẽ nõrĩ, kraisimã ropibui psê kba mõnõ. Tâkãhã Jesus wdê
xer	passakrti wa dazapku kba mnõ, tô Waptokwa Zawre dat danãrĩ hã, Wakmãdkâkwai pibumã. Tô tahã tô Dapkẽhrikwa
xer	<sup>(19-20)</sup> Tâkãnẽ mnõ zemba, romkunẽ hawi aipkẽ sĩkdâi kba mõnõ. Waptokwa Zawre datmẽ aipâ
xer	krẽkẽ kba mõnõ, nwa aisĩm romkunẽkwa mãr kõ snã dat aim rmẽ kba mnõ pibumã, kãtô dure aipkẽ nmrõ
xer	kba mnõ snã krainmrõ kba mnõ pibumã, dat aim sakra kba mnõ pibumã, kãtô dure Wakmãdkâkwa Jesus aipâ dat wam
xer	dakmã krẽwai pibumã. Ta tô ahâmre hawi Waptokwa Zawre dat danmĩsdu, aipkẽhrikwai kba pibumã.
xer	Wakmãdkâkwa Jesus dazazêĩkwai nõrĩ Waptokwa Zawre tê dawarzePedro nõrai mã dat tmã wapros pari, nãt Pedro
xer	nõrĩ tinẽ, ĩsimẽm nõrĩ krnmrõ mnõzep ku. Tazi nãt simẽm nõrai mã ro tê wasku, Waptokwa Zawre damã dat
xer	sabuzem wa sipi tkrê kmãkwamãr mnõ nõrai kmãdkâkwai nõrĩ, kãtô dure ĩptokrta mrmẽ prê nõrĩ, nhanẽ
xer	Saktẽ zawre nãt dazakru sĩ Jerusalém krtam hã dazakrui mnõ hawi dahâze, ĩkmã hêpãr nẽ hã zemã, krkmã
xer	sinã. Tô tazi nãt aimõ Wakmãdkâkwa Jesus damrmẽ waskukwai pibumã dat satõr nõrĩ kbure dahâze nõrai mã
xer	Are wanõrĩ waza wanĩpi aimõ wat krkmã wamhu, Waptokwa Zawre wat krdawar mnõ nã, kãtô damrmẽze wat krdam
xer	Tâkãhã Egito tkai wam hã dakmãdkâkwai te, nãt wawanã re hã wanĩm akwẽ nẽsi stokrã, are dure kmã
xer	kwakbure wawẽ. Tazi nãt wawanã re hã kuzu, pikõi nõrĩ krkrapre mnõ wi, kra dkâ da tê rmẽ mnõ pibumã,
xer	“Kãnẽt Waptokwa Zawre kmã tamrmẽn: Hêwa nsĩ hawi waza tô kbure ĩt krdakmãdâk. Tka tô ĩpra ĩt nwa nõmr
xer	Are kãnẽ tmã mrẽ:—Wa dure tô tahã aisipttêkwa ĩm sõmr kba pibumã kmã ĩzapa hã, nwa nõkwai nsĩwĩ
xer	Dazakrui wa nãt Saulo ãkmã mrẽpranẽ bdâ tinẽ, mãrĩ tê kmẽsiĩ kõ snã, kãtô dure mãrĩ tê zêkrnẽ
xer	Tazi nãt Pedro sĩm ro kburõ, are kmã sasõ. Sinã wi, nãt Pedro kri ssatom nsĩ ku saprõnn. Tazi nãt kbure
xer	pikõ, ĩmrõ twi ĩdkâ mnõ nõrĩ Pedro ãzabba tsikburõ, tê kuirĩ snã. Are Pedro ãkmã tkrûkrû. Tapari, nãt
xer	dure pikõi nõrĩ sikuza mnõ Dorcas adu dkâ kõ re tkrê sapku mnõ, tê wasku, Pedro ãmã.
xer	Are Pedro sam da wdaku, kãnẽ tmã mrmẽ snã:—Wi aisamã, wa tô dure tô tôkai nẽ ambâ.
xer	Tazi wat kãnẽ dakmã wakrã: “Ãre, tô tahã kmã amrmẽ za ĩt am kmãdkâ kõdi! Wa adu romnĩ kunẽ nĩwa
xer	ĩt kmẽsiĩ kõdi. Romkmãdkâ prê wat krkmãdkâ mnõ sõprãi zawre nẽ, kãtô dure psê kõ nẽ, tê kmã tom
xer	Are dure kãnẽ tmã mrẽ:—Aisiku wassize kuziki, are aipra kuzaze kmã wasis!Are Pedro tô tanẽ kmãnã. Tazi
xer	Pisídia tkai wam hã dazakru sĩ Antioquia wa, Paulo nõrĩ Waptokwa Zawre damrmẽ tkrê wasku mnõzePaulo nãt
xer	simẽm mnõ nõrai mẽ, tokto dazakru sĩ Pafos hawi rêrê, dazakru sĩ Perge ku. Perge tô Panfília tkai wam hã
xer	dazakru. Tazi nãt João Marcos dam tsitar, are dazakru sĩ Jerusalém ku aipâ krẽwa.
xer	Are simã sikrãiktõ pari, nãt saktẽ zawre judeu nõrĩ, Paulo, kãtô dure Barnabé, kmã sasõ. Judeu kõ nõrĩ,
xer	judeu nõrai nẽ Waptokwa Zawre danĩm romkmãdâ tkrê kmãdkâ mnõ nẽ hã, nãt dure saktẽ zawre kmã sasõ.
xer	Are Paulo nõrĩ akwẽ nõrai mã mrẽ, Waptokwa Zawre dapkẽ psê snã dat krkmãdkâ mnõzem nã, aimõ danĩm
xer	Paulo kãtô dure Barnabé dazakru sĩ Antioquia ku tê krẽwaizePaulo kãtô dure Barnabé dazakru sĩ Derbe wa,
xer	simãssi wi, nãt Waptokwa Zawre danĩm rowaskuwẽ tkrê dam waskukw. Tazi nãt saktẽ zawre akwẽ Wakmãdkâkwa
xer	Jesus tê dazazê. Tâkãnẽ pari, nãt Paulo nõrĩ dazakru sĩ Listra, kãtô dure dazakru sĩ Icônio kãtô dure,
xer	Tanẽ nmẽ, nãt tô tanõrai sipkra ku hêsuka sõ. Hêsuka wa ĩkuĩkre, tô kãnẽ:“Wanõrĩ, Wakmãdkâkwa
xer	Jesus damrmẽ waskukwai pibumã dat wazatõr nõrĩ, kãtô dure Wakmãdkâkwa Jesus dazazêĩkwai kmãdkâkwai wadi
xer	nõrĩ, kãtô dure kbure tônmẽm hã Wakmãdkâkwa Jesus dazazêĩkwai wadi nõrĩ, tokto waza tâkãhã hêsuka nã
xer	amõ wamrmẽze aim kburõi kban. Tô kbure wat amõ wamrmẽze aim kburõi kban. Tô kbure dazakru sĩ Antioquia wam
xer	hã, kãtô dure Síria tkai wam hã, kãtô dure Silícia tkai wam hã, judeu kõ nõrĩ wasimẽ hã dazazêĩkwai
xer	Ta hawi wat dazakru sĩ Filipos ku tmã wamõrn. Tô tahã dazakru tô Macedônia tkai wam hã dazakrui wadi mnõ prê
xer	nã tê kmã spai mnõ. Dazakru sĩ Roma hawim hã akwẽ nõrĩ nãt tô tahã dazakru kmã snãkrat. Tazi wat nha
xer	<sup>(2-3)</sup> Are Paulo tô sĩm romkmãdkâ bâ, dazakrui pâ judeu nõrĩ Waptokwa Zawre damã krsikrãiktõ
xer	mnõzep ku krnẽm mnõ nẽ, nãt dure tô tanõrai tmẽ mõ. Tô tazi nãt mrẽpranẽ dasiwaktuzem bdâ kmã
xer	tinẽ. Tanẽ snã nãt aimõ tô tazim hã ĩsikrãiktõ nõrai mã Waptokwa Zawre danĩm hêsuka wam hã damrmẽze
xer	tê tmã wasku snã, ĩsenã tmã wasku, Waptokwa Zawre dat dam hri prabâ, Wakmãdkâkwa Cristo rowẽ kõ dat
xer	kmãdkâ nã, kãtô dure dadkâ pari, aipâ danõkrêptu nã. Tazit kãnẽ mrẽ:—Tâkãhã Jesus ĩt aim waskukwa,
xer	Are Paulo dadkâ nõrĩ aipâ sõkrêptui nã simãzaĩ re, tê wapar mnõ wi, nãt nha kmã tisnãro. Are ĩwadi
xer	Apolo nãt kri nĩkrti mba hã dasikrãiktõze mnõ mba, judeu nõrai mẽ ĩsenã mrmẽ simã kwanĩ. Tô Waptokwa
xer	Zawre danĩm hêsuka wa kuĩkre snã ĩnmrõzem nã, mãt Wakmãdkâkwa Jesus dakmã ro tmã wasku pês, kãnẽ krdam
xer	mrmẽ mnõ snã: “Wakmãdkâkwa Jesus tô Wapkẽhrikwa, Waptokwa Zawre dat wam kmã ropistu hã.” Are judeu
xer	Tâkãnẽ wi, Paulo dasikrãiktõ zawrezep ku mõr zêĩd, akwẽ nõrai mã mrmẽ pibumã, are ĩsimẽ hã
xer	Waptokwa Zawre damã krĩnĩpi mnõ re, wat ĩsimã ĩwapu snã, kãtô ĩwwai snã, aimõ ĩnĩpi ĩt krkmãdâk.
xer	Judeu nõrĩ smĩstu ĩkwaĩmba krsipiĩ mnõzem hawi, mãt ro ĩm nẽm tu. Tô tanẽ nã re, wat aimõ krĩnĩpi.
xer	Tahã nãt Ágabo wakrta ku mnĩ mõ, are Paulo ãsikussize twi kâ, are ta nã tô aimã tsipraktõ wasis, are dure
xer	smĩzu tê wasis, kãnẽ mrmẽ snã:—Waptokwa Zawre Dahêmba damrmẽze tô kãnẽ: Tâkãnẽ ĩt kmãnãr nẽ,
xer	za dazakru sĩ Jerusalém wa judeu nõrĩ dasikussizep tdêkwa tê kmã wasis, are judeu kõ nõrai mã sakre.
xer	—Ĩsiwadi nõrĩ, wasimẽ hã, kãtô dure waĩmã ĩptokrta nõrĩ, aimã kba ĩsiwasku psê re ĩwapar psê kwaba,
xer	Tazi nãt Paulo, ĩptokrta mrmẽ prê nõrĩ kmãdkâ pês, are mrmẽ kãnẽ kmã snãkrat:—Ĩsiwadi nõrĩ, pe,
xer	ĩwapar kwaba: Krĩnẽm mnõze mba adu Waptokwa Zawre dakwaĩmba romkunẽ ĩt kmãnãr nã, ĩsiwaihku kõdi.
xer	Tahã nãt surta nõrĩ, surta kmãdkâkwa ro tê tmã krui prabâ, tê kmã krãinĩsut. Are mãra nã nãt Paulo
xer	Dakmãdkâkwa Félix aire dure nmĩpar, Paulo amtpẽ kõ re ktâprezu tê tmã kamõi zô. Tanẽ nmẽ, nãt nẽs
xer	—Dakmãdkâkwa Agripa, judeu nõrĩ ĩkwaĩmba krkmã mrmẽzus mnõ nã, tô ĩpkẽ toi snã waza tâkãnã
xer	Tazi nãt dakmãdkâkwa Agripa dakmãdkâkwa Festo ãmã kãnẽ mrẽ:—Tô tahã ambâ wakmãdkâkwa César datmẽ
xer	Tô ta siwa, kubankra wa sipi tkrê kmãkwamãr mnõ nõrĩ, aire kubankra tê rmẽ zêĩ ktabd. Ta pibumã, nãt
xer	Dazakru sĩ Roma wa Paulo krmõrzeDazakru sĩ Roma ku wasinã wi, mãt Paulo ãmã sipkẽ nã srõwa da, tmã wẽn,
xer	Tâkãnẽ mnõze mba, dure kanõrĩkwa, dazakru sĩ Roma wa kraisrõwa kba mnõ nõrai mã, Waptokwa Zawre dahawim hã
xer	Tare romkmãdkâ prê tkrê wapar mnõ nẽ hã, Waptokwa Zawre dat sãmr wẽ kõdi. Tô romkmãdkâ prê prabâ ro
xer	Waptokwa Zawre dat dam ropistu mnõzem nã kãtô dure dat krdazazêĩ mnõzem nã rowaskuzeTô kbure tka wahĩkwa
xer	Abraão ãmã, kãtô dure ĩsakum hã sĩm akwẽ nõrai mã, dat sakreĩ pibumã, mãt Waptokwa Zawre tmã ropistun.
xer	Tahã dat tmã ropistu mnõ, tô romkmãdkâ prê dakmãdkâkwait Moisés tê kuĩkre, wahĩkwa Abraão tkrê kmãdkâ
xer	psê mnõzem hawim kõdi. Tô Waptokwa Zawre tkrê dazazêĩ mnõ nmẽ, mãt sãmr wẽn, are tmã kmã ropistun.
xer	Twa, tô smĩsi ambâ nĩm romkmãkwamãr kunẽ hawi, tô kbure akwẽ mã Waptokwa Zawre rowẽ kõ dat tmã nõmr
xer	mnõ nẽ, mãt dure smĩsi ambâ rom pê dat kmãkwamãrzem hawi, kbure pkẽhrin, are krromãdkâ mnõ pibumã tmã
xer	Wasimẽ hã nõrĩ, tô tanẽ dure kraihêmba kba mnõze. Wakmãdkâkwa Jesus Cristo krdazazêĩ kba mnõzem hawi,
xer	bâtô romkmãdkâ prê mã aidkâ par kba mõn. Tokto tô kanõrĩkwa, tô Wakmãdkâkwa Cristo danĩm akwẽ. Mãtô
xer	Waptokwa Zawre Wakmãdkâkwa Cristo danõkrêptuin, tokto Waptokwa Zawre damã krwanmrõ psê mnõ pibumã, dat
xer	Are tô kanõrĩkwa, aisĩm romkmãdkâ kunẽ kba pra krainmrõ kba mnõ kõdi, tokto. Tô Waptokwa Zawre Dahêmba
xer	kmã dazapka prabâ, tet tokto krainmrõ kba mõn, Dahêmba aimẽ kba krdanẽm mnõ nmẽ. Are Wakmãdkâkwa Cristo
xer	Dahêmba nõkwai kmã krdahêmba mnõ kõ wa, tô tahã akwẽ Wakmãdkâkwa Jesus Cristo datê kõdi.
xer	Waptokwa Zawre danĩm rowaskuwẽ Israel wam hã akwẽ nõrĩ tkrê kmãdkâ psê mnõ kõzeTâkãnẽ mnõzem hawi,
xer	nhanẽ wabza kwaz ro wasimã hrin? Are, tô kãnẽ: Judeu kõ nõrĩ krdazô rtĩ mnõ kõ nã re, mãt Waptokwa
xer	Dapkẽ psê snã dat krdakmãdkâ mnõ hawi, tetô Waptokwa Zawre akwẽ dasimã dat krsmĩsut, rom pê tkrê
xer	kmãkwamãr mnõ hawi, dasimã dat smĩstu kõdi. Rom pê tkrê kmãkwamãr mnõ hawi, dasimã dat smĩstu kwaikâ,
xer	Tô, tô kbure ro mãt Waptokwa Zawre dat krãipus, are kmã dazapka prabât ro krdam hêmba. Tâkãnẽ nmẽ, arê
xer	Kãnẽ hã dat wam krui mnõ: “Mrõ re krdaw res mnõ knã, dakmẽ wrĩ knã, dawi aihêmzui knã, ro daw waikẽ
xer	knã.” Kãtô dure dat wam krui kamõi mnõ, tô smĩsi dat wam rmẽ mnõ wa za kawakõi pês. Tahã tô:
xer	Are wasimẽ hã rom psê nã wat krpkẽ toi mnõ pibumã, waza krwasikwanĩ, tê dazazêzem nã krsiwrahku mnõ
xer	Are Waptokwa Zawre dat ĩm wẽ wa, ĩpkẽ toi snã waza aitmẽ kba ĩwis, are dure ĩt sãmr wẽ snã, aipibuikw.
xer	Dazakru sĩ Corinto wa Waptokwa Zawre damã kraisikrãiktõ kba mnõ nõrai mã wat tâkãhã aim kuĩkrekw. Tô kbure
xer	tô tazim hã Wakmãdkâkwa Cristo Jesus damẽ krainmrõ kba mnõzem hawi, danĩm akwẽ ktab nẽ krainmrõ kba mnõ
xer	pibumã, Waptokwa Zawre dat aisaihrâ kba mnõ mã, tâkãhã hêsuka. Tkai pâ Wakmãdkâkwa Jesus Cristo tkrê
xer	dakmãdkâ prê mnõ nõrai mã dure tâkãhã hêsuka. Wakmãdkâkwa Jesus Cristo tô tô tanõrai kmãdkâkwa, kãtô
xer	Wakmãdkâkwa Cristo dadkâzem nã rowaskuzeĨsimẽ hã nõrĩ, Waptokwa Zawre danĩm romkmãdkâ kupsbi ĩt aim wasku
xer	kba mnõ pibumã, aitmẽ kba ĩmõr siwa, damrmẽ kahâ nã, kãtô dure dakrãi waihku psê nõrai mrmẽzem nã, ro
xer	Are kuzâ nõkwai smĩ zabu tê pro wa, ĩwakbâzem pê za dat tmã sõmr kõdi. Tô tanẽ nã re, za tô tahã
xer	Dassem kõ snã krnmrõ mnõzem nã rowaskuzeTô kanõrai kmã kba ro dat krwasku mnõ, tô nhat, ku, ssem kõ snã,
xer	aiwaikwam kba hã, ro tkrê kmãkwamãr. Ro ssem kõ snã tkrê kmãkwamãr mnõze nãt ku, Waptokwa Zawre dawaihku
xer	kõkwai nõrĩ ssem kõ snã ro tkrê kmãkwamãr mnõze, kunẽ nã tkrê kmã spa. Wa ĩt wapari tô kãnẽ: Tetô
xer	Siwakru krsisnã hêmba mnõzem wi kraisismrã kba mõnõ! Romkmãkwamãr kunẽ wadi akwẽ tkrê kmãkwamãr mnõ,
xer	tô nnĩ kupanã za kmãnã, are nõkwa nõkwai mẽ siwakru krsisnã hêmba mnõ wa, tô nnĩ kwaĩmba za romkunẽ
xer	Tô tanẽ nã re, aimrõ wa, Waptokwa Zawre damã kunẽ kõdi. Tâkãnẽ dure bakrta nã waĩnĩm romkmãdâ: Mrõ
xer	wa, Waptokwa Zawre damã kunẽ kõdi. Tô sisnã mrõ par nõrĩ tkrê pkẽ zako mnõ nẽ, kraipkẽ zako kba mnõ
xer	Damrmẽ waskukwai pibumã Wakmãdkâkwa Jesus dat satõr wadi nõrĩ, kãtô dure Wakmãdkâkwa dapnãi nõrĩ, kãtô
xer	dure Pedro, krnmrõ mnõze mba mrõ simẽ tkrê simrõi mnõ nẽ, dure wa dazazêĩkwai nẽ hã pikõ kmã ĩmrõ
xer	Tô tanõrai sum hã, mãt dure nha ssem kõ zawre snã pikõi nõrai mẽ siwakru krsisnã hêmba. Tâkãnẽzem hawi,
xer	nãt smĩsi btâ nã kahâ zawre snã tdkâ wawẽ. Waptokwa Zawre dat tmã nõmr mnõzem hawi nãt 23 mil nã tô
xer	Are pikõ krãi kupsbi kõ snã Wakmãdkâkwa damã dasikrãiktõzem wa Waptokwa Zawre tê dawar pibumã, kãtô dure
xer	damrmẽze akwẽ nõrai mã tê wasku pibumã sbre wa, za mrõ tê kmãdkâ wapu. Tô tahã pikõ tô pikõi krãi sku
xer	Waptokwa Zawre Dahêmba wakrãi waihkuze dat wam sõmrzeĨsimẽ hã nõrĩ, Waptokwa Zawre Dahêmba dakrãi waihkuze
xer	dat krwam kapko mnõzem nã, ro krsamãr waihku psê kba mnõ pibumã, tokto ĩt aim rowahtu kba zêĩdi.
xer	Twa, wakrãi waihkuzem psê ktab nẽ hã zô kraisikwanĩ psê kba mõnõ.Are wa, waza bdâdi psê ktabi aim waskukw.
xer	Tô damrmẽze wam waihku kõ nẽ hã nã aimrmẽ psê snã aipkẽ to nã Waptokwa Zawre damã aisiwasku nã re,
xer	Tapari, nãt Tiago ãmã tasihêĩkren. Are tmã dasihêĩkre pari, nãt tô kbure damrmẽ waskukwai pibumã dat
xer	Romzâ nõkwa tê zâpkrê, tô ĩptozem si. Zatô kãte nõkwa smĩsi trigo ptoze krê, tanẽ kõ wa, kãte romzâ
xer	wadi krê. Are tô romzâ si mãt krê, tô tanẽ kõ wam nẽ, kwanpre wa, za aimõwi thêmba. Aimõwi hã hêmba nã
xer	Wakmãdkâkwa damã danĩpiĩ pê ĩt kmãnãr pibumã, tônmẽ ro ĩm mõr psê nmẽ, wat tâkãnẽ ro ĩsimã hi.
xer	Tâkãhã tô kbure ĩt waihku nmẽ, wat ĩsnãkrta wa ro ĩsimã hi, aitmẽ kba ĩmõr pibumã. Ĩt aipibui kbazem
xer	Wakmãdkâkwa Cristo dakmã ĩsenã Waptokwa Zawre wat krdazazêĩ mnõzem hawi, wat tâkãnẽ hã ro aim wasku kban.
xer	Rom wẽ za ĩsikutõr kõ nẽ hã zô, rowẽ kõ krowi dazazêĩkwai nõrĩ krnmrõ mnõzeTanẽ nmẽ, krwawaptui
xer	sikutõr mnõ kõdi. Tâkãhã tkai wam hã wanĩ pikrêbba btâ bâ sĩkre mnõ nã re, tetô wahêmba btâ bâ aimõ
xer	Tô tanõrai kmã, tô ĩsenã waza kãnẽ ro aim waskukw: Tô tkrê kmã kahõs mnõ prabâ, mãt pkẽ psê snã
xer	Tâkãnẽ nã Waptokwa Zawre danĩm hêsuka wa kuĩkre snã ĩnmrõ, tô kãnẽ:“Sõprum psê snã tetô ĩsĩm rom
xer	Amtpẽ kõ re, tô waptem nõrai mrmẽzem nẽ waĩmrmẽze hã, are ĩkrãi waihku nã, tô akwẽ ptokrta nẽ, wa
xer	hã. Tô tô kbure krwanmrõ mnõzem nã, wat dapredum nẽ krwanmrõ mnõ nã, aim wasku psê kban.
xer	Kmã ĩmrmẽze waza ĩt kmã sahu, ro ĩt waihu, tô kãnẽ: Mãtô Waptokwa Zawre tô tahã ambâ amtpẽ kõ re
xer	ktabi dasitmẽ hêwa nsĩ ku kmã saikurn. Bâ, ĩhâi zemã mãp kwaz kmã saikurn, bâ, romwawã zu mãp kwaz ro
xer	Sipnãi nõrĩ sisdekba nõrai mẽ krsiwaikrãm mnõ wa, krssapar psê mnõ snã krsisdamrmĩ mnõ nẽ, teza dure
xer	kraissapar psê kba mnõ snã kraisisdamrmĩ kba mõn. Tô kbure tônmẽm hã Waptokwa Zawre danĩm akwẽ nõrĩ mãt
xer	Tazit nha wasimẽm nõrai nẽ tô tare krsiwasku mnõ nẽ hã krnõmr. Tô tanõrĩ Tito tê shâi hâi nĩsku
xer	zêĩd, judeu nõrĩ ahâmre hawi krsishâi hâi nĩsku mnõzem prabâ. Tô tanõrĩ tô wapsaĩ ka nẽ mãt wasimẽm
xer	nõrai zu krnõmr, dazazêĩkwai nõrĩ krnmrõ mnõze tê sabui mnõ pibumã. Wakmãdkâkwa Cristo Jesus wat krdazazê
xer	mnõ pari, krwanmrõ mnõze tê sabui mnõ zêĩd, romkmãdkâ krta tmẽ aipâ, kmã wazapka kõ nã re, tê wakmã
xer	Are Wakmãdkâkwa Cristo wanõr wanõkwakrê rowẽ kõ kunẽ zawre dat kmãdkâ mnõzem nã, mãt rowẽ kõ zawre,
xer	romkmãdkâ prê tê wam hri papra hawi, wanmrãn. Tâkãnẽ nã Waptokwa Zawre danĩm hêsuka wa kãnẽt ĩkuĩkre
xer	nõmr: “Wdê passakrti wa dat sapku, tô rowẽ kõ kunẽ zawre Waptokwa Zawre dat tmã hri papra, tetô krhêmba.”
xer	Tô ĩhâze nã re, ĩkmãdkâ wapu kba kõd, kãtô dure ĩwẽ kõ kba kõdi. Tô aipkẽ psê kba snã bât
xer	ĩzaparkw. Ĩhâze taikwakru kba kõdi. Tô hêwa nsĩm hã Waptokwa Zawre danĩm akwẽ nẽ, kãtô dure
xer	Wasimẽ hã nõrĩ, ahâmre hã romkmãdkâ prê nĩpttê papra hawi krsismrã mnõ nẽ hã nẽ krainmrõ kba mnõ
xer	pibumã, mãt Waptokwa Zawre dasimã dat aisaihrâkw. Are romkmãdkâ prê nĩpttê papra hawi dat aismrã kba mnõzem
xer	hawi, aisĩm romkmãdkâ kunẽ kba prabâ, ro krkmãdkâ kba mnõ knã. Tô kraissawi psê kba mnõ snã,
xer	Are ĩt kmã krãinĩstuze, tô kãnẽ: Ĩhêmba wa dat ĩkwakrêzem nã wat Wakmãdkâkwa Jesus damã krsipiĩ mnõ
xer	nẽ hã akwẽ nẽ ĩsiwasku. Twa, nõkwa tô tare tĩkmã kwakbure pibumã, krsô ĩnmĩ par mnõ kõdi.
xer	Wakmãdkâkwa Cristo Jesus damẽ krwanmrõ mnõ nmẽ, mãt Waptokwa Zawre tô ta damẽ dat wanõkrêptu, hêwa nsĩ
xer	Paulo danĩm akwẽ nõrai kmã Waptokwa Zawre tê dawarzeTâkãnẽ mnõze mba, wat ĩhikrã nã krĩsimẽkwra mnõ
xer	Twa, tô ĩsenã ktabi romkmãdkâ tem tmẽ kraipkẽ sĩkdâi kba mnõ wam si, kãtô dure tô ta prabâ, ro
xer	Pikõi mrõ re kãtô dure ambâ mrõ re nõrai kmã hã rowahtuzeWakmãdkâkwa Cristo krdakmãdkâ prê kba mnõzem
xer	Waptokwa Zawre dat kraiwaihkâ kba mnõ da, krdawar kba mnõ snã, teza tâkãnẽ tô kbure ro krkmã dkâ kba mõn.
xer	Waptokwa Zawre Dahêmba dat kraim rowahtu kba mnõ prabâ, aimõ krdawar kba mõnõ. Kraisimã ropibui psê kba mõnõ!
xer	Kraipkẽ kuwa kba mnõ knã! Tô kbure Waptokwa Zawre danĩm akwẽ nõrai kmã krdawar kba mõnõ.
xer	Are ĩt kraiwaihkâ kba mnõ pibumã, tônmẽ tkai wa adu krĩnẽm mnõ pibumã kmã dazapka wa, tô psêdi tô dure
xer	Are Wakmãdkâkwa ĩt dazazêĩ snã krsô ĩnmĩ par mnõ, tô Waptokwa Zawre azanã dat ĩm wapros pibumã, waĩzemã
xer	Are ka, waĩmẽ kraisipiĩ psê mnõ, ĩt aiwarze, tô kãnẽ: Tâkãhã ponkwanẽ pikõi nõrĩ waihkâ pêsê. Tô
xer	tanõrĩ mãt wasimẽ hã Clemente ãmẽ, kãtô dure tô kbure waĩmẽ Wakmãdkâkwa damã sipi tkrê kmãkwamãr
xer	mnõ wadi nõrai mẽ, krsikwanĩ pês, Wakmãdkâkwa dakmã hã rowaskuwẽ krsĩpeĩ psê mnõ pibumã. Tô kbure
xer	tâkãhã ĩwaihkâkwai nõrai sisize tetô krdaromãdkâ mnõ pibumã hã Waptokwa Zawre danĩm hêsuka wa krsmĩkwar.
xer	Are tâkãhã ro krsamãr waihku psê kba mnõ pibumã, wat krdawar mnõze, tô danĩm romkmãdkâ prabâ, krainmrõ
xer	psê kba mnõ pibumã. Tâkãnẽ krainmrõ kba mnõ wa, teza krkmã dazapka mnõ prabâ krainmrõ kba mõn, kãtô
xer	dure ro krdam kmã krãinĩstu psê kba mõn. Tô kbure rom pê teza krkmãkwamãr kba mõn, kãtô dure Waptokwa Zawre
xer	Waptokwa Zawre damã danĩm akwẽ nẽ, judeu nõrĩ kra tê wasku pibumã, aiktepre snĩ ambârê tkrê shâi hâi
xer	nĩsku mnõ nẽ, bât dure Wakmãdkâkwa Cristo damẽ krainmrõ kba mnõzem nã, danĩm akwẽ nẽ damã kraisiwasku
xer	kba mõn. Tô kanõrĩkwa tô dasishâi hâi nĩsku kõ nẽ hã akwẽ, are Wakmãdkâkwa Cristo krdazazêĩ kba
xer	mnõzem hawi, mãt Waptokwa Zawre danĩm akwẽ ktab nẽ dat kraikmãdkâkw, kãtô dure aisĩm romkmãdkâ kunẽ kba
xer	Nhanẽ romkmãdkâ tem nã ro wat krkmãdkâ mnõzePikõi mrõ re nõrĩ, pe, ĩwapar kwaba: Wakmãdkâkwa krdazazêĩ
xer	Tâkãhã tô Waptokwa Zawre dahawim hã rowaskuwẽ wat kraim wasku kba mnõ, are wamrmẽ nã si wat kraim wasku kba
xer	mnõ kõdi. Tô Waptokwa Zawre danĩpttê nã, kãtô dure Dahêmba danĩm romkmãdkâ prabâ, kãtô dure danĩm
xer	rowasku ĩsenã nã wat waihku psê nmẽ, wat wat kraim waskukw. Nhanẽ psê snã krainmrõ kba mnõ pibumã, aimẽ
xer	kba krwanmrõ mnõ siwa, krwanmrõ mnõzem nã wat aim wasku kba mnõ nã, aim waihkudikwa.
xer	Twa, aikmã kba ĩpkẽ zako zawre nmẽ, wat wasimẽ hã Timóteo amõ aitmẽ kba satõ, dazazêĩ kbazem nã
xer	nhanẽ kraihêmba kba mnõ zô tê waihku pibumã. Aikmã kba krwanĩpi mnõze tare krsaikwar mnõ pibumã, amtpẽ
xer	kõ re Hêpãrwawẽ Wakmãdkâkwa danĩm romkmãdkâ hawi taismrã kba mnõ nã, wa aire ĩpkẽ zakodi.
xer	Are kanõrĩkwa, wasimẽ hã nõrĩ, romzakrã nã krainmrõ kba mnõ kõdi. Tanẽ nmẽ, za Wakmãdkâkwa mnĩ dat
xer	Are Waptokwa Zawre tô ĩkwaĩmba za aisa ro dat dam sakra. Rowẽ kõ tkraim nõmr kba mnõ nõrai mã za dure aisa
xer	Wanõrĩ aimẽ kba krwanmrõ mnõ re, wawaka snã krwanmrõ mnõ kõ nã aim waihkudikwa. Are krwanmrõ mnõzem prabâ
xer	Waptokwa Zawre krdazazêĩ psê mnõzem nã, aimõ krkmã wamhui psê mõnõ, are dure romkmãdkâ psê nã si aimõ ro
xer	krkmãdkâ mõnõ. Nõkwam nõrĩ tô simãzuszem prabâ ro tkrê kmãdkâ kõ mnõzem hawi, mãt Waptokwa Zawre tê
xer	Romkmãdkâ ktabi Waptokwa Zawre dat wam hêĩkre mnõzeĨt aikmãdkâ pibumã, azanã ĩmõr da sô ĩnmĩpar snã,
xer	Tâkãnẽ wa, za ro siw kunẽ, Wakmãdkâkwa damã tê ropistu mnõ tê kmã krãinĩstu mnõ kõzem hawi.
xer	Tâkãhã tkai wam hã rom zawre tdêkwai nõrai mã aimrmẽ mõnõ, sĩm rom wẽ zawre nã krsimã prê mnõ kõ
xer	pibumã, kãtô dure tô ta nã sipkẽhri mnõ zô, krsmĩpar mnõ kõ da. Tônmẽm hã rom wẽ zawre, rowẽ kõ wi
xer	tê wakupsbi mnõ kõ nmẽ, teza tâkãnẽ tmã wasku mõn. Nwa Waptokwa Zawre dazô si krsmĩpar mnõ pibumã, teza
xer	krtmã aimrmẽ mõn. Tahã tô tô kbure ro sawre snã dat krwam sõmr mnõ, dat wapkẽ toi pibumã.
xer	Wakmãdkâkwa Jesus Cristo dakmã aismĩ zaksê sikutõr knã. Tô ta dakmã hã rowaskuwẽ ĩt krdam wasku mnõ, tô
xer	kãnẽ: Wakmãdkâkwa Jesus Cristo tô dakmãdkâkwait Davi ãhawim hã akwẽ. Are mãtô Waptokwa Zawre dadkâ hawi
xer	Tô ĩsenã: Zatô dazazêĩ kõkwai nõrĩ tô kbure Wakmãdkâkwa Cristo Jesus danĩm romkmãdkâ prabâ damẽ
xer	Are bdâ dasimã dat hri nwa waptkã siwa, mãt krwaromãdkâ wamhuire mnõze damrmẽzem nã wam hêĩkren. Are
xer	Waptokwa Zawre, Wapkẽhrikwa, dat ĩm krui prabâ, wat tâkãhã damrmẽze akwẽ nõrai mã ĩt krwasku.
xer	Nõkwai kmã krmrmẽ kunẽ mnõ kõ pibumã, kãtô dure hâipre pa snã, kãtô ro tê dam nõmr psê mnõ snã,
xer	krnmrõ mnõ da, kãtô dure damrmẽ psê nã si krdam mrmẽ mnõ pibumã, krtmã aimrmẽ mõnõ.
xer	Twa, aisimẽ hã akwẽ nẽ krĩkmãdkâ mnõ wa, pe Onésimo aipâ ĩm sapar pêsê. Krĩzapar mnõ nẽ krsapar
xer	Krwasiwaktu mnõzep tmẽ wazbre pibumã, mãt Waptokwa Zawre wam ropistun, damẽ krwasiwaktu mnõ pibumã. Tanẽ
xer	nmẽ, arê wasimã wat krropibui psê kba mõnõ, aisimẽ kba hã nõkwa kmã pnĩzem hawi, sbre da dat twi wẽ kõ
xer	Tanẽ nmẽ, Waptokwa Zawre danĩm romkmãdkâ nã, arê krwasiwrahku mnõ pibumã, krwasikwanĩ psê kba mõnõ.
xer	Wakmãdkâkwa Cristo damrmẽze ĩsnãkrta wa dat krwam wasku mnõ, wat samãr waihku par pari, dapredum nẽ danĩm
xer	romkmãdâ wat krkmãdkâ mnõ pibumã. Rowahdu ĩsnãkrta wa krwapar kba mnõ, dure aipâ wat kraim wasku kba mnõ
xer	pibumã, kmã wazapka kõdi. Tahã rowahdu tô tô tare krainmrõ kba mnõzem nã, kãtô dure Waptokwa Zawre
xer	Romkmãdkâ prê Israel wam hã akwẽ nõrai mã dat sõmrĩ, tô wahĩkwa Levi ãhawim hã akwẽ nõrai sipizem nã
xer	hã, Waptokwa Zawre damã dat sabuzem wa. Tô tahã wahĩkwa Levi ãhawim hã akwẽ nõrĩ, tô dure Waptokwa Zawre
xer	damã dat sabuzep kmãdkâkwai ktabi, Arão nã dat krwamtrẽ mnõ, ãhawim hã akwẽ nõrĩ. Are wahĩkwa Levi
xer	dahawim hã akwẽ nõrĩ, Waptokwa Zawre danĩm romkmãdkâ prabâ, ro tkrê kmã krãinĩstu psê mnõ kwaikâ,
xer	arknẽ ahâmre hã Melquisedeque ãprabâ Waptokwa Zawre akwẽ kamõ dat kmẽ nmĩstu kõd, danĩm romkmãdâ tê
xer	dam kmã krãinĩstu psê mnõ pibumã. Are mãtô akwẽ kamõ kmẽ nmĩstun, danĩm romkmãdkâ prabâ, ro tê dam
xer	kmã krãinĩstu psê mnõ pibumã. Tô tahã damã dat sabuzep kmãdkâkwai ktabi, Arão nã dat krwamtrẽ mnõ,
xer	Romkmãdâ dasimã dat sakra mnõzep tem nã kmã damrmẽ siwa, nãt Waptokwa Zawre romkmãdkâ krda akwẽ nõrai
xer	mẽ dasimã dat sakra mnõ, siwawẽ nã kmã tomn. Are siwawẽ nmẽ, kãtô dure sipttê prãi nmẽ, za azanã
xer	Waptokwa Zawre tkrê dakmãdkâ prê mnõ nõrĩ danõka akwẽ psê nẽ siwasku mnõ pibumã, romzar wapru nã
xer	sipkẽ psê psê mnõ kwaikâ, arknẽ romkunẽ tkrê kmãkwamãr mnõ nã, krkmã spokrpku mnõ kõdi. Tanẽ
xer	Ahâmã ro aim krãiwatbro kba mnõ nã, kraispokrpku psê kba mõnõ. Waptokwa Zawre danĩm romkuiwẽ nã dat aim
xer	kuiwẽ kba mnõ siwa, bât rowẽ kõ zawre krkmãdkâ kba mõn. Tô tanẽ nã re, dazazêĩ rmẽ kba mnõ kõdi.
xer	Waptokwa Zawre tkrê dazazêĩ psê mnõ nmẽ, nãt ĩptokwa kãtô ĩseparkwa Moisés smĩku, waptkã pari.
xer	Mrẽpranẽ wairê kmã sikutõrzep ku, nãt smĩkurkw, kra tê wẽ sãmr nmẽ. Waptokwa Zawre tkrê dazazêĩ psê
xer	mnõ nmẽ, Egito tkai wam hã dakmãdkâkwai nĩm romkmãdkâ kupanã ro tê kmã krãinĩstu pibumã, pahi kõdi.
xer	Krainmrõ kba mnõzem nã ĩsipttê prãirê nẽ hã taikmã sasõmr psê kba mnõ pibumã, romkmãdkâ psê nã si
xer	krainmrõ kba mõnõ. Ĩsipttê prãirê nẽ hã, tô akwẽ pra ze nẽ hã nẽ. Bdâdi krtmã sõpo psê kba
xer	Tâkãnẽ krwanmrõ mnõ pibumã, tô tônmẽ tkai wa nmãhã dazakru za krwam saikwar wamhuire mnõ kõ nã, wam
xer	Tare ro wapar nã kãtô dure rom kmãkwamãrzem nã rowahtuzeĨt kraisawi ktab mnõ nẽ hã ĩsimẽm nõrĩ,
xer	tâkãhã za kmã ĩmrmẽ nã, kmã aismĩ zaksê sikutõr kba mnõ knã: Nõkwa akâ tê dawapar pibumã, tô
xer	ĩkwaĩmba, are azanã tê dakmã wakrãm pibumã, kãtô dure stikrui sku pibumã, ĩkwaĩmba kõdi.
xer	Pe, kmã aisimãzus pêsê: Tô tê dazazêĩ prabâ, mãt wahĩkwa Abraão ro kmãkwamã. Twa, tô tê dazazêzem
xer	Waptokwa Zawre dakrta ku kraikasĩkre kba mõnõ. Tâkãnẽ wa, zatô dure aitmẽ kba takasĩkren. Romkunẽ
xer	kmãkwamãrkwai nõrĩ, wi pe, romkunẽ hawi aiwairbe kwaba. Aipkẽ psê nã aisiwasku zêĩ kba nõrĩ, wi pe,
xer	<font color=teal>DAWANÃ HÃ HÊSUKA PEDRO TÊ KUĨKRE</font>Wa tô Pedro. Wakmãdkâkwa Jesus Cristo damrmẽ
xer	waskukwai pibumã dat ĩzatõrĩ hã. Wa, wat Waptokwa Zawre danĩm akwẽ nõrĩ sĩm tkai kupanã krnmrõ mnõ nõrai
xer	mã, tâkãhã hêsuka kuĩkre. Ponto tkai mba, kãtô Galácia tkai mba, kãtô Capadócia tkai mba, kãtô Ásia tkai
xer	Tâkãnẽ nã Waptokwa Zawre danĩm hêsuka wa kuĩkre snã ĩnmrõ, tô kãnẽ:“Knẽ ĩwakbâ zawre nẽ hã wat
xer	kmẽ nmĩsut, are dazakru sĩ Sião wa wat tokto hi, sĩ kri nnãkrta ktab pibumã. Nõkwa tô tahã ktẽ nã ĩt
xer	Romkunẽ za tkrê sakãi pês, are rom pê za tkrê kmãkwamãr. Pkẽ nmrõ snã krnẽm mnõ pibumã, za ĩsenã
xer	Tanẽ nmẽ, Waptokwa Zawre kmã dazapka prabâ, rowẽ kõ tkrê kmãdkâ mnõ nõrĩ, za, rom pê tkrê kmãkwamãr
xer	mnõ hawi, damã sissakreĩ pês, dat krkmãdkâ psê mnõ pibumã. Waptokwa Zawre dat krwam ropistu mnõ za dat wam
xer	Pedro nõrĩ Wakmãdkâkwa Cristo daprêzem nã ro tkrê wasku mnõzeWakmãdkâkwa Jesus Cristo danĩpttê zawre snã
xer	mnĩ damõrzem nã ro wat kraim wasku kba mnõ siwa, tô tare rowaskuzem prabâ wat krwasku mnõ kõdi. Aimã wat
xer	Tâkãnẽ nã ro krwaihku psê kba mnõ pibumã, tô kãnẽ: Ĩstõm hã bdâ nwa waptkãzep ku, za pkẽ kunẽ pram
xer	Are dat wam rowahtuze nõkwa ĩsenã tkrê kmãdkâ mnõ wa, tô ĩsenã ktabi tetô Waptokwa Zawre tkrê dazawi. Twa,
xer	Tanẽ nmẽ, za dure Wakmãdkâkwa Cristo damẽ krĩnẽm mnõ nẽ hã, romkmãdkâ kunẽ pra krmõr kõ snã
xer	krnẽ. Are romkmãdkâ kunẽ pra adu krnẽm mnõ nẽ hã, adu Wakmãdkâkwa tê dakmãdkâ kõd, kãtô dure tê
xer	Adu nõkwa nĩwa Waptokwa Zawre tê dakmãdkâ kõdi. Are krwassawi psê mnõ wa, za wanõr mẽ krdanẽ. Tazi waza
xer	Ĩkra nõrĩ, rom wadi, Waptokwa Zawre danẽ akwẽ nõrĩ tare simã tkrê kmãdkâ prê mnõ wi, kraisimã ropibui
xer	Romkare hã dam rowahtukwai nõrai kmã rowaskuzeĨt kraisawi kba mnõ nẽ hã ĩsiwaikẽ nõrĩ, Waptokwa Zawre
xer	wasiwam si dat wapkẽhri mnõzem nã, ĩt aim kuĩkre kba pibumã, wat aire kmã ĩzapka psê snã krĩsikwanĩ. Are
xer	tô ĩt aipkẽ ttê kba mnõ pibumã, ĩt aim kuĩkre kba da, romkmãdâ ĩsimã ĩt hri siwa, watô rowaihuk,
xer	ĩkwaĩmba tô aimõwi hã romkmãdkâ nã ĩt aim kuĩkre kba pibumã. Twa, ĩstõ ku za krsaikwar mnõ nẽ hã
xer	romkmãdâ wat krsazêĩ mnõ pibumã, danĩm akwẽ nõrai mã dat rmẽ mnõ nnĩwĩ kraisikwanĩ psê kba mnõ
xer	Waptokwa Zawre, danĩpttê nã kbure dat krkmã spai mnõ, tô adu krdaromãdkâ mnõ hã, tô ahâmre hawit
xer	krdahêmba, are zatô dure mnĩ tawsin. Tô ta damrmẽze tô kãnẽ:—“Wa tô ĩsnãkrta ktabi, kãtô dure
xer	Dazakru sĩ Tiatira wam hã Wakmãdkâkwa damã krsikrãiktõ mnõ nõrai mã hã hêsuka—Dazakru sĩ Tiatira wam hã
xer	krĩm sikrãiktõ mnõ nõrai mã hã Waptokwa Zawre damrmẽ waskukwai mã, kãnẽ teza tmã kuĩkre:“Waptokwa
xer	Zawre Dakra, tô kunmã rko nẽ dato pre zawre nẽ hã, kãtô dure târa pre sikrbê krpê mnõ nẽ dapra krsikrbê
xer	Tô kbure ĩt krsawi mnõ, siwakru krnmrõ mnõ wa, waza rowẽ kõ tmã hi. Twa, ĩnĩm romkmãdâ krkmãdkâ prê kba
xer	Tanẽ wi, wat dure ĩromãdâk, are sumzar poka kmãdâk. Tahã nsĩ ĩsako, tô wakrowdê ret dako. Tazi mãt sadu
xer	nẽ hã dakrãi wam hã daprêze tmã sõmrn. Are mõ, tô kbure tê kmã kahõs mnõ snã, kãtô dure kbure akwẽ
xer	Tanẽ nmẽt tokto Waptokwa Zawre krdasimãssi mnõzem nõwa krsimãsa. Are krnwa dahêmba mnõzem wa danĩpi tkrê
xer	dam kmãdâk, awẽ re, kãtô dure mãra nã. Are damrmẽ prê ktab krdasimãssi mnõzem wa danmrã, za romkunẽ wi
xer	Tazi, mãt sikwaĩpsê hêwa nsĩm hã Waptokwa Zawre danĩm akwẽ nõrai mã tê wassihu. Tâkãhã tô sikwaĩpsê
xer	hã aire ro simã tê krãikrta mnõ nõrĩ, akwẽ tkrê smrõi mnõ pibumã. Tô tahã hora, kãtô dure tô tahã
xer	bdâ, kãtô dure tô tahã wa, kãtô dure wahu nwa waptkã wam pibumã, nãt tô tanõrĩ ro simã tê krãikrta
xer	pês, akwẽ tê smrõi mnõ pibumã. Mrẽpranẽ akwẽ krnmrõ mnõzem wa, smĩsi tê wrĩ pibumã, are ponkwanẽ
xer	Tô ta siwa nãt tka tsiwaiwrẽ wawẽ, are dazakru kunẽ. Saktẽ zawre nãt dazakrui wam hã kri sikunẽ. 10 nã
xer	hã kri hawi nãt smĩsi si tsikunẽ. 7 mil nã nãt dure akwẽ dâr, tkai siwaiwrẽ nã. Tâkãnẽ mnõzem hawi,
xer	nãt akwẽ wadi nõrĩ tpahi wawẽ, are hêwa nsĩm hã Waptokwa Zawre daprêzem zawre nã twat.
xer	Tazi mãt Waptokwa Zawre danĩm akwẽ nõrĩ tê kmã kwakbure mnõ pibumã, kãtô sipttê nã tê kmã spai mnõ
xer	pibumã, dure tmã wẽn. Dasĩkwamãr mnõ pâ, kãtô dasikapko mnõ pâ, kãtô damrmẽ pto mnõ pâ, kãtô akwẽ
xer	Tazi mãt tô tahã danĩm akwẽ sĩm brutunẽ kwasĩkto nã uva krã tkai pâ tê kẽ, are Waptokwa Zawre danĩm
xer	uva kanõkuizem wa, uva tê kẽ mnõ smẽ wawẽ. Tâkãhã uva kanõkuze tô Waptokwa Zawre danĩtikru kburõze.
xer	Tãi zâ mãt krãiwatobr, are hêwa hawi kuktẽ zawre snãt trêrkê wawẽ, akwẽ nõrai ssĩwĩ. Tãi zâ kuktẽ
xer	zawre nmãhã tô 30 quilos nã nãt ĩprê kmã spa. Waptokwa Zawre tãi zâ nã akwẽ nõrai mã rowẽ kõ zawre
xer	Tô tanõrai sĩm ouro, kãtô dure ĩsĩm prata, kãtô dure ĩsĩm ktẽrê ĩwakbâ zawre nẽ hã, kãtô dure
xer	ĩsĩm pérola, kãtô dure ĩsĩm sikuzazem hâĩ pê, tô tanõrai sipkra hawi tokto tô tazi nõkwa ktâprezum nã
xer	tê kâr kõdi. Linho psê zawre nã hã sikuza, kãtô dure ĩsĩm sikuza hâĩ pre, kãtô dure ĩsĩm sikuza hâi
xer	kbuzi nẽ hã, seda nã dat krwamtrẽ mnõ, kãtô dure ponkẽ zahi wapu zahi nãmr nã hã sikuza hâĩ pre, za
xer	tokto tazi nõkwa ktâprezum nã tê kâr kõdi. Wdê ĩsdazêĩ nẽ hã, kãtô dure ro marfim nã dat krkmãkwamãr
xer	mnõ, kãtô dure ro wdê wakbâ zawre nã dat krkmãkwamãr mnõ, kãtô dure târa pre nã dat krkmãkwamãr mnõ,
xer	kãtô dure târa nã dat krkmãkwamãr mnõ, kãtô dure ktẽ psê nã dat krkmãkwamãr mnõ, nõkwa tokto
xer	ktâprezum nã tê kâr kõdi. Tanẽ nmẽ, nãt ro ktâprezum zô tkrê sõmr mnõ nõrĩ krhãs, are dure krkrûkrû.
xer	Tkai wam hã dakmãdkâkwai nõrai nĩ, kãtô dure surta kmãdkâkwai nõrai nĩ, kãtô dure surta nõrai nĩ, kãtô
xer	dure sumzar nĩ, kãtô dure sumzar nsĩ krĩsimntã mnõ nõrai nĩ, kãtô dure akwẽ wadi nõrai nĩ krkahur kba
xer	mnõ pibumã, kraisikrãiktõ kba mõnõ. Akwẽ tô tare dawadi nõrai mã sipi tkrê kmãkwamãr mnõ nõrai nĩ,
xer	kãtô dure sipkẽ nã sipi tkrê kmãkwamãr mnõ nõrai nĩ, damrmẽ prê nõrai nĩ, kãtô dure damrmẽ wapurê
xer	Dazakru tô ktẽ nã kurtid. Kurdi dum zawredi, kãtô dure pa zawredi. Kurti wam hã dazbreze tô 12 nã ĩhêmba
xer	hã. Tazit 12 nã hêwa nsĩm hã Waptokwa Zawre danĩm akwẽ nõrĩ dazbreze tkrê kmãdkâkw. 12 nã Israel wam hã
xer	Are ssem kõ snã romkunẽ kmãkwamãrkwai nõrĩ za rowi krsimãsa. Tanẽ za dure smĩkâ kmãkwamãrkwai nõrĩ,
xer	kãtô dure ssem kõ snã siwakru krsisnã hêmba mnõ nẽ hã, kãtô dure dapãrkwai nõrĩ, kãtô dure tô tare
xer	sipkra nã romhêmba simã tkrê kmãkwamãr mnõ, Waptokwa Zawre danẽ simã tkrê kmãdkâ prê mnõ nẽ hã,
xer	kãtô dure simãzaĩ snã ro tkrê dam wasku mnõ nõrĩ, kãtô dure romkare ro tkrê kmãkwamãr mnõ nõrĩ, rowi
