bea	Hatseto mawotich oochu Jesus Christ, Tikeaootli ma chue; Occhu gheise wazeluh ayi dzine, Jesus otsidesha Ion Nazareth
bea	Galilee otsi, John tuyakeghinklilon Jesus Jordan otsi. Oohchu oontsutli tontyo tyesha, yaih James Zebedee machue,
bea	kahchu John mekye, atilon tachin ela ehkye atyi tyemil keyatinklulon. Ayite otsi, ghaghatestyetlon taneghaotatyechi kwa
bea	otsi, kweghaghintyetl Simon yu Andrew yu kwa, James chu John chu. Kahchu tane tsiwoghintalon taneghaotatyech kwa kwe
bea	Galilee, kahchu atsinde metseli ghayatehalon. Kahchu atu ugha otsighatatyel iyua aoontye ootaneghutl kye, nighatilalon
bea	anetiyi ootaneghutl kye alinti; kootoo ghaghatagheoo yatilone, kitaghintsut takeustyi tyela satyechti. Intyizon
bea	ghayalu, yailon Levi Alphaeus ma chue sata sooniya mechetilichti, toowela ooli yehtilon, Sakyetiya. Kahchu niiya
bea	yekehtesha. Kahchu Phariseene toowehchu vehti, Nye, yehoo koohghaghati aoontye Menejitti Dzine atu tu dzine kooh
bea	ghatsati iyu aoontye? Kahchu Phariseene achughatestyelon, kwete hla nighohanintalon yai chu Herodianuk, tihakehe soo
bea	ookitoohtelu. Kahchu Simon yindizi yakechioosun Peterlon; Kahchu aghaghatai metselihi ataniiya ate, kahchu tezi yanile
bea	ate, atu oowotoehassi. Kahchu tyigha tane ootatech tu chok tghamweh: kahchu natlone yinkhadesha, kahchu tachin ela
bea	ehkyiya, kahchu tu chok tih ali; kahchu atghe tane natlone tike wohzon. Kalichu toewela ooli yehti, Naghunni
bea	aghaoochuneoh aoontye atawohtihiglia tyewotye hai koosti Nagha Tgha kyeyi: ahwole ayine tsehtsi natihne, atghe ooli
bea	keowaahch yehe achatih: Kahchu toowela yehti, Nachila takooche nichualli ghotwetghulle yue take ustyi koole? koohchu
bea	atu nichiooite takoochechine? Hleoontye oochuniliyehti ehlatye yutanikluchi machiche, kwa nichalesta oonahyehe tike,
bea	eyi zon natsutli anetye oochu ihyehe tike tih: Kahchu ohtye onighanintyetl, kahchu toowela klaghatati, Ye teze alontye
bea	koole intsi ateate chu tu chok yuzehtso? Kahchu yatsinioonunisit atu achu tsutoohigha ayiti tike otsi. Kahchu
bea	achutyesha, kahchu khootaootyeh Decapolis yechatgheze Jesus oochu nanakeochaahch: koohchu aitye tane khaooghali. Kahchu
bea	Jesus kwete ataotihoo mehnatsutsutti mazi tsi hatsatooh, natunesha tanetiche, kahchu ehti, Mea ali senatunne
bea	katehtichlon? Hatyeh oontlonchi kiyuhaghatakluch. Ahwole ehtyezon aitye hayateha, otsighadesha yatgha chu you chu ata,
bea	kahchu ayi yehkyatechii, koohchu kwinaghacha ata tyelasatyinti. Kahchu keneti onketi matgha tyechi yehti, eonetye tsi
bea	yeteha onkyetatatye; kahchu yehnatsutti yayila yatanatsutti naghaghatai metselihi; Atai Herod ghochati ochiyateha, John
bea	chu niyatinti, kahchu tane kwechayihti tayaghesklu Herodias ihe, mekye Philip tsiyue ihe: atai inkah hlakootsila. Kwete
bea	chu metihi tyiyi otsideha teze, kahchu matsi naghahal yehtilon: kahchu otsidesha tane kwechayehti yetsi hlihyitl.
bea	Ateyatetlalon hoole toowehchu yehti ihe, Naghanilon kiyioohtai kooyanahli. Kahchu toowe kiyehti, Yaghe otsi tawotyeli
bea	ataghawothhi ila sooniya onkye keoneti ketyi sachunai ehtye otles tyesta, yaghine ghaoohchuti? Kahkachi aoocha tsi,
bea	tachin ela tatiche tsi tu chok taghalilooh, atane nunkuchi sahti ali. KAHCHU anetye machichatyesha Phariseene, tahkine
bea	adesklesne chu, ha Jerusalem tsi ghatilhne. Ahwole naghai atahti aoontye hoontyeoo ooli tatgha koole to koole, Corban
bea	ayi, ayi tsati, kachiahi, yaghi ooli nakeoostich iyu aoontye; kao-ontsutti. Koodzye ta otsi tane, ine tsi tatyestek
bea	ootye indi metselihi, soochachai chu, nakhochityeli chu, tlahchazaghai chu, Kooh kahchu yitaityesha Tyre yu Sidon yu
bea	otsi, otsidesha tu chok tsi Galilee, taghaniya Decapolis. Kahchu yaotatichne atetyataih, Tyechi otsi gha tayanooto tine
bea	tane otlestyes ihe chode kemweh? Mawotintichne iine kiyutoonaghatihlon otlestyes kitoolai, kahchu atuli aghahii elahkye
bea	ehlaiti zon otehchi otles tyes aghahilon. Kwa yachi tahyatii, kahchu ehti, Tane ghussi tachin etotyeni. Kootoo tane tsi
bea	tyechi ehti yaotatichne chu toowe yehti, Ooline sakehtayeh ati, inkai oochit atu tuti ninayatooalli matsookhatayaghi,
bea	kahchu nakehtuyesi. Atu ti kehe atu ataotihi ihe; ohtye oonighanintyetl ihe. Kahchu adesklesne tsi, Taoontya nayeti?
bea	Kahchu atsinde otyesta, kwete chu yayaghinchil, kahchu yatsun tsi ghotyesha: kahchu tane zetse etyelon; ayiwola
bea	natlone, Tehtsut ghatya aoontye. Kahchu tsito niyatihtyi, kahchu tane kuzze nayenihti: kahchu yakoone yinchut tsi toowe
bea	yehti, Noota atu taikyehti, khoon chu atu nanatsaisti. Ahwole hatseto otsi tike ooli toh Nagha Tgha teze oola tsege
bea	chu. Kahchu yakoone ihe niyatintyih, kahchu yakatihtich, kahchu oochu yachi indityesa. Kahchu o-ochi ghaooghali, toowe
bea	hlaghatati ihe, Mea mechua aghatoota? Kahchu toowe yehti, Yea sachi nioonunassit naghachanasti? Kahchu nighanintyetl
bea	Jericho: kahchu Jericho otsi hatayaooh yaotatichne chu tane natlone chu, mataituehi Bartimaeus, chue Timaeus, tinkuzze
bea	satah tyechihi ihe. Kahchu yitaighatestyetl, kahchu soosooklya kiyintyi taghaklu tusklahooka atghunni yaghintyidi;
bea	kahchu tahkiyainghut. Kahchu Jesus otyesta toowehchu yehti, Atulire otsitsassi chiche nai ihe too otsi nioonizutti
bea	otsi. Kahchu yaotatichne oohatitsalon. Ayi ihe anaghaisii, Ooli si nioonunisitassi, aghaswehlye ate, ihe kootahti
bea	nitaghahali, koohzon naghahaisi. KWA tyi yaotatich yiheaghasule. Ehlaiti yaghi tane oonehye chiche chok chine
bea	ochunehyehti, kahchu anetye ootaisuggi oola lon, kahchu hayaghinkyetlon ayeti chiche tu taaoohklitigha, kahchu
bea	nayaghintsih khaghatai kwa, kahchu yaniyiooh oonehyene tane, kwa tontyetsidesha. Tila Aghakaoodzutti makyeoahchi,
bea	kahchu ohtye kawochulih naghataitgha? Kooh chu haladi tachi tsege ninayatihtyi kahchu tehtsut atai chu atu tsito
bea	yechodyesha: haladi tachi ayi chu kwaka hlyeih. Oo ayi onkye kwa hlye oontye, toowe hakehe, Mataghoonti nehtanoone
bea	natsun matintya kehe. Oontooe tsiwotsatyehli ootaihchi miindichatoohai tizon. Jesus chu sata sooniya ninchatilesti
bea	oghade, kahchu tane ya-ih iotsi sooniya otsiyatelyihoo kweotsi nichatilihi sooniya; natlone chu tatintlone natlon
bea	kwechihatehul. Kahchu atahtsuk ate natsapahi kahchu natsapahi eoyu ate, atu nagha khazatawahtyel: ayi etye ooli kehchi
bea	nio-otsitassi; ahwole halohchi atuka koohnao-ozitassi. Ahwole atu oochu awohtyeissi ayine koozita tsito tehtsine,
bea	yaghine chu tsito yehtochne ayi dzinee! Kwa iiti otsiyateha yakeotihehi tyiyi, kwa chu nachaghanoolelassi
bea	yatghachihchine tyeotatyechi otsi ninchi, o-ochi tike wolonhchi otsi kwa hlilon o-ochi yataihchi lonhchi. Kahchu ayi
bea	anaghaisii anetye kooyesi, Oonahi. Kwa Judas Iscariot, ehlaiti keneti onketi matgha ihe, yinkhadesha taneghaotatyech
bea	tyiyi metihe, ooli oochadehyitli kyehodewoosh, Kwa ateyatetla toowehchu yehti, Ehlaiti kenetye onketi matgha ihe, yaghi
bea	tila ihe setyi tsa ihkye. Kahchu Jesus toowe ehti, Kwa hli anesi, tidi dzinee, tidi hatleke te, atu ka onkye otyesta
bea	tyeh tihchok, tghakooh oohchit soota-ghoontyesi. Kwa oondehsha tsi, yintyi satyi kahchu, (kootai ya-inkhai ihe,) kahchu
bea	atu ataooati atyekitooklih akehe. Kahchu aghanetye kiyechodestyetl, kahchu taghoghadehsut. Kwa o-ochi taneghaotatyechi
bea	metihi tyiyi ookaze nazut, Jesus tsi taoontya yehti toowe ehti ihe, Atu atyetunatla la? ye ihea ayi chahte anaghatya
bea	oontye? Kwa kahchu atu koo ooli ehtilon. Kahchu kluhtai ayine ayite nazati, toowehchu ghati Peter, Nuni nooklya ehlaiti
bea	aghatane tsi, ayi ihe Galilaean nali, kahchu kooh nakasse atih. Kwa natlone ohtye oghatyesta tyi yatsi niooghanunisit
bea	kooh hakiyulihi gha kooli zon hakooyilai ihe. Kahchu tyi yila ooghatthoon toowe, Yea mehsuchanetyi, o-ochi kookaoonazut
bea	Jewne. Achudesklessi tyiyi tikenikyih, kooh woti, Kahcliu metseline kah kachanehtyeh. Kwa ayi hlichatinkatii
bea	tyetachatlihi kwa otyiyi intyizon tghahkyehchi wotye cheghinchil yataihchi ctis yiyue otsi. Kwa Menejitti Dzinee
bea	kawohtzut tsi, Mary Magdalene, kahchu Mary James ma kahchu Salome, ataghaghila yu natunetgha tsehklutti, kwa
bea	yuhchighatatyel ate yu ihe kiyuhklukooh. Ooh ahatane, ooghatitsuk tsi ghata, kahchu ya-ilon atu a kooghati.
