mph	Tukapa ta nungmalal ta ngaralk alaj Jesus Christ ja God
mph	inimalkpany. Tukapa ta ngungpanunma nuwurru.
mph	Malany muj pata ararrkpi pata awulinganka Jerusalem wakapa ta
mph	karrpin ta kunak ngaw Judea la muj pata tuwuran waka wiyu Judea
mph	awuranka amalkpany tuka karrapey wakapa awanalyu nuyu John. Pata
mph	arrarrkpi aminy nuyu ja John, “Ngarri ngarrungatpi ta
mph	aliwi.” Wakapa yanatapa aningurtpulukpuning wu tuka wumawurr
mph	Kapapa ta kunak Jerusalem iwaning ja yukenang pu ja ingurlaj
mph	Herod. Malany yanat marrik inimiyarmanyi ja John la iwumany
mph	anpulirri iwumany parak iwarlguntiny iwaning iwutikinang.
mph	Kayirrk la Jesus imurnanganiny parak kapa Galilee annyunmangung
mph	pu ta nungmalal ta wurluj ta God nuyu.
mph	Jesus la pata ngarrkarrk la ngarrkarrk pata wurrwurr pata
mph	awarrangung rtil wiyu nuyu awuran tuka kunak wungurlaj
mph	Capernaum. La ta Saturday warntatarr ta Jew wu ta wungurlyak
mph	ngurrij, Jesus yuran tuka Jew awaning ngarlakarlak ta akurlyak
mph	kurrumpalk wakapa inimany rtalk ininnyang monmon pu God nuyu ta
mph	ngaralk wu pata arrarrkpi.
mph	Malany Jesus innyiyarrung parak tuka inyanat innyung atimany
mph	ngaw yurnu innyimajpungkuny. Malany wakapa akutju ja kuyak
mph	innyarutpan wakapa inyngulikingan. Inymajpungkiny pa
mph	akawunyangung walij awunngawng la wemin apuwany.
mph	Malany Jesus apa iniwurlkpungkuny ja arrarrkpi la iminy nuyu,
mph	“Ngapi ngungmiyarma kunpangulakan.” Kayirrk la Jesus
mph	imarreny iniwelkpung la iminy, “Nuyipa anngulikiny!”
mph	“Makiny, yanat marrik imi ta nungpakapa! Yarakapju parang God
mph	iwanginka iwanamin parak! Kimin mali yanat ja God. Yanatapa
mph	kiningula God kinyetpi wurwiny tuka kinginka!”
mph	La ja Jesus yalyungan pu, la iminy pu, “Kutpanalyu ta ngapi
mph	ngungpanunma nuwurru - puka pata arrarrkpi pata kamaju
mph	kiwumiyarma ja marrgijpu, la arrarrkpi pata marrik amajung
mph	marrik iwumiyarmang ja marrgijpu. La ngapi ngamin nuwurru
mph	ngapipa ta kapin marrgijpu. La nuwurrri kutpin mali puka pata
mph	arrarrkpi kamin ta nungmurrunti, la ngapi ngatpayirtiki
mph	awamilkpungen angkayarrun ta nungmalal. Nuwurri ta kutjama
mph	kurrima tax ja rrupiya atjirrik kurrungpurrun kutpin mali marrik
mph	kutpi ta nungmurrunti warak la marrik ngapi atjirtiking!”
mph	Kayirrk la Jesus iminy pu, “Kurralyunyi ngartu! God nuyu ta
mph	wungurlyak ngurrij pata arrarrkpi wakapa kangpaka wirrngak, la
mph	marrik angpuyarru warak ta wulatpiyi!
mph	9-10 Nungpakapa ta warntatarr Jesus awuningulakantiny wimurra
mph	pata arrarrkpi nungmalal. Kayirrk la wigarra akutju iwumiyarmany
mph	iwetpa Jesus awuningulakanti. Warrwak la wigarra yirrk mira pata
mph	arrarrkpi iwulirrngkakantiny wanyjikap tuka yanat, makiny la
mph	iminy pu pata awarrangung rtil wiyu nuyu, “Kurrimanyi angkat
mph	ngartu ja kapala. Kapin ta wenat ngantalirrngkakan angkat nakapa
mph	nganalurrangken tuka kapala.”
mph	Malany Jesus aniwurruning ta aminang pata awunpukikang ta
mph	wulatpiyi wu. Kayirrk la Jesus ilajantiny wu la iminy pu,
mph	“Ngawu! Kurralyunyi ngartu!” Kayirrk la anyunman pu la
mph	inininy monmon wu ta manjat la aralpa, “Kurlingka ja Satan ja
mph	kiwken pu pata weliwiyut, yanat piyu iwu iwularr? Nungpakapa
mph	33-34 Kayirrk la Jesus yukeny awunnyayawng pata arrarrkpi
mph	awaning wakapa la iminy, “Nganti jita ngapi inyalkpany ngartu
mph	la warra nganti pata ngapi ngatinganut?” Kayirrk la yukeny
mph	awunnyayawng pata arrarrkpi awaning iwuwulngan aril la iminy,
mph	“Kutpunayanti puka pata ngapi awalkpangung ngartu la pata
mph	Kayirrk la Jesus iminy, “Kurralyunyi nuwurri kutpatpi
mph	larlngalk kurrungpawurrun ta ngapi ngamin nuwurru.”
mph	Kayirrk la Jesus angkat ininnyang monmon pu. La yanat iminy,
mph	“Kurlingka marrik kurrungpurru mira ta ngungunmangung nuwurru?
mph	La ta marrik kurrungpurru mira nakapa nuwurri marrik
mph	kurrungpurru ta ngiwalakula nuwurru ta kayirrk.
mph	24-25 La muj Jesus iminy pu, “Kutpanalyu mira ngartu la
mph	kurrungpawurrun tuka kurralyungan. Kapin ta kurralyungan ta
mph	wurluj nakapa God kutpayirtiki kurrungpawurrun mira tuka yanat
mph	parak la kutpayirtiki tuka kurrungpawurrun mira tuka yanat nuyu
mph	ta wulatpiyi. Kapin ta marrik kurrungmang mira ta wurluj tuka
mph	ngamin nuwurru nakapa God marrik kutjirtiking kurrungpurru
mph	Jesus imajpungkinyapa la ilarrajpany kayirrk la inginkan iminy
mph	ngaw ta marlu la marrngarla, “Anjintuna!” Parangapa la
mph	angpung mapurlarr marrik muj kunuka iyirrnguna.
mph	Ja yaliwi iminyka, “Ngapi ngangurlaj Ngatpurra mira, la
mph	ngatpurra mira ngarrulgeny tuka arrarrkpi imarrk.”
mph	Parang la Jesus iminy nuyu, “Makiny, anpana anpamurnangani
mph	tuka pata nuwutpalanparlarrut. La kungpanunma wu anpanamin pu ja
mph	Malany Jesus yalyungan ta wutkut nuyu anguran. Kayirrk la
mph	imilkpungeny awunilakajpung pata napulurrumpi awulangaling,
mph	“Nganti innyatpung ngartu ja manpurrwa?”
mph	Wenat angkuwurruning inyanatapa jita warrawurnji inymajungan la
mph	wenatapa iwuwuning parr yanat, parang la iminy pu,
mph	“Kutpalkpanyi yalayala!” Kayirrk la Jesus awunimany pata
mph	mayakpu la jita nigi ngaw jita warrawurnji la pata ngarrkarrk la
mph	werakap pata awarrangung rtil wiyu nuyu iminy pu,
mph	“Arrkpanurlgen ilij ngartu.” Kayirrk la awurlgeny tuka
mph	kurrampalk tuka jita warrawurnji inyung.
mph	7-11 Malany wakapa Jesus awaning ngarlakarlak pata wurrkamaj
mph	yurnu la wurrkamaj yurnu la ngarrkarrk pata wingurlyakut pata
mph	yanat awarrangung rtil wiyu nuyu. Yanat iminy pu, “Nuwurri
mph	kutpana kunak la kunak kurrungpanunma ta God nuyu ta wurluj wu
mph	pata arrarrkpi. La wenat akutju kurruntayatayan tuka
mph	kutpunpayarrun parak. La yunyi kurrima warak ja palaji la walij,
mph	la ja rrupiya la muj manpurrwa. Nuka kurriwanama warak ja
mph	kajarntangali la mata yumparljumparl nuwurru. Warrwak tuka
mph	kutpamalkpa tuka kunak, la pata arrarrkpi awanamin marrmarr
mph	nuwurru pa kutpawani rtil, malany nuwurri wakapa kutpawani tuka
mph	arakap ta kurrampalk. La pata arrarrkpi marrik kurruntumiyarmang
mph	ta wakapa, la marrik wenat awalyung nuwurru ta ngaralk, wakapa
mph	kurrungpanarutpa warak. Kapin ta kurrungpanarutpa, la
mph	kurrapanawun tawktawk kurrungpaka ta yurlngpuj nuwurru tuka
mph	yurnu murnin nungpakapa ta wulatpiyi nuwurru. Nuwurripa
mph	kutpanamin pu, ‘Nuwurri marrik kurralyunyi nuyu ta ngaralk ja
mph	God la yamin wali iwanamin nuwurru la iwayintukun nuwurru.’”
mph	Malany jita warrawurnji inyngurriny tuka Herod, inymalkpany nuyu
mph	la inyminy nuyu, “Ngungmiyarma kuwamarlalku kungpaka nuyu
mph	wanji John ja Aningurtpulukpuning pu arrarrkpi la kungpanutpa ta
mph	wanji tuka wilampilam, kayirrk la nganpanawn ngapi.”
mph	Malany ja Jesus yurtiny parak ilurrang tuka kapala kayirrk la
mph	Jesus awunnyayawng wakapa pata arrarrkpi iwumirlajuning, wakapa
mph	awulangaling wimurra mira. Yarran parak awunnyayawng
mph	iwuwurlkpungkun pata arrarrkpi kapin pata larnngalkpu pata
mph	marrik nganti awunnyayatayanjing. Wakapa annyunmangung pu ta
mph	La warrwak pata Jesus awarrangung rtil wiyu nuyu apumangung
mph	akpaj ta awarawungut ta awutpiny ta walij. Wenatapa apulatikiny
mph	12 tuka yangali ta walij ta marrik apulanyi.
mph	Kayirrk la wenatapa awarran parak ta karrpin ta kunak ta
mph	wungurlaj Gennesaret malany wakapa mampuwanpuriny ja kapala.
mph	Malany wenat kangpatpi ta mulil ngartu,
mph	Kurlingka nuwurri kurrungpurrun nungmalal ta marrik imi wu pata
mph	punyi la kamu tuka marrik awuyitiking la annyatping tuka yanat
mph	La wenat muj iwumiyarmang kapin pata wera arrarrkpi kiwetpi.
mph	Nungpakapa ta aliwiyut kangmalkpaga tuka kangkuwurrun tuka wanji
mph	wu. Ta karrungatpi nungmurrunti la God kimin puka pata arrarrkpi
mph	Wakapa Jesus yukeny yurrng tuka kuynu la ilingan iwarruj nuyu ja
mph	arrarrkpi. Yanat iminy, “Ephphatha!” tuka kangmin parak,
mph	Parang la Jesus iminy pu pata arrarrkpi, “Kutpaninga tuka
mph	kunak.” Kayirrk la atimajpungkuny ta wurrkamaj yurnu la
mph	ngarrarrk ta kantijawa la ilingan iwarruj nuyu God ta walij
mph	kayirrk la atjukpung la awunnyung pata awarrangung rtil wiyu
mph	nuyu la wenat awunpung pata arrarrkpi.
mph	Malany pata awarrangung rtil wiyu nuyu marrik angkuwurruni tuka
mph	Jesus iminy pu la awunpulakajpuning la wemin. Wenat aminang mali
mph	awuniluntuny marrik apumanyi ta kantijawa pa nuyu angkumarrajpu
mph	Malany ja arrarrkpi yukeny la iminy, “Ee ngawunayan pata
mph	arrarrkpi la puka kawuyirrngun kapin warlk.”
mph	Kayirrk la Jesus imilkpungeny awunnyayawng pata awarrangung rtil
mph	wiyu nuyu, kayirrk la iminy nuyu manjat ja Peter, “Annyanyji
mph	nganarutpanyi! Nuyipa kapin Satan! Nuyi marrik kungpurru tuka
mph	God nuyu ta wulatpiyi la kungpurrun parak tuka arrarrkpi ta
mph	5-6 La Peter, James la John amurtpiny mira la marrik muj kiki
mph	amina. Parangapa la marrik kiki amina la awunginkanyi la Peter
mph	inginkanju iminy nuyu Jesus, “Nuyi ta Ngarrunukiki la tuka ta
mph	nungmalal mira ta wungurlyak ta ngarrungayawng! La ngarri
mph	ngatanalanganing mata mawngku marakap mata nuyi nuwu la marakap
mph	mata Moses nuyu la marakap mata Elijah nuyu!”
mph	Iwaningan ja arrarrkpi imalkpanyka nuyu Jesus la iminy nuyu,
mph	“Nuyi ta Ngarrunukiki ja ngapi ngimalkpany kinnyatpi ja yaliwi
mph	Kayirrk la ja yaliwi ilajantiny la annyeny kirrkirrk nuyu ja
mph	marryun innyakan akutju ja warntayurr la yuratjurr tuka kunak,
mph	warrwakapa la innyarutpan ja yaliwi ja marryun la iwayawng ja
mph	marryun la aminy mali imajungan la pata wigarrayirrk pata
mph	arrarrkpi aminy, “Ortoko, aniwularrung!”
mph	Kayirrk la Jesus iminy, “Makiny! Yunyi kurriwirtata. Kapin
mph	nganti ja awunpaningulakan tuka ngantuwarnangajpukpun ta
mph	ngangurlaj marrik muj imilkpungay inginkay ta aliwi ngaralk
mph	Malany Jesus annyarutpan wakapa ta kunak la yuran ta kunak ngaw
mph	Judea la muj aniwukpirl wurrkaraga ta wumawurr ngaw Jordan.
mph	Malany wakapa amalkpanyka nuyu napulurrumpi pata arrarrkpi.
mph	Wakapa Jesus ininnyang monmon pu kapin tuka yurakan iminang la
mph	Malany Jesus iminy pu, “Kapin ja arrarrkpi kinyarutpa la yamin
mph	la kinyima ninyara jita warramumpik, jita kawu rtil jita
mph	warramumpik naka marrik manjat. Kannyukpun ta God nuyu ta
mph	wulatpiyi ta kimin, nungpaka nungmurrunti ta kinyarutpa jita
mph	Yunyi kurrinyma wumpulaj jita warramumpik jita jara nuyu ja
mph	Malany pata awarrangung rtil wiyu nuyu awurlkpalangkeny la aminy
mph	pu la wemin, “Malany warra nganti pata God awunpannyatpi la
mph	iwanuken pu? Ngungpurrun marrik nganti muj!”
mph	Kayirrk la wenat aminy, “La warrwak nuyipa ta anpanuken mira.
mph	La nuyi ta warrwak ngarri ngarrungmiyarma ngatpanuken akutju la
mph	nuyi anpanuraka ngarru la ngarri kurrunpalulkuwi. Malany ta nuyi
mph	anpawani tuka kapal la ngarri ngatpawani wurrkara wurrkara.”
mph	Kayirrk la pata wigarra yirrk pata arrarrkpi iwuluntuny la aminy
mph	nuyu, “Ankakujpina!” Malany yanat angkat ilajantung ta murr
mph	mirayu iminang, “Jesus nuyi ta David kanmin nuyu wawupawu la
mph	ngapi ngungpurrun ta nuyi malany anpanuken ngarru kapin yanat
mph	iminang. La kunpurlkpungka ta ngapi la nganngulakanti!”
mph	Malany nganti ja kurrunpanilakajpun nuwurri, ‘Kunuka nuyu
mph	kurrima warak ja miyul’, la kutpanamin nuyu, ‘Ja ngarri
mph	kiwken ngarru kinimiyarma, la yunyi kuwurrun, malany
mph	iwanimurnanganiga nuwu warrwak.’”
mph	Nuyi God kurruntakajpun kuwangurlyakpa nuka ja arrarrkpi
mph	iwanuken ngarru amparrkamparr kapin ja yanat kimin wawupawu ja
mph	Malany ta inyuriliny parak Jesus la pata awarrangung rtil wiyu
mph	nuyu angparutpan ta Jerusalem.
mph	Tukapa nganamin nuwurru: nuwurri kurriwurrun ja John ja
mph	aningurtpurlukpuning pu? Malany nganti iminy nuyu ta
mph	aningurtpurlukpuning pu pata arrarrkpi pa angpakangung kirrk
mph	tuka aliwi aminang? Kurlingka pata arrarrkpi angpungulinyju ta
mph	wu wiyu, la kurlingka God iminy nuyu ja John ta
mph	aningurtpurlukpuning pu?”
mph	Malany ja nuyu kunak wakapa tuka atjurjinang ta walij awk
mph	innyatpang yarakapju ja arrarrkpi ta iwanilangaka pa apanima
mph	nuyu ta walij. Malany ja nuyu kunak iminy ta nuyu wiyu, ‘Kija
mph	nganunmen arakap akutju ngiwalangaka ja ngapi wiyu ngimalkpany.
mph	Malany ngapi ngimiyarma mira malany wenatapa pata arrarrkpi pata
mph	kawulangali tuka katjurjin ta walij awk nakapa awamartukpun
mph	Malany ta warrwak yara pata Jew arrarrkpi pata awukenang pu
mph	awuntumirtujpan yara pata arrarrkpi. Malany yara awuntumany pata
mph	awunpukikang pata awukenang pu ta awulangaling ta wulatpiyi wu
mph	pata awuntuwarnangajpuning Pharisees la yara pata jawirna nuyu
mph	ja yukenang pu Herod. Malany pata awukenang awunpulangakan
mph	arrarrkpi pa iwulagarruni ja Jesus. Malany wenatapa awunmeny
mph	nuyu tuka inginkanyi ajirrik ta aliwi, pa angpungulanyi nuyu
mph	Kayirrk la ja numatpa wulku inyimany awaning jakapa jita
mph	warramumpik malany nungpakapa aminang angpuyarruning ta God nuyu
mph	ta wulatpiyi. Kayirrk la imajungan ja numatpa wulku la marrik
mph	muj ingatpa ja warrayngiw. Kayirrk la ja jara ja awulingan
mph	inyimany akutju la imajungan akutju la marrik muj ingatpa ja
mph	Yanatju yarakap kutpanalyu nuyu
mph	La ngarrurri arriwamiyarma God aralpa mira, marrik ta
mph	lagarrukuj. La muj ngarrurri arriwamiyarma God tuka arrkijalk
mph	pularr ngarrurru. Malany ngarrurri arriwamiyarma mira God tuka
mph	karralyu kiki katpin la muj tuka karrungpurrun. La muj
mph	arriwamiyarma mira tuka katjama. Tukapa ta arrungpamiyarma mira
mph	ngarrurri ngarrurru ta arrungpayarrun God nuyu ta wulatpiyi la
mph	marrik arrungmiyarmang ta arrunjarru ta mulil kapin tuka
mph	arriwunyay ngarrurri irratat arriyu.”
mph	Malany wenatapa pata kawunpukiki wulatpiyi awk kangkumiyarma
mph	tuka awamartukpun pu la muj kangkumiyarma awanarnti tuka
mph	mangurlyak mata warlk tuka karrungatpi iwarruj. La muj kapin ta
mph	kawa tuka kangpatpi mulil nakapa kangkumiyarma awanarnti tuka
mph	mangulyak mata warlk akutju.
mph	Malany Jesus iminy, “Kurrungayanti! Nuwurripa kutpayan kirrk
mph	la marrik nganti kurrunilagarru.
mph	La nuwurri ta kutangali yalayala tuka kurrampalk yunyi
mph	kutpurnangani kurrurlgen la kurrimang nuwurru atjigarrkarrk.
mph	La jita wirlamurrk awk la muj ja jara awk ja kannyapi wutkut
mph	tuka yurrng nakapa iwayirrngukun kirrk la manawarlkanyiga.
mph	(Tukapa kannyu yirrk tuka God nuyu ja jurra.)
mph	35-36 Malany pata awuyamangung nuyu marrik inyjuwurruni jita
mph	muwarn tuka iwamurnanganiga ja nuyu kurrampalk. Ngungpurrun
mph	imurnanganingka ta inypanuryi warak la yara ngungpurrun yingka
mph	ta wupurrk wungijalk la yara ngungpurrun imurnanganiga ta
mph	iyirtpirrakega ta karlurri kinginka. Malany nuwurri kapin pukapa
mph	pata awuyamangung nuyu - nuwurri marrik kurrinypurru jita muwarn
mph	ta nganamurnanganiga kanipa la nuwurri kutpangulinngulin angkat
mph	ngartu. La nuwurri kutpawani rtirr angkat ngartu ngapi kapin
mph	nukapa ja kilangali ja kiwken tuka karrurlgenka. La yunyi
mph	kutartpalililmin la kurrunngawunpun ngurrij.
mph	Malany ta wanyji ta nganamaju la ngantayurka. La juka jita
mph	warramumpik ta nganngalartpantiny ta yirri nakapa murnin ta
mph	nganamaju nakapa ngantarlatpan werrk yirri. Nungmalal yirrk ta
mph	Malany tuka apulangung akutju, la Jesus iminy pu, “Yarakap ja
mph	arrarrkpi karrata rtil walij ngapi kayirrk karrpani rtil, malany
mph	yanat awayirtiki arrarrkpi pata kangkumiyarma ngantanawun
mph	‘God iwaniwun arrarrkpi ja kawunnyayatayan pata larlngalk pu,
mph	Kayirrk la Jesus yarran parak yurtpiny apakawi la wenat warrwak
mph	awaningka kayirrk la innyeny kartawarrkartawarr tuka kunak.
mph	Kayirrk la wenatapa iwumany wurlurlu ja Jesus.
mph	Malany yara pata arrarrkpi amajpungkiny awularrajpany la iwumany
mph	Kayirrk la Peter iminy, “Makiny! Ngapi marrik ngungpurru ta
mph	kanmin ngartu.” Kayirrk la Peter imurnanganiny parak tuka ja
mph	karrurlgenka la kalakalak inginkan.
mph	Pata awukenang pu ta mulil wu pata Jew arrarrkpi iwurtjung ja
mph	Jesus la aminy nuyu ja Pilate, “Nuka iminang ta
mph	nungmurrunti.” Malany ja Jesus marrik muj inginkanyi.
mph	La marrik muj awalyunyi, la wenat mampularraniny murr mira,
mph	“Kurriwuni! Kurryarnakena tuka warlk!”
mph	24-26 La pata anpulirri iwarnakeny ja Jesus tuka yurnu tuka
mph	kanimarratpi la tuka kannyarlukpa tuka warlk, kayirrk la
mph	mampumajpungkuny, la iwarutpan wakapa iwamaju. Kayirrk la
mph	mamputpan warlk mata malijap yurrng tuka wanji nuyu malany
mph	angkumirrawung wakapa tuka warlk ta kunuka nuyu ta iwuwung.
mph	Malany tuka angkumirrawung tuka kangmin Ja Kiwken wu pata Jew.
mph	Malany jita muwarn inyminy rtutrtutka ta Jesus iwarnakeny tuka
mph	warlk. Kayirrk la ta warrwak pata anpulirri awuling lintij
mph	tupulu ja yanat nuyu ja manpurra.
mph	La yarakap arrarrkpi ingurriny manimany mata kapin manjarrpin la
mph	mannyakan jaw tuka nuntirri. Kayirrk la maniwutiny tuka warlk la
mph	manimajpungkuny tuka Jesus ilakpirij nuyu iwanamin yurlk anyak.
mph	La nakapa ja arrarrkpi iminy, “Aku. La arriwanarutpa. La
mph	arriwamirlajun Elijah arriwayan iwanaga iwannyutpa wumarrk.”
mph	Malany wenatapa pata warramumpik, Mary Magdalene la ninymatapa
mph	Mary jita inyalkpany nuyu Joses, malany wenat iwayawng ja Joseph
mph	ta innyutpan ja Jesus ingijalk.
mph	Kayirrk la Mary inyuran tuka Jesus jawirna nuyu pata awarrangung
mph	rtil wiyu nuyu. Malany tuka inymalkpany wakapa, awunngayawng
mph	marrik amina marrmarr mira la awararrkenang.
mph	La kapin ta iwumang ja nulirri ja arukin, naka marrik muj
mph	awunirrkay, la kapin ta angpulang ta nungpurnnyak aliwi, naka
mph	marrik muj awuniwu wiwularr, la muj tuka awuntanatpi pata kamaju
mph	pata arrarrkpi, la God awunpaningulakan nungmalal kirrk pata
