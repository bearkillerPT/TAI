qvz	Caigunami Jesucristohua huañuc apayaya shutiguna, paiga
qvz	Davidmandas ñaupa Abrahanmandahuas mirai ara.
qvz	huahuata tupara Salatiel nishcata.
qvz	Tapucpi cuintanaura, Judea provincia Belen llactaimi. Casnami
qvz	Dios rimashcata shuc pasachic runa quillcara:
qvz	Diospa ali mandanaga ña pactamuunmi. Pai canguna juchagunata
qvz	anchuchingahuaca canguna juchagunata rashcamanda llaquirisha
qvz	saquichi, chihuasha bautisarichi, nisha camachira.
qvz	Chita uyasha supai Jesusta saquisha rira. Chihuashalla Diospa
qvz	angelguna shamusha Jesusta caranaura.
qvz	Shuc runata yuyarisha yanapaccunaga cushi runa anguichi, Yaya
qvz	Dios cangunatas chasnallata yuyarisha yanapangaraushcamanda.
qvz	Jesus shucta mas yachachira casna nisha, Cai ñaupa
qvz	quillcashcata yachanguichimi, maicanbas camba ñahuita
qvz	tugyachicpiga, cambas randi paihua ñahuita tugyachingui nishca.
qvz	Chasnallata maicanbas camba quiruta paquicpiga, cambas randi
qvz	paihua quiruta paquingui, nisha quillcashca tiyan.
qvz	Huiñaigama canmi tucuigunata mandac angui,
qvz	Tucui tapuc runa cuitucungami, mascac runa tupangami, huasi
qvz	pungüi caparic runa yaicuchitucungami.
qvz	8-9 Sundalugunata mandacca chita uyasha pai nira, Ñáuca
qvz	mana-israel runa asha mana balicchani can ñuca huasibi
qvz	yaicungahua señor. Ñáucaga mandac runa mani, chasnallata
qvz	ñuca randi shuccunatas mandac ani. Shucta ri nicpiga pai rinmi,
qvz	shucta shamui nicpiga pai shamunmi, ñucata cuirac runata caita
qvz	rai nicpiga pai ranmi. Cunan can rimashcallahuanmi ñucata
qvz	cuirac runa aliyangami nira.
qvz	Paiguna chasna rimacpi Jesus cuti canuai yaicusha, cuchata
qvz	chimbasha paihua quiquin llactamallata rira.
qvz	Jesus chimanda riushcaibi maican runaguna shuc supai yaicushca
qvz	runata Jesuspagma apamunaura. Supai chi runata yaicushcamandami
qvz	Chasna acpi maican yachachiushca runaga paita yachachic
qvz	runacuinta tucushaga cushimi tucunga. Chasnallata maican
qvz	mandaushca runahuas paihua amucuinta tucushaga cushimi tucunga.
qvz	Huasiyuc amutaga Beelzebú Supai mangui nisha camishaga amuhua
qvz	runagunatas chasnallatami caminaunga nisha yachachiura.
qvz	Chibi shuc maqui huaglishca runa tiyaura, ñañuyashca ara. Chi
qvz	fariseoguna Jesus imasna rashcamanda paita caudsayachishun nisha
qvz	tapunaura, Samana punzha shuc ungushca runatas janbinachan nisha.
qvz	Chimandaga Jesus casna rimara, Shuc ali ruya ali muyugunata
qvz	aparin, chasnallata mana ali ruyaga mana ali muyugunata aparin.
qvz	Ima ruyahuas paihua muyumanda yachaitucun.
qvz	Charic runaga cuitucungami ashcata charingahua, randi mana
qvz	charic runamanda pai ashilla charishcahuata quichuitucungami.
qvz	Yachachisha cuintanagunallahuan rimashami.
qvz	Chasna cushiyaushami, Can munashcata tapuhuai, ñucaga
qvz	cushcanguillami nisha paita rimara.
qvz	Imamandata camba runaguna ñucanchi ñaupa yachachishcagunata
qvz	mana pactachinaun. Camba runaguna micungaraushcai paiguna
qvz	maquita mana maillarinaun ñucanchi huañuc apayayaguna tunu
qvz	Janbicpi chi mana rimaccunaga rimangahua callarinaura,
qvz	huaglishca maquiguna alichishca tucunaura, mana puric runaguna
qvz	alita puric tucunaura, puyuñahuiguna ña ricuc tucunaura. Tucui
qvz	chi runaguna Jesus rashcagunata ricusha manzharisha
qvz	israelgunahua Diosta alabangahua callarinaura.
qvz	Jesus bulltiarisha ricusha Pedrota nira, Can ñucata pandachisha
qvz	nishcamanda anchuri supai. Dios munashcataga mana yachanguichu,
qvz	randi runacuintami yuyariungui.
qvz	Huasha, huasima pactacpi Jesus paita tapura, Simon, cai pacha
qvz	amugunaga pigunamandata cullquita japinaun. Paihuac
qvz	runagunamandachu, shuc partigunamandachu japinaun. Imasata
qvz	Chi runa chimanda llucshisha pariu tarabauc runahuan paita shuc
qvz	patsacllata (100) dihuic runahuan tupanacura. Paihua cungamanda
qvz	japisha quihuira, Can ñucata dihuishcata cunan pagahuai nisha
qvz	sinzhi shimihuan caparira.
qvz	Paita riushcata ricusha Jesus pai japishca runagunata nira, Shuc
qvz	charic runaga Diospa ali mandanai yaicunata sinzhi man, mana
qvz	Chasna rimacta uyasha Jesus paigunata cutipara, Canguna mana
qvz	intindishcamandami chasna tapunguichi. Ñáuca jayac yacuta
qvz	upishcacuinta cangunahuas ñucashina turmintarinata
qvz	ushanguichichu. Chasna nicpi cutipanaura ushanchimi.
qvz	Chihuasha Jesus Diosta alabana huasima risha chibi randisha,
qvz	randichisha tiyaucunata ricusha callpachisha pagllama
qvz	llucshichira. Chasnallata cullquita cambiana mesagunatahuas
qvz	tangasha bulltiachira, palomata randichiucunahua mesagunatahuas
qvz	tangasha bulltiachisha casna nira,
qvz	Ñáa muyuta pallana uras pactaricpi paihua runagunata cachara
qvz	chagrata mañachishca runagunahuagma paihua partita japingahua.
qvz	Chasna yuyaricpi paiguna quiquin japishca runagunatas, mandac
qvz	amu Herodespa runagunatahuas Jesuspagma cachanaura paita
qvz	tapungahua casna nisha, Can sirtu rimac ashcata yachanchi
qvz	señor. Pitas mana manzhasha Dios munashcashina causana
qvz	partimanda yachachingui. Tucui runagunata pariu chi tupullata
qvz	Jatun amu Diosca ñucata mandactami rimara casna nisha,
qvz	Fariseogunas Diospa shimita yachachiccunas, canguna yapa llaqui
qvz	tucungaraunguichi. Llullaguna anguichi. Huañushcata
qvz	pambashcaguna jahuai ruyaglla armachicpi gustu ricurinmi
qvz	astahuanbas ucuma huañucpa tullugunas tucui tunu ismushcagunas
qvz	tiyan. Chasnacuinta manguichi.
qvz	Chagraibi auccunaga huasima ima bulltianauchun churarinata
qvz	48-49 Randi chi runa mana ali runa ac ashaga, paihua shungu ucui
qvz	ñuca amu unayangami nisha, chi shuc tarabac carigunatas
qvz	huarmigunatahuas libachingahua callarira. Chasnallata
qvz	micushalla, upiccunahuan machashalla causara.
qvz	Pai chasna rimacpi chi amu nira, mana balic quilla runa mangui.
qvz	Sirtupacha yachanguichu ñuca mana tarpushallata pallac actaga.
qvz	Chitaga randichishca ashaga ashca cullquita llucshichinma ara
qvz	pugri runagunata cusha yanapangahuaca.
qvz	Pedrotas Zebedeohua ishcai churigunatas apasha chinigma rira.
qvz	Chasna riushami yapa ashcata llaquiringahua callarira.
qvz	Tapucpi Jesus cutipara, Indá, can chasna nishcashina mani.
qvz	Astahuanbas canda nini, shuc punzha tucuita ushac Diospa ali
qvz	maqui partima ñuca tiyarishcata ricuhuangaraunguichi, puyu
qvz	jahuaibi shamuctahuas ricuhuangaraunguichi.
qvz	Jesus shuc shimillahuas mana rimarachu. Chasna tucucpi Pilato
qvz	pitan cai runaga nisha yuyarisha yapa manzharira.
qvz	Chi Jesushuan pariu cruspi auc shuhuac runagunahuas paita
qvz	Chasna riushcai Jesusmi paigunata tupagrisha saludara. Paiguna
qvz	Jesuspagma caillayasha chaquita japisha paita alabanaura.
qvz	Chi pambai chuscu chunga (40) punzha tuputa supai paita
qvz	pandachinata munasha camaura. Chibimi piña sacha aichaguna
qvz	tiyanaura. Chibi Diospa angelguna paita cuiranaura.
qvz	Chihuasha Jesus paita cachaura casna cunasha,
qvz	Chasna acpi ñucaga Runa Tucuc ashami samana punzhahuas mandac
qvz	Cangunata nini, Tucui tunu juchata rashcagunata, tucui jiridsa
qvz	shimigunatahuas Dioslla anchuchinata ushan.
qvz	Yuyaiyuc runa chita yuyarichun.
qvz	Chi supaiguna Jesusta ruganaura, Cuchigunahua ucuibi ñucanchita
qvz	Chihuasha Jesus paigunata rimara, Ama pitahuas cai tucushcata
qvz	cuintanguichichu. Cunanga camba huahuata carangui nira.
qvz	Chi Jesus chunga ishcai (12) camachingahua cachashca runaguna
qvz	bulltiamusha paiguna tucui rashcagunata yachachishcagunatahuas
qvz	Chi fariseogunaga tucui israelgunandi ñaupa apayayaguna
qvz	yachachishca tunuta mana maquita maillarishaga mana
qvz	Chibi shuc mudu rinri upa callu runata Jesuspagma apamunaura,
qvz	Camba maquita paihua jahuaibi churapai nisha tapunaura.
qvz	Imatahuas ricunguichu nisha.
qvz	Ñáa chi saquishca pai japishca runagunahuagma pactamushcai
qvz	yapa ashca runaguna paigunahuan anaura. Moises mandashcata
qvz	yachachic runaguna paigunahuan piñarishcashina rimanacunaura.
qvz	Tucuigunami curishina ninai pichashca tucun. Chasnallata
qvz	cachihuan salarishcashina ali tucun.
qvz	Cunan uras chi balichishca aucunaga huasha mana balichishcachu
qvz	tucungauna. Chasnallata cunan uras mana balichishca aucunaga
qvz	huasha balichishca tucungaunami.
qvz	Chi japishcaguna Jesus nishcashinata cuintacpi apailla ninaura.
qvz	Chasna rimanaupi Jesus randi paigunata nira, Canguna mana
qvz	rimacpiga ñucahuas mana rimashcanguichichu ñuca pi
qvz	mandashcahuan caita rauni nira.
qvz	Ñáa causarina punzhai chi huarmiga pihuactanga chi tucui
qvz	canzhis paita japishca acpi ninaura.
qvz	Chita ricusha Jesus pai japishcagunata caillayaichi nisha
qvz	paigunata rimara, Cangunata sirtuta nini, tucui cullquita
qvz	churaccunamanda cai huaccha huarmi tucuimanda yalictami churara.
qvz	Sirtumi cangunata nini, Chita ricuc runaguna chara mana
qvz	huañugllaita ñuca tucui chi llaquigunamanda rimashcaga
qvz	Huasha shuc vino yacuta jundachishca pillchita japisha Diosta
qvz	pagrachu nisha paigunama pasachira tucuiguna upinauchun nisha.
qvz	Jesusta pagriguna amuhuagma pushanaura. Chibimi ashca pagri
qvz	amuguna, israelgunata mandac rucugunahuas, Moises mandashcata
qvz	yachachiccunahuas tandarishca anaura.
qvz	9-10 Ñáa Pilato yacharami chi pagri amuguna Jesusta
qvz	piñashcamanda paihuagma pushamushcata. Chasna acpi pactamunaupi
qvz	Pilato paigunataga tapura, Canguna israelgunata mandac amutaga
qvz	ñuca cacharichun nishachu munanguichichu.
qvz	Chi crus ñaupacpi shayauc sundalugunata mandacca Jesus
qvz	huañushcata ricusha, Sirtupachami cai runa Diospa churi ashca
qvz	Chasna acpi ñucahuas quillcasha nini. Jesusta ricuc
qvz	runagunahuan ñuca alita tapusha pundamanda yachangahua nisha
qvz	munashcani. Yachasha pai callarishcamanda tucurinagama canda
qvz	cunan quillcauni llaquishca Teófilo.
qvz	Chita uyasha Maria angelta rimashca, Cari illac mani. Imasata
qvz	ñucaga huahuayasha cari illacca.
qvz	Pai ñalla quimsa (3) quillata Isabelhuan pasiara. Chihuasha
qvz	paihua quiquin huasima bulltiara.
qvz	Josega israel huañuc rey amu Davidmanda mirai asha Davidba
qvz	llacta Belen nishcama rina ashca. Chasna asha provincia
qvz	Galileamanda, paihua quiquin Nazaret nishca llactamanda
qvz	llucshisha provincia Judeama, Belen llactama rishca.
qvz	Paiga camba israel runagunata balichingami. Chi shuc mana-israel
qvz	runagunama bilatacuinta ali causaita cungami nira.
qvz	Dios chasna rimachishcacuinta Isaias ñaupata quillcashca ara.
qvz	Enospa yaya Set ara. Setpa yaya Adan ara.
qvz	Chasna tiyaugllaita Dios mana paigunahuagmachu Eliasta cachara,
qvz	astahuanbas Sidón mayanbi Sarepta nishca mana-israel llactai
qvz	tiyauc shuc huaccha huarmihuacta cachara.
qvz	Paihuan tarabaccuna Zebedeoba churiguna Santiago, Juan
qvz	nishcaguna chasnallata manzharinaura. Jesus randi Simonda
qvz	rimara, Ama manzharichu nisha, cai yacu aichata japiccuinta
qvz	cunanmanda ñaupagma runagunata tandachisha yachachic
qvz	tucunguichimi paiguna ñucata catinauchun nisha.
qvz	Israelguna shuc samana punzhaibimi Jesus shuc chagra ucuta
qvz	pasaura. Pai japishca chunga ishcai (12) runaguna raicachicpi
qvz	trigo muyugunata japisha carata lluchusha micusha riunaura.
qvz	Jesus chi runagunata mas rimara casna nisha, Tucui ñucata
qvz	uyaccuna cangunata nini, cangunata piñauc runagunatas llaquina
qvz	manguichi, paigunata alita raichi.
qvz	Jesus chi mandac runa cachashca shimita uyasha cushiyara. Paita
qvz	catic runagunata rimara, Cai tunu sinzhi quirinata mana
qvz	maibihuas tupashcanichu, ni israel runagunahuacpihuas mana
qvz	37-38 Ñáa pai tiyauta yachasha chi llactai ashiyachisha causac
qvz	huarmi balic asnac yacuta apamusha Jesuspagma shamusha paihua
qvz	chaqui mayanbi shayarira. Huacasha paihua ñahui yacu Jesuspa
qvz	chaquita jucuchira. Paihua acchahuan Jesuspa chaquita
qvz	chaquichisha muctisha chi balic asnac yacuta talira.
qvz	Chi bila ricuchishcacuinta tucui pacalla rashcagunaga huasha
qvz	pagllai ricuringaraun. Tucui itsanlla rimashcagunaga huasha
qvz	Chi muntunbi shuc ungushca huarmi riura, chunga ishcai (12)
qvz	huatata rahuai urmauglla huarmi ara. Paihua cullquita
qvz	doctorgunai llambu tucuchira janbirisha nisha, randi pihuas
qvz	janbinata mana ushanaurachu.
qvz	Chasna cucpi runaguna sacsacta micunaura. Tucui micushcahuasha
qvz	paquishca puchugunata tandanaura, chunga ishcai (12) ashanga
qvz	Chasna rimacpi chi rimashcatas mana intindinaurachu Yaya Dios
qvz	paigunata chara mana pagllai yachachishcamanda. Chasna acpi
qvz	manzharinaura paita chimanda tapungahua.
qvz	Taripana punzhaibimi cangunaga Tiro Sidón llactagunamanda mas
qvz	yali sinzhita libachishcami tucunguichimi.
qvz	Shuc punzha Jesus Dioshuan cuintasha tiyaura. Cuintashcahuasha
qvz	shuc catiu runa paita rimara, Bautisac Juanmi paihuan puriu
qvz	runagunata Yaya Dioshuan cuintanata yachachira, ñucanchitas
qvz	chasnallata yachachi señor.
qvz	Jesus chasna rimaupi chi runa muntunmanda shuc huarmi sinzhita
qvz	caparira, Camba mama cushiyachun canda pagarichishcamanda
qvz	Yuyarichi. Paiguna tucui rashcagunaga huasha ricuringami. Ima
qvz	cunan pacalla rashcagunahuas huasha punzhami ricuringallami,
qvz	chasnallata ima pacalla rimashcagunahuas chi punzhallaitami
qvz	Chasna acpi cangunaga Diospa ali mandanata yuyarisha causaichi.
qvz	Chasna causashaga tucui can minishtishcagunata cuitucunguichimi
qvz	Mana chasnachan. Randi canguna jucha ranata mana saquishaga
qvz	tucui cangunahuas huañunguichimi.
qvz	Chi uraspi maican fariseoguna Jesusma shamusha paita rimanaura,
qvz	Mandac amu Herodes canda huanchinata munan, chiraicu caimanda
qvz	Maican ñucama shamunata munac runaga paihua aillugunamanda
qvz	yalita ñucata llaquishami ñucata catic runa tucunata ushanga.
qvz	Randi paihua yayatas mamatas, paihua huarmitas huahuagunatas,
qvz	paihua huauquitas panitas, chasnallata paihua quiquin causaitas
qvz	ñucamanda yalita llaquishaga mana ñucata catic runa tucunata
qvz	Chasna yuyarisha paihua yayahuagma rira.
qvz	Jesus paigunata mas yachachisha catiun casna nisha,
qvz	Jesus Jerusalenma riusha Galilea provinciahuan Samaria
qvz	provinciahuan chaupita puriura.
qvz	Tapuugllaita chi runaga yanapanata mana munashcachu. Unaima
qvz	yuyarira, Ñáucaga Diosta mana manzhanichu, runatahuas mana
qvz	Jesus paihua runagunandi Jerusalenma mas riusha Jerico nishca
qvz	llactama caillayanaura. Chibi shuc puyuñahuiyuc runa ñambi
qvz	mayanbi tiyarisha tucui pasauc runagunata cullquita tapuura.
qvz	Can yapa mandaisiqui runa ashcamanda canda manzharani. Shuccuna
qvz	tarpushcata canga pallashcata ganac mangui, shuccuna
qvz	tarabashcamanda japisha ganaglla tiyangui nira.
qvz	Shuc punzha Jesus Diosta alabana huasi partibi tandariu
qvz	runagunata Diospa quishpina shimita yachachiura. Pai
qvz	yachachiushcai israel pagriguna, Diospa shimita
qvz	yachachiccunandi, israelgunata mandac rucugunandi paihuagma
qvz	Chasna asha Jesusta camasha rimanaura, Señor, huañuc Moises
qvz	quillcasha mandaitucushcanchi punda huauqui shuc huahua illac
qvz	huañucpiga paihua quipa huauqui randi chi huaccha huarmita
qvz	japina man paihua huauquihua allpa ama chingarichun nisha paihua
qvz	shutita churanauchun nisha.
qvz	Canguna gueragunata uyasha, gubirnuta llucshichi caparishcatas
qvz	uyasha ima manzharinguichichu. Tucui chigunaga ñaupata tucuna
qvz	manaun. Chasna agllaita tucurina punzhaguna mana ucta
qvz	Chi uras Satanas supaiga Judas Iscariote shungu ucuibi yaicura.
qvz	Judasca chi chunga ishcai (12) muntunmanda Jesus japishca runa
qvz	Chasna nicpi Pedro Jesusta rimara, Canda carcelbi tapanaupiga
qvz	ñucahuas canhuan pariu taparisha señor. Canda huanchicpiga
qvz	ñucahuas canhuan pariu huañugrishami nira.
qvz	Chita yuyarisha Pedro chimanda canzhama llucshisha risha yapa
qvz	Jesusta cacharishami nicpi tucui runaguna shuc shimillahuan
qvz	caparingahua callarinaura, Cai runata jichui, Barabasta cachari.
qvz	Tucui Jesusta ricungahua shamuc runaguna ricushcahuasha yapa
qvz	llaquirisha pichuta huactarisha huasima bulltianaura.
qvz	Chasna nishcata uyasha maican ñucanchihuan tiyac runaguna chi
qvz	pambashca juctuma risha huarmiguna rimashcacuintallata
qvz	tupanaushca. Astahuanbas Jesus quiquinda mana tupanaurachu nisha
qvz	Chi llactaibi tiyausha Diosta alabana huasibi tucui uras Yaya
qvz	Diosta alabasha tiyac anaura.
qvz	Paigunaga cutillata tapunaura, Can mana quishpichic Cristo
qvz	ashaga, mana ñaupa causac Elias ashaga, mana Dios rimashcata
qvz	pasachic runa ashaga, imahuata bautisaungui.
qvz	Nicpi rimara, Imahuata caitaga rimahuangui mama. Ñáuca Yaya
qvz	mandashcagunata tarabangahua callarina uras chara mana
qvz	Chasna nicpi Nicodemo cutillata tapura, Imasata casnaga angaya.
qvz	Jesusca chi fariseoguna chasna uyashcata yachasha, Judea
qvz	partimanda llucshisha Galilea partima bulltiara.
qvz	Paihua runaguna randi, Pishi micunata apamuraya pai micuchun
qvz	nishaga paigunapura tapunacuicallarinaura.
qvz	Jesus randi paita nira, Jatari, can puñunata apasha purisha
qvz	Cangunaga Diospa shimita ashcata ricunguichi chibi huiñai
qvz	causaita tupashun nisha. Chasna agllaita chi shimigunaga
qvz	Paita uyasha cushihuan canuai yaicuchinaura. Yaicuchishcai
qvz	huairashina paiguna riushca llacta allpama pactanaura.
qvz	Ñáucami chi jahuapachamanda shamuc causai micunaga ani.
qvz	Maicanbas cai micunata micucca huiñaigama causanga. Cai
qvz	micunaga ñuca quiquin aicha man. Chitaga runaguna huiñai
qvz	causanauchun nishami ñucallatami cungarauni.
qvz	Paihua huauquiguna jistama rishcahuasha Jesuspas Jerusalenma
qvz	rira, miticushcacuinta runaguna mana ricuushcaibi sapalla
qvz	Jesus casna rimashcata uyasha maican runaguna ninaura,
qvz	Sirtupachami cai runaga Dios rimashcata pasachic shamungarauc
qvz	Cangunata mandashca shimigunai casna nisha quillcashcami tiyan:
qvz	Ima uras ishcai (2) runaguna pariu chasnallata rimacpiga,
qvz	paiguna rimashcaga baligmi nishca.
qvz	Imahuata ñuca yachachishcataga mana intindinata munanguichi.
qvz	Ñáuca rimashca shimigunata mana uyanata munashallami mana
qvz	Fariseoguna paita tapunaura, Imasata cunanga ña ricunata
qvz	ushangui. Chi janbiric runa cutipara, Paimi turuta ñuca
qvz	ñahuibi llutahuara, chihuasha ñuca ñahuita maillarirani, ña
qvz	Punguta cuirac runa pascacpi ovejagunata cuirac runaga caran
qvz	ovejata paiguna quiquin shutibi cayacpi paihuan cularmanda
qvz	llucshinaun. Amu rimacpi ovejaguna paihua shimita asirtanaun.
qvz	Cutillata Jesus nira, Canguna charishca Moises mandashca shimibi
qvz	manachu casna nisha quillcashca tiyaun casna Dios nishcata:
qvz	Canguna dioscuna nishca manguichi nisha.
qvz	Chasna agllaita ñuca yachanimi cunanga can tucui Diosta
qvz	tapushcatami cuitucungui.
qvz	Ñáucanchi cai llactai causaccuna ama tucuilla
qvz	huanchitucungahuaca shuc runalla huañuchun nira. Chasna tucucpi
qvz	Randi fariseogunaga paigunapura cuintanacunaura, Ñáa
qvz	ricunguichichu, tucui runagunami paihuan rinaun, casnaga mana
qvz	imatahuas ranata ushangachu raunchi ninaura.
qvz	Chasna agllaitami ashca israel runaguna Jesusta quirinaura,
qvz	maicangunaga mandac runaguna manaura. Chasna ashallatami mana
qvz	pagllai rimac anaura fariseogunata manzhasha, israel tandarina
qvz	huasigunamanda ama callpachishca tucungahua nisha.
qvz	Chita rimashcahuasha Jesus yapa ashcata llaquirisha, pagllaibi
qvz	rimasha nira, Sirtupachami nini shuc runami canguna
qvz	ucumandallata ac japichihuangaraun.
qvz	Sirtupacha cangunata nini, ñuca Yaya aushcama ñuca
qvz	riushcamandami, maicanbas ñucata quiricca ñuca
qvz	rashcagunallatatami ranga. Chigunamanda astahuanbas mas jatun
qvz	Cangunata casna rimashcani canguna ñucahuan pariu
qvz	cushiyangahua, chasnallata canguna cushihuas pactacta angahua.
qvz	Paiga ñuca charishcagunamanda japisha cangunata
qvz	yachachingamiraun. Chasna rashami ñucataga balichihuanga.
qvz	Ñáuca cunanga cambagma bulltiamungamirauni, ña mana cai
qvz	pachaibiga aungachu rauni. Randi paigunaga cai pachaillatami
qvz	aungaraunguna. Jucha illac sumac Yayalla, can ñucama cushca
qvz	shutimanda ushaihuan paigunatas cuirapai. Ñáucanchi shuglla
qvz	ashcacuintami paigunas shuglla anauchun nisha camba ushaihuanmi
qvz	Pundaga Anaspa huasimami apanaura, paiga Caifaspa huarmi yaya
qvz	ashcamanda. Chi huatai Caifasca israel pagrigunahua jatun amu
qvz	Chasna tapucpi tucui israelguna pariu caparinaura, Cai runataga
qvz	ama cacharichu, astahuanbas Barabasta cachari nisha. Ñáa chi
qvz	Barabasca yapa shuhua runa ara.
qvz	Jesus paihua mamatas ñuca mayanbi shayautas ricusha paihua
qvz	mamata nira, Chibimi charingui camba churita.
qvz	Pairandi nira, Ñáuca Señorba aichata apashcamandami huacauni,
qvz	mana yachanichuya maibi paiguna churashcatahuas.
qvz	Nicta uyasha Simon Pedro barcoma sicasha licata aisamura. Chibi
qvz	ashca jatun yacu aichaguna jundarishca ara, patsac pichca chunga
qvz	quimsa (153) jatun yacu aichami. Chasna agllaitami chi licaga
qvz	mana ansallas liquirishcachara.
qvz	Jerusalen llactama shamusha paiguna tiyana jahua cuartoma
qvz	yaicunaura. Chibi tandarigrinaura Pedro, Santiago, Juan, Andres,
qvz	Felipe, Tomas, Bartolome, Mateo, Alfeohua churi Jacobo, cananeo
qvz	muntunmanda Simon, chasnallata shuc Jacobohua huauqui Judas.
qvz	Dios casna rimara: Puchucai punzhagunaibi ñuca ushaiyuc Samaita
qvz	cachashami tucui tunu runagunahuagma.
qvz	Diosca cai Jesusta huañuimanda causachirami. Chita ricusha
qvz	ñucanchi paimanda rimaccuna anchi.
qvz	Ñáucanchi huañuc apayayaguna Abrahanba, Isaacpa, Jacobohua
qvz	Diosca pai munashcata rac Jesusta balichishcata ricuchingahuaca
qvz	Chasnallata chi mana puric acta alichishca runa Pedrogunahuan
qvz	pariu shayauta ricunaura. Chita ricusha mana imasahuas
qvz	ushanaurachu paigunata rimanata piñaushallata.
qvz	Ñáa Ananias huañucpi musu runaguna llachapahuan pillusha
qvz	Chasna acpi cangunata rimani, cunanga cai Jesusmanda rimaccunata
qvz	saquichi. Paiguna rashcahuas yachachishcahuas runa yuyaimanda
qvz	Paihuan asha yanapasha chi tucuita turmintarishcamanda
qvz	lugaryachira. Chi Egipto llactaibi Faraon nishca jatun mandac
qvz	amuhua shungüibi Dios Joseta llaquinata yuyachira. Chasnallata
qvz	Faraonba ñaupacpi Joseta ali yuyaita cura. Chasna racpi
qvz	Faraonga Joseta tucui Egipto llactata mandac amuta churara.
qvz	Chasnallata Faraonba huasibihuas Jose mandac amu tucura.
qvz	Chasna rasha paiguna shungüibi Egipto llactama bulltiashun
qvz	Chasna nisha cungurisha sinzhita Yaya Diosta caparira, Paiguna
qvz	juchata casna mana ali rauctaga ama caudsachinguichu señor.
qvz	Chasna tucucpi Diospa Samai Felipeta rimara, Ri, caillayagri chi
qvz	Chasna tucushcamanda quimsa (3) punzhata mana ansallahuas
qvz	ricunata usharachu. Chasnallata chi punzha imatahuas mana
qvz	micurachu, mana upirachu.
qvz	Chi uras Jope nishca llactai shuc Jesusta quiric huarmi tiyara.
qvz	Paihua shuti Tabita ara, chasnallata griego shimibi nin Dorcas.
qvz	Chi huarmiga alita rauc huarmi ara, pugri runagunata yanapasha
qvz	Angel chasna rimacpi Pedro uraicusha Cornelio cachashca
qvz	runagunata rimara, Ñáuca mani canguna mascaushca Simon Pedro.
qvz	Imangahuacta shamuranguichi, imatata munanguichi nisha tapura.
qvz	Imangahuata rirangui yanga runagunahuagma pasiangahua nisha.
qvz	Imangahuata paigunahuan pariu micurangui nisha piñasha
qvz	Chasna huanchicpi israelguna ali man nishcata uyasha amu
qvz	Herodesca Pedrotas caudsayachisha japira. Chi punzha israelguna
qvz	mana putasyachishca panda micuna jista punzha mara.
qvz	Chibi pactasha Salamina nishca llactama rinaura. Chibi
qvz	israelguna tandarina huasibi camachinaura Diospa shimita. Juan
qvz	Marcos chasnallata cumpañasha rira paigunata yanapangahua.
qvz	Jesus causarishcahuasha chi Galileamanda Jerusalenma paihuan
qvz	puric runagunahuagllai ashca cutin ricurira. Cunanga paiguna
qvz	tucui runagunama cuintanaura Jesus causarishcami nisha.
qvz	can tucui munduibi tiyac runagunama
qvz	Chi Derbe llactaibihuas Jesus canguna jucha rashcagunamanda
qvz	quishpichic man nisha camachicpi ashca runaguna Jesusta
qvz	quirinaura. Chihuasha bulltianaura Listra, Iconio, Antioquia
qvz	Chasna nisha anllanaura ishcaita (2), Barsabasta nitucushca
qvz	Judasta, chasnallata Silastas. Chigunaga tucui quiric
qvz	huauquigunamanda mas yali yuyaiyuc manaura.
qvz	Ñáa Troaspi tiyaushcai shuc tuta puñusha Pablo muscura shuc
qvz	Macedonia nishca llactamanda runata ricusha. Chi runa Pablo
qvz	mayanbi shayarisha yapa rugara, Cai Macedonia provinciama
qvz	shamupai ñucanchita yanapangahua nisha rimara.
qvz	Pablo chasna nicpi chi sundalugunata mandaccunahuagma bulltiasha
qvz	Pablo rimashcata cuintanaura. Pabloguna ñucanchi romano llacta
qvz	runa manchi nishcata uyasha amuguna yapa manzharinaura.
qvz	Pai chasnami rara tucui runaguna ñucata mascasha tupahuanauchun
qvz	nisha. Sirtumi Dios caran shucpa mayanbimi tiyaun,
qvz	ñucanchimanda mana caruibichu tiyaun.
qvz	Cesarea llactai pactasha barcomanda llucshisha Jerusalenma rira
qvz	chi llactaibi tiyauc quiriccunata saludangahua. Saludasha
qvz	cuintashcahuasha rira Antioquia llactama.
qvz	Chasna yuyarisha ishcai (2) paihuan cumpañasha puriucunata,
qvz	Timoteota Erastotahuas, ñaupata cachara Macedoniama. Chihuasha
qvz	Pablo provincia Asiaibimi mas unaita saquirira.
qvz	Pablohuas uraicusha chi musu runata ugllarisha japira. Chasna
qvz	rasha quiriccunata rimara, Ama manzharinguichichu, paiga
qvz	causaunmi. Diosmi paita cuti causachin nira.
qvz	Chasna llutaricpi chillai tiyausha quiriccunata mascasha tupasha
qvz	canzhis (7) punzhata paigunahuan pasiaranchi.
qvz	Chasna acpi paiguna pactagrisha Pablota japichisha ishcai (2)
qvz	cadenahuan huataichi nisha mandara. Chihuasha Pablota piñauc
qvz	runagunata tapura, Cai runaga pitan. Imatata rashca nisha.
qvz	Ñáuca chasna rimacpi Jesus cutillata rimahuara, Rilla, ñuca
qvz	canda carumami cachauni mana-israel runagunama nisha rimahuara.
qvz	Dispirishcahuasha chi sundalugunata mandacca paimanda mas pishi
qvz	ishcaigunata (2) cayasha mandara, sundalugunata alichichi
qvz	Pablota Cesarea llactama apangahua. Ishcai patsac (200)
qvz	chaquihuan puriucunas, canzhis chunga (70) caballoi puriucunas,
qvz	ishcai patsac (200) espada saulihuan puriucunahuas tucuita
qvz	alichisha chapanauchun las nueve tutai llucshisha Cesarea
qvz	Chasna quirishami Diospa ñaupacpi runaguna ñaupacpihuas ñuca
qvz	ali yuyaihuan causanata munasha ima juchahuas illac causasha
qvz	Randi chi caudsayachingahua shamuccuna ima caudsamandas mana
qvz	rimanaurachu ñuca yuyarishcashinaga.
qvz	Ñáuca chasna camachishcaraicu israelgunaga Diosta alabana
qvz	huasibi ñucata tupasha japisha huanchishun nihuanaura.
qvz	Cayandi punzha chara huairasha ulascuna barcota sinzhita
qvz	huactacpi cargagunata jichungahua callarinaura barco
qvz	Chi ricuuc runaguna unaita chapanaura maqui punguicpi huañusha
qvz	urmangami nisha. Randi paiguna yuyarishcacuinta mana tucurachu.
qvz	Chasna mana imahuas tucucpi paiguna rimanaura cai runaga dios
qvz	Pabloga ishcai (2) huatatami pai mañachishca huasibi causaura.
qvz	Tucui paihuagma pasiangahua shamuc runagunatas alita
qvz	Chasna paiguna llullashcagunata catinaupi Dios paigunata
qvz	saquishcami munashaga paiguna jiridsata rasha causanauchun.
qvz	Huarmigunaga carihuan llutarina randimanda huarmipurallata
qvz	Chimanda Diospa shimibi quillcashcaga casnami riman:
qvz	Palu canishcacuinta paiguna shimihuan shuccunata yapa
qvz	Ima urasta Abrahan Dioshuan ali tucura, paihua ullucarapundata
qvz	pitirishcahuashachu, charagllaitachu. Charagllaitami Dios paita
qvz	nira ñucata quirishcamandallami ñucahuan ali tucushcangui
qvz	Dios chara pai mandashcagunata mana quillcachishca agllaita
qvz	runagunaga cai pachaibi juchata ranata ña callarishcaunamara.
qvz	Chasna agllaita mandashca shimi illacpi chi ñaupa causaccuna
qvz	jucha rashcagunamanda mana chi mandashca shimimandachu
qvz	Chasna mana alita rasha ima aligunata japiranguichichu? Mana.
qvz	Chi ñaupa mana alita rashcata yuyarisha cunan pingaringuichimi.
qvz	Juchata catisha purinaga huañusha huiñai chingarinami.
qvz	Ñáucanchi aicha juchayuc ashcamanda chi mandashcaguna
qvz	ñucanchita alichinata mana ushanaurachu astahuanbas Diosllami
qvz	ushara. Paihua quiquin churita runacuinta juchata ranalla
qvz	aichayucta rasha caima cachara juchamanda huañungahua. Cristo
qvz	huañucpi Dios chi juchayuc aichata culpayachishami juchata
qvz	Dios ñucanchita japishcamandami pita ñucanchita mana
qvz	alichangui juchayuc mangui nisha rimanata ushanga. Mana pihuas.
qvz	Diosca ñucanchimanda jucha illac maunguna ninmi.
qvz	Ñáuca ushaita ricuchingahuami candaga
qvz	Gomorra llactagunata piñasha libachishcacuinta illacta
qvz	tucunchinmara, nishami rimashca.
qvz	Paiga huañuc apayaya Jacobomanda miraigunahua juchata
qvz	Cangunapura pariumanda chi tupulla manchi nisha yuyarichi. Ama
qvz	shuccunamanda ñuca yali ali mani nishaga rimaichichu, astahuan
qvz	pugri runagunahuanbas purichi. Ñáuca yalita yachac mani nisha
qvz	Tucui tunu micunata micuc runaga, mana tucuita micuc runata ama
qvz	piñanguichu. Chasnallata mana micuc runaga micuc runata mana
qvz	balinguichu nisha mana rimanachu. Yaya Dios paitahuas japishcami.
qvz	Chasna acpi Cristo cangunata ailluyachishcacuinta cangunapura
qvz	chasnallata pariumanda aillucuinta tucuichi runaguna Diosta ali
qvz	Chasna maimas yachachisha puriusha cunan urascama cangunama
qvz	shamunata munashallata ashca cutin jarcashca arani, chiraicu
qvz	mana pactamunata ushashcanichu.
qvz	Cangunaga Diospa ali shimita pactachic accunataga tucuiguna
qvz	yachaungunami, chiraicumi cangunamanda cushiyani. Imahuas sirtu
qvz	aligunata canguna yapa yachachun nisha munani. Astahuanbas mana
qvz	aligunatas canguna yachanataga mana munanichu.
qvz	Cai mundumanda yapa yuyaiyuc runa yachachishcagunataga
qvz	Chasna agllaita Yaya Diosca paihua Samaita ñucanchi shungüibi
qvz	churacpi paimi ñucanchima cungaraushcata yuyachin. Ñáa Diospa
qvz	Samaiga mana yachaibaccunata yachasha Yaya Dios quiquin
qvz	yuyariushcata tucuita yachan.
qvz	Chasnallata israelgunata mandac ñaupa causac rey amu David
qvz	chicuinta quillcashcami: Jatun Diosca chi yachaucuna
qvz	yuyarinaguna yanga manaun nin.
qvz	Chi ñaupa cangunama quillcashca cartaibi cangunata rimarani
qvz	ashiyasha causaccunahuan ama puringuichichu nisha.
qvz	Chasna agllaita caita nini, tucuiguna ñucacuinta huarmi illac
qvz	causacpi alichari anaunma. Randi Dios caran tunu causanata
qvz	cushcami, maican runa japinatas, shucca mana japisha
qvz	Maican runa pai tapushca huarmihuan mana ali puriucpi pai mas
qvz	rucuyaushcata ricusha japinacushun ali anma nisha japinacuchun.
qvz	Chi tarpuc runa tarpushcata micushcacuinta Diospa shimita
qvz	ñucanchi cangunata yachachishcaraicumi canguna ñucanchima
qvz	charishcata cunami anguichi.
qvz	Yuyarichi. Supai cangunata urmachinata munasha camagllaita paita
qvz	binsinata ushanguichimi. Cangunata turmintachishcacuinta shuc
qvz	quiriccunatas chasnallata pai quillachin. Yaya Diosca randi
qvz	cangunata llaquishami supai quillachiushcaibi cangunata mana
qvz	cungaringachu, canguna ahuantana tupullata saquingami mana
qvz	yalicta. Supai quillachiushcaibi Yaya Dios canda ricuchingami
qvz	imasna can supaita binsinata. Pai chasna canda ricuchicpi supai
qvz	quillachishcata quishpinata ushanguimi mana juchata rasha.
qvz	Chasnahuan ahuantanguichimi.
qvz	Chasna agllaita Diospacpi caris huarmis pariu yanapanacun. Tucui
qvz	cariguna illacpi huarmiguna causanata ushanaunzhu. Mana. Tucui
qvz	huarmigunas illacpi cariguna causanata ushanaunzhu. Mana, mana
qvz	Caran shucpi Yaya Dios paihua Samaita ñucanchi charicta
qvz	ricuchiun cushcagunata ranami anchi tucui quiricpura
qvz	Ima mana ali rashcagunatas mana gustasha llaquirinmi randi sirtu
qvz	rimashcagunataga gustasha cushiyanmi.
qvz	ñuca israel runagunahuagma cachashami rimanauchun nisha.
qvz	Chasna mana ali agllaita Dios ñucata yapa llaquishcamandami
qvz	ñuca shungüibi pai munashcata rasha, ñucata japisha pai
qvz	quishpichina shimita yachachichun nisha cachahuara. Chasna racpi
qvz	mana ñuca quiquin ushaihuanzhu chasna tucurani randi Dios
qvz	llaquic asha ñucahuan ashcamandami tucui chi shuc japishca
qvz	runagunamanda yali sinzhita tarabaurani.
qvz	Cai munduibi tiyac aichaga caran tunu aunguna. Chasnallata
qvz	jahuapachai tiyaccuna caran tunu aunguna. Mundui tiyaccuna ali
qvz	ricurinaga shuc tunumi, jahuapachai sumac ricurinaga shuc tunumi.
qvz	Chasna shamusha ashca punzhagunatachari, tucui sanjuan
qvz	uraspichari, cangunahuan saquirisha. Chihuasha ñuca maibis
qvz	ricpi cangunaga yanapasha cushihuan cachahuanguichi.
qvz	Cangunahuas ñucanchita yanapanata ushanguichimi ñucanchimanda
qvz	Yaya Diosta mañasha. Ashca runaguna Yaya Diosta tapucpi
qvz	ñucanchi cai turmintariushcamanda lugaryachicpi tucuiguna
qvz	Diosta pagrachu ningaunami ñucanchi lugaryashcamanda.
qvz	Dios ñucanchita yanapashcamandami ushanchi ñucanchi. Ashca
qvz	camachic runagunami cullquita ganangahualla Diospa shimita
qvz	camachinaun. Ñáucanchi randi Cristohuan ashcamanda, Dios
qvz	cachashca runa asha, paihuacpi mana llullashachu sirtu shimita
qvz	Ñáucanchi causaushcai Jesuspa shimita rimashcamanda caran
qvz	punzha huanchitucunalla causanchi. Chasnamandami ñucanchi
qvz	huañunalla aichaibi Jesuspa ushaihuanllami causashcataga
qvz	Cristoga ima juchatahuas mana rashcachu. Chasna agllaita Yaya
qvz	Diosmi ñucanchi juchata rashcamanda Cristota juchayucta rara.
qvz	Chasna rasha ñucanchita sumagyachiun Cristocuinta Diospacpi
qvz	ñucanchi jucha illac tucuchun nisha.
qvz	Tucui ñuca rimashcata uyasha cadsucpiga
qvz	Yachanguichimi shuccuna cushihuan cumbiranaushcata. Cunanga
qvz	cangunata mana shuc mandac amucuinta mandanichu cumbiraichi
qvz	nisha, astahuanbas cangunahuas tucui shunguhuan llaquisha
qvz	cumbirashcata yachangahuami munani.
qvz	Yaya Diosca tarpuc runama muyugunatas micunatas cunmi,
qvz	paillatami canguna tarpushcagunata mirachinga. Chasnallata
qvz	canguna shuccunama alita rashcagunata Yaya Dios mirachingami.
qvz	Ñáucaga Dios quishpichina shimita camachishcamanda pagahuai
qvz	nisha mana rimashaga mana alitachuchari rarani.
qvz	Astahuanbas sirtu apaitucushcatami yachani. Ñáuca aichahuanzhu
qvz	almallahuanzhu rirani imachari mana yachanichu, Diosllami yachan.
qvz	Cangunapura llaquisha pariumanda saludanacuichi.
qvz	Chasna acpi ñuca pushashca griego runa Tito nishcaga
qvz	mana-israel runa agllaita mana pihuas pai israel runacuinta
qvz	tucuchun nisha Moises mandashcashina rai nisha mana mandarachu.
qvz	Chimandami tucui runaguna Abrahancuinta Diosta quirishaga
qvz	Diospacpi ali nishca tucushcamanda Abrahanda cushcacuinta
qvz	Chimanda israelguna actas mana-israelguna actahuas mana
qvz	imaschan, amuyuc runa actas lugar runa actahuas mana imaschan,
qvz	cari actahuas huarmi actahuas Diospacpi chasnallatami anguichi.
qvz	Jesucristota quirishcamanda tucuilla shugllashina manguichi.
qvz	Huahuayana nanaita mana yachac huarmiga cushiyasha capari.
qvz	Astahuanbas Diospa Samaiga ushaita cunmi ñucanchi casna
qvz	Ñáucaga Yaya Dios munacpi Jesucristo japisha camachigri nisha
qvz	cachashca runa mani. Canguna Efeso llactaibi Jesucristota alita
qvz	Canguna Jesucristota quirishcamandami Yaya Dios cangunata
qvz	llaquisha quishpichira. Canguna mana imata ranatas
qvz	ushashcamandallachu quishpichishca tucuranguichi, astahuanbas
qvz	yangamanda shuc cumbiranata cushcacuintami Dios cangunata
qvz	Chasna acpi Yaya Diosta mañasha tapuni pai yapa alita
qvz	charishcamanda cangunata cuchun, canguna causaita paihua
qvz	Samaihuan sinzhiyachina ushaita cuchun nisha tapuni.
qvz	Chasna saquisha canguna shungüibi mushuc yuyaita japisha
qvz	Cristota manzhashcamanda pariu cangunapura yanapanacuichi.
qvz	Cai tucuita churarishcacuinta Diospa Samai yuyachishcahuan tucui
qvz	uras Dioshuan cuintasha causaichi. Chasnallata tucui
qvz	quiriccunamandas paita mañaichi.
qvz	Randi cangunaraicu ñuca chara cai pachai saquirisha cangunata
qvz	yanapangahuaca mas ali anga.
qvz	Señor Jesus yanapacpi ñucahuas mana unayasha cangunahuagma
qvz	Ñáucata yapa alita yanapac huauqui, candas rugauni chi
qvz	huarmigunata yanapangahua paiguna aliyanacunauchun nisha.
qvz	Jesucristo quishpichina shimita ñuca chibi camachiushcaibi
qvz	paigunahuas tarabasha ñucata yanapahuanaura, Clementindi
qvz	shuccunahuas yanapahuanaura. Paiguna shutigunataga Diosca ña
qvz	quillcashcami paihua libroibi, chasnallata tucui paihuan
qvz	causangarauc runaguna shutigunatahuas.
qvz	Paimi ñucanchita rimac shamura canguna Diospa Samai cushca
qvz	ushaihuan tucui quiriccunata llaquinguichi nisha rimahuara.
qvz	Tucui Dios ashcashina Cristo aicha ucuibimi mara.
qvz	Señor Jesucristohua ali shimiga canguna shungu ucuibi jundacta
qvz	tiyachun. Chi shimita yachashcahuan cangunapura yachachinacusha
qvz	yuyaihuan ahuantachisha causana manguichi. Salmosmanda
qvz	cantanagunata, Jesucristota alabasha cantanagunatas, Diospa
qvz	Samai yuyachishca cantanagunatahuas cantasha tucui shunguhuan
qvz	Diosta pagrachu nisha paita alabana manguichi.
qvz	Ñáucahuas, Silvanohuas, Timoteohuas quillcaunchi canguna
qvz	Tesalonicaibi tiyac quiriccunama. Canguna quirishcamandami Yaya
qvz	Diospa churi manguichi, Señor Jesucristohuacpas manguichi.
qvz	Cangunata llaquisha cungailla causaitas cuchun nisha mañani.
qvz	Cangunahuan ñucanchi tiyaushcaibi ashca cutin rimaranchi
qvz	quiriccunaga turmintarina manchi nisha. Chasna rimashcataga
qvz	Cangunaga quiriccuna asha mana ansa ucuibicuinta aunguichichu
qvz	huauquiguna. Chiraicu chi turmintarina punzha mana cangunata
qvz	manzhachingachu shuhuac runa manzhachishcacuinta.
qvz	Canguna Jesusta quirishcamanda turmintariunguichimi. Chasna
qvz	turmintarishcamanda Yaya Dios cangunata rimanga, balic manguichi
qvz	ñuca ali mandanama yaicungahua nisha. Chasna tucucpi Dios alita
qvz	raushcata yachanguichimi.
qvz	Cangunallata yachanguichimi ñucanchi imasna causashcashina
qvz	cangunas causana anguichi. Ñáucanchi cangunahuan tiyaushcai
qvz	mana quillashachu causauranchi.
qvz	Astahuanbas Cristo ashcata llaquihuara ñuca yapa juchayuc
qvz	agllaita. Ñáucata quishpichishcata ricusha runaguna
qvz	yachangaunami Jesucristo yapa llaquisha ahuantaushcata yali
qvz	juchayuc runata quishpichingahua. Chasna yachasha maicanguna
qvz	ñucacuinta ashca juchayuc ashallata Jesucristota sirtupacha
qvz	quirisha Dioshuanmi huiñai causaita charinga.
qvz	Huarmigunahuas chasnallata alita causac achun shuccuna paita
qvz	ricusha ali ricsingahua. Pai ama camisha rimac huarmi achun
qvz	randi ali yuyaiyuc asha tucuibi alita rac huarmi achun.
qvz	Shuc rucu runata ama sinzhita rimanguichu. Randi paita camba
qvz	quiquin yayatashina ali yuyaihuan camachingui. Maltagunatahuas
qvz	ali yuyaihuan yachachingui camba quiquin huauquitashina
qvz	Ñáucanchi cai pachai pagarishcai mana imatas apamuranchi.
qvz	Chasna ashcamanda huañushcai chasnallata mana imatas
qvz	Chimandami cunan turmintarisha tiyauni. Casna
qvz	turmintariushallata paimanda yachachinata mana manzhanichu
qvz	sirtuta Jesucristota quiric ashcamanda. Ñáucama cushca
qvz	tarabanata paillata tucurina punzhagama cuirangaraushcata
qvz	Señor Jesucristota catic runaga mana piñasha causanachan.
qvz	Randi tucui runagunahuan mansu ali shungu runa causana manchi.
qvz	Yapa llaquishcahuan alita yachachina manchi.
qvz	Demasca cai mundu munanata yapa llaquishami ñucata saquisha
qvz	Tesalonicama rishca. Randi Cresentega Galacia llactama rira,
qvz	Titoga Dalmacia llactama rira.
qvz	Ñáa sumac causac runaga tucui uras alita yuyarisha sumac
qvz	causanmi. Randi mana quiriccuna, mana ali causaccunahuas imahuas
qvz	mana ali yuyarishcachan. Chasna acpi paiguna shunguhuas
qvz	yuyaihuas huaglishca anaun.
qvz	Shuccuna pishicpihuas tucui quiriccuna yanapana manchi ñucanchi
qvz	mana yanga causashcata ricunauchun. Quiriccunaga tucui uras
qvz	alita ranata yachanauchun nini.
qvz	Cunan puchucai punzhagunaibi paihua churita cachashcami pai
qvz	ñuca rimashcagunata rimachun nisha. Paihuan churihuanmi Yaya
qvz	Dios cai pachatas jahuapachatahuas huinda rashcami, cai tucuita
qvz	pai rashcagunata mandachun nisha.
qvz	cai mundutahuas chasnallata cielotahuas
qvz	Tucui can rashcagunata mandanauchun nisha
qvz	Ama canguna huañuc apayayagunacuinta
qvz	Chi mana pactachic runagunatami Dios sirtuta rimashca, paiguna
qvz	ñucahuan samangahuaca mana ushanachanaun.
qvz	Israel pagri amuga runa ashcamandami paihuas imasnaiga pandanata
qvz	ushan, chiraicumi runaguna mana yachacpihuas imai pandacpihuas
qvz	paigunata alimanda cunanatas ushan.
qvz	Paita chasna rimacpi Abrahanga unaita ahuantasha chapashcamanda
qvz	Yaya Dios canda cushami nishcataga japira.
qvz	Dios chasna nicpi chi ñaupa mandashca shimiguna randimanda
qvz	Jesusca yali balic pactachina shimita rashcami sirtuta
qvz	Paigunahua Dios tucushami, chasnallata
qvz	Shuc runa imatas cushami nisha rimashca shimiga chi cushami
qvz	nisha rimac runa huañunagama chasnalla an.
qvz	Tucui israel pagrigunaga Diospacta tarabausha caran punzha ashca
qvz	cutin aichata huanchishcauna Diosta ricuchingahua. Chasna
qvz	racpihuas chi aicha rahuai mana ima uraspas juchata pichanata
qvz	Maican cutinga tucui runagunahuacpi jiridsata camisha mana
qvz	alitachu raitucushcanguichi. Maican cutinga chasnallata
qvz	turmintariu runagunata llaquisha yanaparanguichimi.
qvz	Chasnallata Isaacga Diosta alita quiric ashcamandami paihua
qvz	churigunama Jacoboma Esaúmas Yaya Dios paigunama alita
qvz	rangarauchun nisha rimara.
qvz	Ñáucanchita mandauc Diosca jatun nina rupachishcacuinta tucui
qvz	mana aligunata illacta tucuchingami.
qvz	yapa alita cuiraun. Paihua rahuaihuanmi
qvz	Tucui aligunata, sumaccunatahuas jahuapachaibi tiyac Yaya Diosmi
qvz	cushca. Paillatami indita quillatas estrellascunatahuas churara.
qvz	Chigunaga caran uras cambiarisha paiguna tunuta llanduyachisha
qvz	purinaun. Dios randiga mana ima uraspas cambiaricchan.
qvz	Ñáucanchi callari apayaya Abrahan paihua churi Isaacta mana
qvz	mitsasha Diosma cushami nisha rumi muntunbi churasha
qvz	huanchingaraushcamandami Dios paita japira canga ñucahuan ali
qvz	mangui nisha juchas illac.
qvz	Imamandata canguna munashcata mana charinguichi. Diosta mana
qvz	Canguna turmintariushcai Diosta mañaichi. Cushi aushcaibihuas
qvz	cantanagunahuan paita alabaichi.
qvz	Huañushcamanda paita Dios cuti causachira, tucuita mandac
qvz	tucuchun nisha yapa balichira. Jesucristota chasna rashcamandami
qvz	Yaya Diosta quiringuichi. Chiraicu pai cangunahuacpi alita
qvz	rachun nisha paita chapaunguichi.
qvz	Ñáaupaga mana Diospa runacharanguichi, cunanga quiriccuna
qvz	tucusha Diospa runami tucushcanguichi. Ñáaupallata Dios
qvz	cangunata yuyarisha yanapashca aranguichichu, ña cunanga Dios
qvz	llaquisha yanapashcahuanmi causaunguichi.
qvz	mana piñarina ali mansu yuyaita
qvz	Randi cangunaga ama juchata rangahua yuyarisha causaichichu.
qvz	Runata huanchishas, shuhuashas, mana alita rashas, yanga
qvz	satirisiqui ashas, sirtupachami chi runa turmintarishca tucunga.
qvz	Cangunaga mana chi samigunata rashcamanda turmintarinataga
qvz	Pai chasna yapa ali asha, yapa ushayuc asha pai rangaraushca
qvz	shimita ñucanchima cushcami, paihua yapa ali balic shimita. Chi
qvz	shimita uyasha paihua causaita charishami paicuinta tucunguichi,
qvz	chasnallata cai mundui tiyac causaita huaglichina jiridsa
qvz	munaimanda quishpishca tucunguichi.
qvz	Angelgunaga mas balic mas yali ushayuc ashallata Diospacpi chi
qvz	mana alita rauc runagunata mana piñasha culpayachinaunzhu.
qvz	Ima mandashcagunatahuas uyanata mana munasha pandachingahua
qvz	nisha chasna yachachiunguna. Chiraicu llaquishca huauquiguna,
qvz	paiguna cangunahuacpi chara mana pactagllaita quillcani canguna
qvz	ñaupata yachasha ali yuyarisha causangahua. Yuyarichi chi
qvz	umachinata munac mana ali runagunataga ama catingahua. Canguna
qvz	Dioshuan sinzhi purishcamanda ama saquingahua cuirarisha purichi.
qvz	Jahuapachai tiyac Yayata canguna ricsishcamandami
qvz	Supaiga pundamandapacha juchata rac ara. Chasnamandami juchata
qvz	rasha causac runaga supaibac an. Chiraicumi Diospa Churi cai
qvz	pachama shamura supaita binsisha pai rashcagunata
qvz	Ñáucanchillatami Jesucristotaga ricuc aranchi, chiraicumi Yaya
qvz	Diosca paihua churita cachara munduta quishpichingahua nishami
qvz	Yaya Dios llaquishca quiric pani, huahuagunatas,
qvz	Cunan Diospa cushi causanaga cambacpi tiyachun. Caibi tiyac
qvz	quiric huauquiguna canda saludaunguna. Chibi tiyac quiric
qvz	huauquigunatas caran shucta saludapangui.
qvz	Yaya Dios cangunata llaquishcata yuyarisha causaichi.
qvz	Ñáucanchi Señor Jesucristo cangunata yuyarisha
qvz	yanapashcamanda huiñai causanama apangaraushcata chapaichi.
qvz	Chasna uyaricpi bulltiarisha ricurani pitan chi rimauca nisha.
qvz	Chibimi canzhis (7) curimanda rashca bila purugunata
qvz	Sindiu ninacuinta ushaita charini. Nina murushina ñahui
qvz	muyuyucta charini, ninamanda punzhaglla ricuric chaquiyuctas
qvz	charini. Diospa churi ashami casnaga canda rimani:
qvz	Ñáucaga can imata raushcatahuas tucuitami yachani. Can ñucata
qvz	mana piñac ni chasnallata mana yapa llaquihuac runachangui. Can
qvz	piñac chiri ashaga, llaquisha rupac ashaga alichari anguima
qvz	chasnallata cunanbas aungunami.
qvz	cai pachaibi mandangaunami
qvz	Chasna tapunaupi paigunama ruyac churarinagunatas cuitucunaura.
qvz	Chasna nicpi paigunata casnami nira: Ansallata chapanguichi.
qvz	Cristohuacta sirbisha cangunacuintallata quiric
qvz	huauquigunatahuas cangunata huanchishcacuintallata yupashca tupu
qvz	pactarinagama chapanguichilla nisha rimarami.
qvz	Ima quihuatas pangatas ruyatas ama huaglichichi nisha mandashca
qvz	manaura. Astahuanbas maican runatas Diospa señalta paigunahua
qvz	urintibi mana chariccunallatami nanachingahua cachashca anaura.
qvz	Randi Diosta alabana huasi canzhata ama tupunguichu. Chitaga
qvz	cushcami mana-israel runagunama. Paigunami Jerusalen llactataga
qvz	chuscu chunga ishcai (42) quillagama jaitasha huaglichisha
qvz	puringaraunguna. (42 quilla nisha quimsa huata chaupigama 3 ½
qvz	Chasna acpimi cambas ña yapa piñarishcangui.
qvz	ñucanchi quiric huauquigunata culpayachiu
qvz	Pihuas carcelbi tapaitucuna ashaga
qvz	Paigunata turmintachiu nina cushniga huiñaigamami cushninga.
qvz	Chi jiridsa piñac animalta alabaccuna, paicuinta ricuricta
qvz	maquihuan rashcata alabaccunahuas, maican chi animalba shutita
qvz	señalta runagunahuas, tutandi punzhandi mana samasha
qvz	Canllami ima juchahuas illac angui.
qvz	canga mana yangamandachu taripaungui
qvz	Chitaga ali yuyaiyuc runallami imasna tucungaraushcata yachanata
qvz	ushan: Chi canzhis umagunaga canzhis (7) urcugunami. Chi
qvz	urcuguna jahuaibi chi huarmi tiyarin.
qvz	Chi llacta casna tucurishcamandaga tucui jahuapachaibi
qvz	causaccuna, Diospa runagunahuas, Jesus japisha camachigrichi
qvz	nisha cachashca runagunahuas, Dios rimashcata pasachiccunahuas,
qvz	ashcata cushiyaichi. Chi llacta cangunata turmintachishcamanda
qvz	Diosca paitahuas chasnallata turmintachishcami.
qvz	Ashca runaguna caparishcatas, sinzhi yacu uyarishcatas, yapa
qvz	rayu uyarishcatahuas uyarani. Casnami rimanaura:
qvz	Chasna dragonda huatasha chi jatun juctu ucui shitasha tapasha
qvz	churara, alita señalasha saquita huaranga huata pactanagama.
qvz	Chi angelmi chasna rara Satanas tucui llactagunata ama
qvz	umachichun nisha. Chi huaranga huata pactacpi shuc ratulla
qvz	Ñáucaga paihua Dios tucushami, pai randi ñuca churi tucungami.
qvz	Chi chunga ishcai pungugunaga chunga ishcai perlaguna manaura.
qvz	Caran punguga shuc perlamandalla mara. Chasnallata chi llacta
qvz	jatun ñambihuas curihuan rashca chiujlla ali ricuric mara.
