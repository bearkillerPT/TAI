ssg	Ie se sale nenex ti Jises Krais. Jises Krais i nakuama ti David
ssg	a David nakuama ti Abraham.
ssg	Tataen ien teka Israel kalabus hani Babilon.
ssg	Ti tel masiwi Herod hongoa, namilon sihikuk hawane hetekie teka
ssg	I ukek, “Towiahua ti saun lialun ti amuto nake nenein ti Haeu
ssg	Satan hakahita ulei Jises hani tehu maunten patul wanen ape kola
ssg	hani i hatesol xux ma soliai waliko ti tehu pon itan ie.
ssg	Haeu aile hasolia hani teka laha toto ti tatahan.
ssg	Na i sohot ukek ien, o kum ahuta atengi o hasawi hatapoa moni.
ssg	Tin masin amuto hasawiwa wasolamuto ma Haeu uke amuto kau
ssg	kawatan ti lialui woumuto.
ssg	Na amuto lotu, kum aile hahakila kakain tenen i tua lalolal,
ssg	hanowi ti teka seilon laha kum tioi Haeu. Laha sokok Haeu hong
ssg	laha nake lotu ti laha pate weluwelun.
ssg	Kaie amuto pon hawelu ahekei tuahe na teik totonamuto ti amuto
ssg	Tehu ngain tapeinan ti Haeu hiniti seilon, kilan teka laha kum
ssg	puas usi kakai Haeu laha hone nga ukek, ‘Tel Masiwi, hahitake
ssg	axam amite kului kakai Haeu, amite usi xaxaweni spirit lialun ma
ssg	aile kilan waliko lalap ti i kola pohem.’
ssg	Tel seilon liai, tel ti kahikahin, hone i ukek, “Tel masiwi,
ssg	nga aunimu tel tamak atengi tataen i matewa ape nga tihini.”
ssg	“Tap tel ukeke teik maia haun paxatawaiai teik maia wasan. Na
ssg	i aile ukek ien, teteik haun i lexi teik wasan ape wawan i lap
ssg	Amuto nahih haniwa kapi teka seilon ti Israel, laha masin teka
ssg	Aile ape akaik wawan pahoi taman, akaik hehin pahoi tinan ape
ssg	I aile haewia hatapo teka tinun ape i hone hatuoha lato kum
ssg	kaakane tel na seilon waliko ti i ailele.
ssg	Amuto masin noh! Amuto kak ukek ia kakain solian na amuto seilon
ssg	lialun? Kakain ti seilon ahuti i ahutama ti namilon.
ssg	Na tel seilon hong usi kakai Haeu, Haeu axi aheke anesoan tuahe
ssg	na tel seilon kum hong usi kakaian, anesoan Haeu waxi aliake.
ssg	Jises kaxi ulea tenen meng i ukek, “Aweisal ti Haeu neini
ssg	seilon tin masin tel seilon i waxi tehu waki lilieu ape i seini.
ssg	Nakon tesol tuan kumahe tin lato toto ie? Lawe waliko ien i kema
ssg	Ti tesol kahikahin ningahiwa i nanahih patul he kanitax, lato
ssg	mamata hawane ape lato tilol ausisini, “Tel manu!”
ssg	Jises ukek, “Tin amuto tai xeu tutuen?
ssg	Tataen tesol kahikahi Jises lang haniwa liai tepaun ti kanitax
ssg	Galili, lato upia tunahi ka lato maluhewen analato bret.
ssg	Ti tolu kahikahi Jises hongoa, lato mamata hawane ape lato eng
ssg	Tuahe na tel i aile haputa tel seilon kalak i seilon naun ma
ssg	namilon kumahe xoxoan tetak, pamu ewian na laha xinoti tehu mes
ssg	lalap he kinawen ape hataxixi hani ilam.
ssg	Ape Jises ukek, “Tel Tamak Haeu tin i aile hani amuto ukek ien
ssg	na amuto kum oxoxi teka seilon liai ti kawatan ti waliko lialun
ssg	laha aile hani amuto. Haeu pahan amuto aile hawanewa ti leili
ssg	Jises kakane lato i ukek, “Nga kaxi haxewa hani amuto, taen ti
ssg	Haeu aile sohi hasolia hatapo lawe waliko, nga tel Nati Seilon
ssg	nga uke tesol tonain ti neiniai seilon hetekie poh ma xewai
ssg	Haeu. Ape amuto tesol kahikahik, amuto uke tesol tonain ti
ssg	kolongeniai saun ti teka seilon ti Haeu.
ssg	Ti tesol huopanim kahikahin hongoa, lolato lialu hawane ti
ssg	Ape i kakane nau laha, “Kakai Haeu ukek, ‘Tehu ingak ing ti
ssg	“Tapeinan i talo tel natun wanen. Namilon i ukek, ‘Tel ie
ssg	natuk wanen ma lato aile aluini.’
ssg	Lato talo hani kapin teka kahikahi lato ma teka tepaun ti Herod.
ssg	Lato ukek, “Tel masiwi, amite tioi o seilon sawisawin. Ti o
ssg	hanau seilon saun ti Haeu, kakain tenen salan. Woum o aile hani
ssg	teka masiwi ma teka seilon naun lawe tekewe.
ssg	Jises kamei lato, “Na masin ien, alahan David axai i tel
ssg	Masiwi tetan? Puki Holi Spirit hanamiloa David kak kewak,
ssg	“Amuto teka hanaui nauna ti Moses ma teka Parisi, Haeu axi
ssg	hawane amuto kawatan. Lehomuto huoka! Amuto hani Haeu tenen ti
ssg	huopanim soxiamuto masin kai pata ti hanamui an. Tuahe amuto kum
ssg	usi tesol nauna tuah ti Moses masin ailei saun sawisawin hani
ssg	seilon, tahanei seilon ma puas usiai waliko ti Haeu pahan.
ssg	Solian amuto hani Haeu tenen ti huopanim soxiamuto tuahe tin
ssg	amuto usi hetekiewa tesol nauna ien.
ssg	Tuahe teka na laha tu matuha kahikahik atengi taun ti kawatan
ssg	tapo, Haeu waxi auni laha lian tehue.
ssg	Lokon ien, imat ti Haeu hasomu mat atuhi lawe xux, teka seilon
ssg	laha ang, un ma sal amuam atengi tataen ti Noa soh hani leili
ssg	Tel unauan i waxi tom tepanim, i hapuasa hulutini tesol moni ien
ssg	ape kiliwan wanen i hasohotu tom tepanim liai.
ssg	“Ape nga pahoi lato ukek, ‘Nga kakane hawane amuto, waliko
ssg	ti amuto tai aile hani tel na seilon, kalak na i tap wanen axan,
ssg	tin masin ka amuto tai aile hani nga.’
ssg	I waxi tehu kap waen, i kak kemulik hani Haeu ape i hani tesol
ssg	kahikahin. I ukek, “Amuto hatesol unumiwa.
ssg	Tuahe na Haeu aile ukek ien, kakain ti kakai Haeu kaxiwen i kum
ssg	Judas towi lioiwa tesol moni leili tehu Ingi Haeu ape i nahih
ssg	Ape salan, Pailat ahuti hani laha Barabas ape i hone teka unauan
ssg	hetiai Jises. Imuh i hani laha tahi hakeai Jises he kros.
ssg	Lokon ien, tel masiwi ti teka seilon ti hile ma tesol unauan to
ssg	paxai pepeteni Jises. Ti lato ningahiwa xux i nuea ma hatesol
ssg	waliko ti i sosohot, lato mamata hawane ape lato ukek, “Salan
ssg	Ti lato ningahiwa i, lato lotui i tuahe teka ti lato kapaxe ka i
ssg	Ti teka seilon hongoa pate laha ongake sale kakaian nake i
ssg	kumahe masin teka hanaui nauna ti Moses. Kakaian masin ka i tel
ssg	Leili teka seilon ien hina teka hanaui nauna ti Moses. Lato
ssg	Jises ma tesol kahikahin nahih salili teka seilon lehe lato
ssg	nahih hani kanitax Galili. Kilan seilon kahitiwa lato.
ssg	Liai telao Jises kak hahanau teka seilon pape kanitax Galili.
ssg	Pate kilan seilon apuha kakalini i, aile ape i ku to hani he tea
ssg	koap. Teka seilon tutu peixux.
ssg	Jises hone lato ukek, “Kakain ti amuto hongohong, hong
ssg	matainiwa lehe amuto xeu! Saun ti amuto aile hani seilon liai,
ssg	tin Haeu hani aliake amuto tuahe tetan pamu sean.
ssg	Tesol spirit lialun kamei eliel Jises, “Talo haniwa amite
ssg	Jises akeni mini tel akaik ape kakane i, “Talita kum!” Teik
ssg	kakain ien i ukek, “Tel kokole akaik, xahatale!”
ssg	Ape tel hehin nahih kamei tel tinan, “Kaie nga kamei i waliko
ssg	Kumahe i soh hani leili aten, i soh hani leili puhuan. Imuh i
ssg	ahuta.” Ape Jises kakane lato ka Haeu namiloi ukek hatesol an
ssg	I ma tesol kahikahin nahih ku hani he tea koap ape lato lang
ssg	hani texux xux Dalmanuta.
ssg	Na tel seilon hapono hatapo i waliko ti itan ie tuahe i lioi
ssg	tonain kapi Haeu, solian la i uke? Tap.
ssg	Spirit lialun ausisini. I hahaxexe tel akaik ape i sohot ahuta
ssg	tetan. Lawe seilon sokok tel akaik mat tamusuen nake tanoman
ssg	Jises hone lato, “Moses ukek ewi nake hanauamuto pate ailan.
ssg	Laha soxeni, pukeini, heti ma telei nga tuahe muhi ngain toluhu
ssg	Teka seilon nanahiwa mateiwai Jises ma teka nanahima muhin,
ssg	hatesol tilol ausisini ukek,
ssg	Lato kak namiloi papaxai puki lato, “Kaie kako kak ukek ia? Na
ssg	kako ukek Haeu sowini hani Jon, i kak ukek, ‘A alahan amuto
ssg	Hongoa mengomite. Telao hatotalin lato tepanim hua. Tel pamu i
ssg	sal ape i mat salili tel axoan, tap natulalu.
ssg	Ti Jises nahih salili Ingi Haeu, tel ti tesol kahikahin hone i
ssg	ukek, “Oie! Tel masiwi, paxaimua lalape pot ti tesol Ingi
ssg	Haeu! Laha atai hasolia hawane tanoman.”
ssg	Ape nga talo tesol engel, spirit solian tetak waxi apuhiniai
ssg	teka seilon nga kilamiwen tetak ti tesol tesol, ti sai ahang,
ssg	Tialato kawat hawane ape lato tel tel kamei i, “Kaie kumahe
ssg	Tataen ien laha pohi kongini i ape hakahita.
ssg	Pate letu wanen, hatesol masiwi ti teka Ju apuha ailei namil ti
ssg	waliko tenen na lato aile hani Jises. Lato xioti i ape hakahita
ssg	hani kapi Pailat, tel ti teka masiwi ti Rom kiliwakei Judia.
ssg	Tin lato tahi hakea hua seilon ti xuxuina xohixohin kapi Jises,
ssg	tel sai manau ape tel sai kalamau.
ssg	Muhin ti Jises moih aliawa ti Sande pate letu, i take hani Mary
ssg	Magdalen, tetel imat Jises xaxaweni tepanim hua spirit lialun
ssg	Sakaraia kakane tel engel ukek, “Lehe nga tioi ukek ia ka teik
ssg	waliko ti o kakak i sohot? Amili tel axoak ape salaimat.”
ssg	“Tupuak hatel hetekie namilok
ssg	Tuahe Elisabet kak eliel ukek, “Kumahe! Tel taman lehe i axai
ssg	“Tel natuk, o sohot tel kuluiai kakai Haeu.
ssg	I aile hasolia wasolakaha hani i
ssg	Aweisal tewau ien Haeu hatakei namili hatesol seilon. Ape o
ssg	Mary, moloan ma tatahan lalap wanen tunahi o masin ka tea ngol
ssg	melomelon i tapuhi pele atem.”
ssg	Jises alia hani Galili hetekie xuhai pohe Holi Spirit. Meng ti
ssg	sale Jises sawata hani lawe toan ma taon ti Galili.
ssg	“Jises ti Nasaret, paham la ti amite? Nakon o ie ti
ssg	halialuamite? Nga tioi o tel seilon sawisawin Haeu taloma!”
ssg	Ape teka seilon kau hani i tel seilon tupuan maten engeeng he
ssg	sau. Lato sisixeh hani kapi Jises.
ssg	Tuahe Jises tioiwen namilolaha ape i hone tel seilon minan
ssg	maten, “Tua ape nahih hanima mateiwa ie.” Ape tel seilon
ssg	usiai namilon. Laha tae ti lawe waliko.
ssg	I masin tel seilon i tahiwi hatahulou hepekeun ailan tuhi
ssg	kukueun ti i atai tehu ingan. Na kanitax som ape wei tehu ingan,
ssg	i kum manan nake tutuhan xoxoan.
ssg	“‘Nga talo tel ahutiai kakaiak imat tetam
ssg	Teka liai laha to angiang kapin laha he kakak alia puki laha,
ssg	“Nakon i ukek i aita ka i oxoxi seilon ti kawatan ti lialui
ssg	woulaha? Mewenae Haeu pon.”
ssg	Tesol kahikahin hangoni i ape lato ukek, “Tel masiwi, tel
ssg	masiwi! Sikole kako mat!”
ssg	Jises hone i ukek, “Tel natuk, o ewiwen nake ti xoxoi namilom
ssg	tetak. Nahih hawanenewa.”
ssg	Lato pahoi i ukek, “Teka ukek o Jon Baptis, teka liai ukek o
ssg	Elaija ape teka laha ukek ka o tel ti teka kuluiai kakai Haeu
ssg	liai ti kuewen i moih aliawen.”
ssg	Tesol kahikahi Jises he hapatapat aita tel pamu tuah ti lato.
ssg	Nga kakane hawane amuto, tehu ngain ti hinitiai seilon, Haeu axi
ssg	kawatan hani laha, i xoini kawatan ti i hani teka seilon lialun
ssg	Tuahe Mata pate i namiloi halapa apeseniai an ape i hone Jises,
ssg	“Tel masiwi, nakon o kum nam waxi ka Mary hani lioi nga ailei
ssg	hatesol puasain? Ewi na o hone i nahima hualiak?”
ssg	Teka liai laha kamei hataehu Jises ailei waliko tenen lalap lehe
ssg	Tel ti teka hanaui nauna ti Moses hone Jises, “Tel masiwi, ti
ssg	o kakane teka Parisi ukek ien, o hahiena hetekie amite!”
ssg	“Tuahe Haeu kakane i, ‘O pate tap namilom. O mat ipong
ssg	tetehu ie ape seilon liai uke hatesol soxiam.’”
ssg	Jises kak ukek, “Nake ti tenen puasain Haeu haniwen nga aile
ssg	he tehu pon ie, teka seilon solian ma lialun laha selaia. Nga
ssg	Ien masin tehu kokole waki lilieu tel seilon seini. Kalak i pate
ssg	kokol, i xex lap ape i sohot tea pata lapalap wanen. Ngaxon lap
ssg	hawane ape manixux atai ingalaha ien.”
ssg	Nga kaxi hahani amuto waliko ie nake Haeu teheni teka seilon ti
ssg	hanasanas ape teka laha teheni laha, Haeu aile laha seilon
ssg	Ti i tunahiwa i amuam hawane ape i kau tok sipsip he wahen hani
ssg	Tel masiwi tiloi tel ngahatiai moni ape i ukek, ‘Nga tunahiwen
ssg	ka o pipisi nga. Aile ape liai nga xaxaweni o ti pupuasam. Tai
ssg	haxewa hanima nga sale hapuasai moniuk.’
ssg	“Abraham pahoi ukek, ‘Moses ma teka kuluiai kakai Haeu
ssg	hanauen lato nauna ti Haeu. Tesol ukalam ala lato hong usiwa
ssg	Tuahe imat ti ien, nga tel Nati Seilon nga kaumu moloan pate
ssg	lalap ape teka seilon ti aope ie laha pahoxai nga ma watakai
ssg	waliko ti nga hahanau seilon.
ssg	Jises tiloi teka akaik hanima kapin ape i ukek, “Tiliwen teka
ssg	akaik nahih hani kapik, kum hahakongu lato. Na seilon sohot
ssg	hanowi teka akaik ie, Haeu neini aweisalulaha ape laha natun
ssg	Jises ma tesol kahikahin soh haniwa Jeriko ape lato nahih
ssg	Ape i hone lalu, “Nahih haniwa tewau toan mateiwaukako. Amulu
ssg	ningahi tok donki uluha xinotan ien, laha tai kikiliwake.
ssg	Kaxi hanima nga, aita sowini hani Jon baptaisiai seilon, Haeu ka
ssg	Muhin ien teka Sadusi nahih hani kapi Jises. Lato soh ka seilon
ssg	Ape Jises ukek, “Nga kakane hawane amuto, imuh tesol ing ie
ssg	laha toi hamanana ape pot ti tesol ing i put silahota.”
ssg	Nga hone amuto tetenen nake waliko ti i sohot taun ti aliaiak, i
ssg	hani kawatan tenen tenen hani seilon ti xux texux texux.
ssg	Tuahe amuto kum aile hahanowi woulato. Tel pate tuah leilomuto i
ssg	teheni aliakewa i hualiai seilon liai ma tel masiwi i kewa masin
ssg	Lawe ngain nga hahanau teka seilon leili Ingi Haeu a amuto tai
ssg	xoti nga. Tuahe ie taun ti Haeu haniwen amuto xotiak. Teik taun
ssg	kukunun Haeu sowini hani Satan neini amuto aile halialuak.”
ssg	Ti i tioiwa ka Jises i ti xux ti Herod ngangahati, i talo Jises
ssg	hani kapi Herod i tin Jerusalem lokon ien.
ssg	Teka seilon ti hile tin lato kak soxeni i. Lato nahih hani kapin
ssg	ape axi unuman waen wangingian.
ssg	Lato nahih salili amal ape lato kaxi hatapo waliko ti i sosohot
ssg	hani tesol huopanim tel kahikahi Jises ma teka kapi lato.
ssg	Lokon ti lalu to kakaxi hani lato tesol waliko ien, Jises take
ssg	hahutuia hani kapi lato ape i hone lato ukek, “Amuam ti Haeu
ssg	A teka laha tani waxi i ape laha soh tetan, i huali laha sohot
ssg	Ngain liai telao Jon Baptis tutu kapi hua kahikahin.
ssg	Teik kolakol ien ti Jises aile leili Kana ti Galili i kola hutui
ssg	ka i pate tuah wanen hetekie lalape pohen. Ape tesol kahikahin
ssg	“Ti lalape wawahen ti Haeu hani hatesol seilon, i taloma
ssg	telawe Natun lehe teka laha soh tetan laha kum selaia ti Haeu
ssg	lian tehue. Laha uke non tonain tuah kapin ti tap tahi tapoan.
ssg	Tel hehin ong hawane nake teka Ju ma teka Samaria laha kum
ssg	hukuma hehetekie. Ape i ukek, “Nga hehin ti Samaria. Alahan o
ssg	tel Ju kamei nga utuhi axiai unumam kan?”
ssg	Nga talo amuto ti neiniai seilon hani Haeu. Teka imat hoi liai
ssg	laha puas eliel hahawane ape ti aope amuto puas kului puasain ti
ssg	Tuahe tel seilon kum tioi. I tai tioi Jises tetel nake lokon ti
ssg	i ewiwa Jises hoi i nanahih leili lawalawai seilon.
ssg	Tuahe nga tioi amuto. Tap wawahen ti Haeu leilomuto.
ssg	Ti laha paxai tioiwa ka Jises tin tap, laha ku hani he tesol
ssg	koap ien ape laha lang hani Kapenaum pax upiaian.
ssg	Tuahe Jises ukek, “Nga kakane hawane amuto, amuto kum uke
ssg	tonain kapi Haeu ti tap tahi tapoan, halik na amuto ani tupuak
ssg	ma unumi kakauk tel Nati Seilon.
ssg	Lokon ien leili Jerusalem teka masiwi ti teka Ju to pax upiup
ssg	Jises. Laha he kamekam, “Jises tel hatanoi wasol ia?”
ssg	Kakai Jises ti i kakak ien i kakaxi sale Holi Spirit, tetel Haeu
ssg	hani teka laha soh ti Jises. Hanima tataen, Haeu tai axi Holi
ssg	Spirit hani teka kahikahi Jises nake Haeu tai kola hatakei
ssg	Teka Parisi hone Jises, “Mewenae o kakak alia o, tap tel liai
ssg	Jises ukek, “Na amuto nati Abraham, amuto puas usiwen waliko
ssg	Teka seilon laha toto xohixohin kapin ma teka laha ningahiwen i
ssg	imat ti lawe i to katekat huhual, laha he kamekam, “Nakon i se
ssg	tetel seilon pulaxa, lawe kako ningahi i to katekat huhual?”
ssg	Kako tioi Haeu kum hong seilon tetenen woun lialun, i hong teka
ssg	laha lotu sameni i ma puas usi waliko ti pahan.
ssg	Teik kakain ien i selai teka seilon.
ssg	Tesol kahikahin pahoi i ukek, “Tel Masiwi, pate aope wanen
ssg	teka seilon ien lehe hokai telei o ani pot. Alahan lehe o alia
ssg	Hina seilon ien, laha ukek, “Paxaiwa, lalap wanen wawahen
ssg	Tuahe Jises ukek, “Kum hohowini i nake i auni tehu sanda
ssg	atengi tetelao. I tihi hani he aek apeseniak ti tehu mateak.
ssg	Tataen ien tenen kinax wixima ti tone Haeu i ukek, “Nga
ssg	kolawen ape nga kola ulea.”
ssg	Tel na i kum nam waxi nga ma kum hong auni kakaiak, puki kakain
ssg	ien sului i. Ape telao ngain ti hinitiai lawe seilon, Haeu axi i
ssg	kawatan nake ti kakaiak ien.
ssg	Ape Jises kak pahoi ukek, “Tel nga hani i teik bret ie muhin
ssg	ti nga xomi haniwa tehu tone an, i tetel ien.” Salan, i xomi
ssg	ape i hani Judas Iskariot, tel nati Saimon.
ssg	Ape nga kamei tel Tamak ti haniamuto tel hakuiamuto lehe i to
ssg	Tel na i mat ukei totone tel lohun se i kola hahawane wawahen.
ssg	Hatesol waliko ti tel Tamak hina se tetak, aile ape waliko ti
ssg	nga kaxi hani Holi Spirit, i kaxi hani amuto.”
ssg	Lawe seilon tetak se tetam ma lawe seilon tetam se tetak. Ape
ssg	sale pupuasalato i kola lalape pohek ma soliaiak.
ssg	Tuahe Jises hone Pita, “Hana aliakewa tea ngolum haniwa he
ssg	ingan. Liai nga kau kawatan ti tel Tamak namiloiwen nga kau.”
ssg	Ape Pailat ukek, “Kaien o se tel masiwi tapein, kewak?”
ssg	Pailat pahoi ukek, “Waliko ti taiwen tiliwen masin ien.”
ssg	I teha wana ape i ningahi maia ti laha pupuxui Jises tuahe i tai
ssg	Tesol kahikahi Jises tin lato ningahi kilan waliko tenen pate
ssg	lalap liai Jises aile ti pohe Haeu tuahe tap leili teik pepa ie.
ssg	Ti Jises ma Pita tau nanahih, Pita tohea ape ningahi tel
ssg	kahikahi Jises liai lohun xoxoan, kakahiti lalu. I tetel i to
ssg	papalahah hani patanawe Jises lokon ti lato ang tehu angiain ti
ssg	Pasova ape i kamea, “Tel Masiwi, aita ti amite tel hangainiam
ssg	hani mini teka seilon teleiam?”
ssg	Ape lato halokeni satu upiai tel ti Haeu kilami. Haeu kilami
ssg	Matias ape i hukuma hani kapi tesol huopanim tel aposel.
ssg	Imat ti tehu ngain lalap ti sohotui Krais tel Masiwi
ssg	ti neiniai seilon atengi tataen nga hanawa teka seilon
ssg	Se pohe Jises hakui tel seilon aen lialun. Amili haewia i ti
ssg	xoxoi namilomili ti Jises.
ssg	Laha tiloi hasoho aliake lalu ape kakane lalu ka tapeiniwa kaxi
ssg	hanaui teka seilon ti hahitake axe Jises.
ssg	Teka seilon uluha nahima, puxui auni tupuan, lato kau hasohotu
ssg	Teka masiwi ti teka Ju hongoa, lolato lialu hawane ape pahalato
ssg	Ti lokon ien Haeu tai hani Abraham teik na hepekeun. Tuahe i
ssg	kakane Abraham ka i ma teka lato nakuama muhin, lato uke hatesol
ssg	hepekeun ie, kalak Abraham tap natun lokon ien.
ssg	Nga ningahiwen teka Igip hapuasa hahalialu tesol seilon tetak
ssg	ape nga hongoen tangialato. Nga mosuma taloam ti oxoxialato. Ape
ssg	nga talo aliake o hani Igip ailei teik namilok.’
ssg	Se nga tel tanomi hatapo lawe waliko.’”
ssg	Saimon paxai tioi ka laha kewen Holi Spirit ti Pita ma Jon hana
ssg	minalalu patul ti laha. Pahan i axi Pita ma Jon moni ape i ukek,
ssg	Ti lalu ahutama he kan, Holi Spirit waxi hahutuia Pilip. Tel
ssg	seilon kum niningah i tuahe i kiliwau tatalewa hetekie amuamu he
ssg	Tuahe ipong tehu tesol lawan hana i leili tehu po lalap, lato
ssg	xioti tok tal ape halahe i hani melal ti tehu titieh ti Damaskas.
ssg	Pita pate i hitol pahan i ang. Ti laha apepeseni tutuen an, Haeu
ssg	hanamiloa Pita ape i ningahi maun hea.
ssg	“Amite tesol aposel, amite kaxi ahuti lawe waliko ti amite
ssg	ningahi i aile leili xuxumite teka Ju hetekie Jerusalem. Ape
ssg	imuh laha tahi hakea i he kros ape i mat.
ssg	Tuahe teka ti lato ti Saiprus ma Sairini lua hani Antiok ape tin
ssg	lato kakaxi meng solian ti Jises hani teka kumahe Ju.
ssg	Herod talo teka unauan upia elieliwa Pita tuahe lato kum tunahi.
ssg	Ape Herod kamei hakila kamekame hani teka peteniai Pita. Muhin
ssg	Herod hone teka unauan teleiwa lato. Lokon ien Herod sos salili
ssg	Judia hani Sisaria ape i to ien.
ssg	Muhin ti Haeu xaxaweniwa i masiwi ti lato, i kilami David. Haeu
ssg	kakak sale David ukek, ‘Nga amuke hawane David, tel nati Jesi.
ssg	I aile hatapo waliko tenen pahak.’
ssg	Sabat liai tehu, sikole ka hatesol seilon ti Antiok nahih hani
ssg	synagog ti hongoi meng solian ti Jises.
ssg	Kalak tesol kakain ien, ailan wanen ti konginiai teka seilon ti
ssg	Nga aile ukek ien lehe teka kumahe Ju
ssg	Pol kilami kahitian Sailas. Imat ti lalu lua salili Antiok, teka
ssg	kahikahi Jises kamei Haeu ti ngahatialalu.
ssg	Tuahe Pol tilol eliel ukek, “Kum tetelei o! Amite hatesol
ssg	Aile ape leili synagog i to kakaxi meng solian ti Jises hani
ssg	teka Ju ma teka Grik laha lolotui Haeu. Lawe ngain i nahih hani
ssg	tesol tone apuhai teka seilon ape tin i kaxi meng solian ti
ssg	Jises hani teka na laha ien.
ssg	Aile ape Pol to ien ahang tehu tewaok. I hahanau teka seilon
ssg	Ti leili ahang huohu i kaxi ahuti meng solian ti Jises hani teka
ssg	Ju ma teka kumahe Ju laha toto leili texux xux Asia. Ape kilan
ssg	ti laha hong soh kakaian.
ssg	Na hina kakain liai ti sulusulu, tin haniwa he mini teka masiwi
ssg	Nga tai pupuluhini lawe waliko ti Haeu pahan amuto tioiwa ma
ssg	Ngain liai telao amite ma Pol nahih paxai Jeims ape hatesol
ssg	masiwi ti teka kahikahi Jises ti Jerusalem tin lato tahiama.
ssg	“Ti nga lua xohi hahaniwa Damaskas, ti lape ngain teik xewan
ssg	ahuma he maun i xeu hahutuia kakalini nga.
ssg	Pol pax sawi hani hatesol masiwi ien ape i ukek, “Teka Ju
ssg	akikik. Nga ilameni tioi ka pupuasak ti Haeu sawisawin wanen.”
ssg	Nga hongoen ka teka seilon aile teik namil ti teleiai Pol. Aile
ssg	ape nga hakau koseni i hani o. Ape nga hone lato ka pamu ewi na
ssg	o hongoi sulusulu ti lato.”
ssg	Feliks tioi hawane teka laha usiusi aweisali Krais ka laha kum
ssg	pahoi teka masiwi ti Rom tuahe i mongenimu tehu sulusulu ien ape
ssg	i ukek, “Ti na tel masiwi Klodius Lisias tahiama, nga aile
ssg	namilok sale hasawiai tehu sulusulu.”
ssg	Festus ukek, “Ewi, letu ape o hong kakaian.”
ssg	“Tuahe Haeu lawe i huhuali nga hanima taen tetelao. Aile ape
ssg	nga tutu ie kakaxi sale puase Jises hani teka seilon tuah ma
ssg	teka seilon naun. Kumahe nga kakaxi waliko liai tenen ti teka
ssg	kuluiai kakai Haeu ma Moses ukek i sohot.
ssg	Ngain liai telao ulea tin lato towi xoini soxi tini tea waian ti
ssg	Teka seilon ti xux ningahi ka tok weiko ien akeak he mini Pol
ssg	ape laha he kakak alia puki laha, “I liai tel teleiai seilon.
ssg	Kalak i kuosel ti kawatan ti itax, haeu ti kako tetel ti nam
ssg	kolongeniai seilon, i hani lioi Pol mat.”
ssg	Ape kalak teteka laha kum nam waxi Haeu hina titioalaha tetan,
ssg	laha kum sameni i ma kum kak kemulik ti lawe waliko i aile. Teka
ssg	seilon ien tap solian ti namilolaha ape ti takalahui patulaha
ssg	laha kum paxai tioi waliko tenen lialun ma solian.
ssg	Se amuto tioi waliko tetenen Haeu pahan amuto ailewa. Amuto
ssg	paxai tioi waliko tenen sawisawin tapein nake laha hanauen amuto
ssg	tap tel i hitoloke hawane Haeu.
ssg	Na masin i sawi ti soliai pupuasan, ala i pon sameni aliakean
ssg	hani seilon. Tuahe tap salangawan na i sameni aliake i hani Haeu.
ssg	Nake ti xoxoi namilokako ti Jises Krais i hei hani kako aweisal
ssg	ti ukei lalape solian ti Haeu ape aope kako to ilalameni tutuen.
ssg	Ape kako amuam hawane ti kako mon atetengi taen ti kako tuai
ssg	Haeu ti hatesol waliko solian tetan.
ssg	Matean tehue wanen ti xoini tamusukei saun lialun ape aope ie i
ssg	pakata hahawane kapi Haeu.
ssg	Na kaha aile waliko lialun ti kumahe pahakaha ailean, namilokaha
ssg	i kola hani kaha ka salan nauna ti Haeu se solian.
ssg	Haeu namiloiwen ka lawe waliko ti i tanomi, i lialu ma tapo
ssg	ahuahulih kalak na kumahe pahalaha i sohot ukek ien.
ssg	Tuahe kilan teka Ju laha kum soh ti Jises Krais. Kalak masin
ssg	ien, kumahe ka waliko solian ti Haeu kakawen i aile hani Abraham
ssg	ma teka nakuama tetan i kum sohot poponowi. Salangawan masin.
ssg	Kumahe hatesol teka laha nakuama ti Abraham laha nati Haeu wanen.
ssg	Tin masin kaha kum namiloi ukekek, “Hoi tel mos haniwa tone
ssg	teka maten.” Ien ti xahateniai Krais lehe i huali kaha.
ssg	Teka ti amuto uke ape laha namiloi ka Haeu tale tehiton hani
ssg	teka seilon tetan. Tap wanen. Paxaiwa, puki nga se tel Ju, kahi
ssg	nati Abraham. Nga nakua ahuma ti Benjamin.
ssg	Teteka Ju Haeu tale tehiton hani laha, laha masin ngaxe tea pata
ssg	ani sein ti i taxax tosa he tea patan. A amuto teka kumahe Ju,
ssg	teteka amuto soh ti Jises Krais, amuto masin ngaxe pata tenen
ssg	puki xexean laha pakateni hani tea pata ngaxon taxaxawen. I tin
ssg	i momoih ti tea pata ien. Tin masin amuto ukeke solian ti Haeu
ssg	kakawen i hani Abraham ma teka nakuale tetan.
ssg	ape i hamalumini kapitini laha
ssg	Na kinawelaha paxepaxen, axiwa unumalaha.
ssg	Masin ti Aisaia tai kaxiwen ti Haeu kak ukek,
ssg	Lato amuam hawane ailean. Salan tetan, lato ilameni ukek ka i
ssg	pon hawane lato kahui aliake solian ti lato kewen, ti teka Ju
ssg	kahikahi Krais kaxi meng solian hani lato teka kumahe Ju. Lato
ssg	namiloi ukek ka waliko ti lato hani, i kum ponoa na lato
ssg	kolongeni hani waliko ti teka Ju aile haniwen lato.
ssg	Minak nga Tertius, tel akikimuto ti Krais tel Masiwi, nga tai
ssg	teik pasi Pol ie. Nga tin nga hakau amuam tetak haniwa amuto.
ssg	namilolaha xewan tapein.”
ssg	Ti amite kaxi hahani amuto tesol waliko ien, kumahe amite
ssg	hahapuasa kakain ti amite kema ti anesoi seilon. Amite kakak
ssg	hahitake anesoin ti Holi Spirit. I kakapiti kakaiamite ti amite
ssg	kaxi haxewa hahani teka seilon waliko ti pahan i hatakei.
ssg	“Haeu tel Masiwi paxai ukek tap pupuase namili
ssg	Taun ti na amuto apuha hahitake axe Jises tel Masiwi ti kako
ssg	hetekie kui pohen, nga tin masin ka kapimuto ma pahak amuto aile
ssg	Ie pahoiai waliko ti amuto tai kamekam. Solian ti na teka
ssg	kahikahi Krais kum sal ma kum eng akati seilon liai.
ssg	Tap liai tenen na amuto toto ti tatahan, amuam ma na kilan
ssg	soxiamuto, kum hahani tenen na waliko hakongu amuto ti hani
ssg	I pon amili kum puas ti ngahati aliake amili ti amili ailele
ssg	Kako saliniwa ailei saun lialun ti wawan hehin, saun tetenen
ssg	teka ti lato ailele ape 23,000 ti lato mat leili ngain tehue.
ssg	Tel wawan na i lolotu ma na i kakaxi tenen meng ti Haeu
ssg	hanamiloa i, a patun atuhan, i kola tapoi lon hani tel pamu
ssg	Tesol akikik ti Krais, na amuto hukuma hetekie ti tehu angiain
ssg	ti nameniai Jises tel Masiwi, pahak amuto atengimua hatesol
ssg	seilon apuhamu lehe ati amuto ang.
ssg	Kako hatesol pakata hehetekie hani Krais hanowi ka tupui seilon
ssg	tel. Kako tel tel ti Krais masin soxi tini seilon pakata
ssg	hehetekie hani tupuan. Tel tel ti kako hina pupuasan ti Haeu.
ssg	Tuahe na tel i kakak kakain ti kako kum tioi, i masin akiki xux
ssg	liai ma kako kum he titioa.
ssg	Masin ti i sosohot ti ingi lotu tehu tehu wasole teka kahikahi
ssg	Krais, teka hehin laha kum hahasiwixa kamekame ti leili lotu.
ssg	Laha minginiwa awalaha. Laha nameniwa ka laha hahitake axoalaha.
ssg	Nauna ti Moses tin i hanau ukek ien.
ssg	Kaha tel tel moih alia taun ti Haeu kilamiwen. Haeu xahateniwen
ssg	imat Krais. Ape taun ti aliaian, teteka laha soh tetan laha moih
ssg	Tesol akikik ti Krais, nga kakane hawane amuto kako kum pon
ssg	wanen tonaiai tone Haeu, tetel i neneini lawe waliko, na
ssg	tupuakako ti tehu pon ie i hamalum. Tupuakako ien i lialu ma
ssg	koha, tuahe ti tone Haeu tap tenen waliko i po lialu.
ssg	Nga soh amuto amuam hawane ti amuto hong ka lato hakui aliake
ssg	nga. Seilon tenen ien, amuto paxai tioiwa ka laha seilon tuah.
ssg	Salangawan ti nga tai lua hani kapimuto nake kumahe pahak nga
ssg	tumei amuto. Puki Haeu tioi ka salan.
ssg	Tenen namil ti Haeu xinotimu imat kapi teka seilon tetan Ju se
ssg	tuah wanen, tuahe i kum hamalum lian tehue. Pamu soliaian tenen
ssg	namil haun ti Haeu xinoti kapi kako teka kahikahi Krais nake tap
ssg	Ti kako tutuen he tehu pon ie, tupuakako i aile kako ahahata ti
ssg	kaui kawatan. Kumahe ka lehe pahakako kako mat, tuahe kako mon
ssg	hahawane atengiai tupuakako haun tetenen i hamalum lian tehue ma
ssg	i hataxixi kalutini tupuakako ti aope ie.
ssg	Kalak na seilon hina lon ma na tap lon ti amite, amite tu xoxox
ssg	unaui Haeu. Tin masin na seilon sameni ma na laha kak teheni
ssg	axamite. Tapai lawe waliko na amite aile mewenae salan kalak
ssg	hina seilon laha ukek amite tuahe woinakon ka aposel.
ssg	Aope ie nga amuam, kumahe nake ti hakawatai namilomuto tuahe
ssg	nake tatahan ti amuto haxewawen namilomuto ape amuto paxai tioi
ssg	lialui woumuto. Tatahan tenen ien, se tatahan tenen ti Haeu
ssg	pahan amuto hina. Aile ape salan tetan kakaiak tai aile halialu
ssg	Tuaiwa ien, laha kilamiwen i kahitiamite otoheniai huhual hani
ssg	teka Judia. Huhual tenen ien i kola ongawiakako ma i haxawa axe
ssg	Aile ape muhin ti amuto teka Korin kola hawanewa ka salan amuto
ssg	se unaui Jises Krais, amite nau hasawi teteka ti amuto laha tahi
ssg	Tin i kum hahataxina kako na tesol unaui Satan laha putini uke
ssg	na laha hanowi teka unaui Haeu wanen. Hina ngixin ti ape laha
ssg	uke hapoponowi kahulaha usiwa waliko ti laha ailele.
ssg	Nake ti nga unaui Krais, nga amuke na nga tae ti tenen na
ssg	waliko, na laha kak saxuti ma aile halialu nga ma ti kawatan
ssg	tenen tenen liai tunahi nga ti leili taun lialun. Nga kak ukek
ssg	nake leilon ti nga tae, nga se pono wanen.
ssg	Jises mat ti ukei kahi saun lialun ti kako lehe i awai kako ti
ssg	saun ma namil lialun ti seilon ti aope ie. I onoteni hawane
ssg	namili tel Tamakako Haeu.
ssg	Jeims, Pita ma Jon, tesol masiwi tapein ti teka kahikahi Jises,
ssg	lato paxai tioi ka Haeu hani nga teik puasain tuah ien. Lato
ssg	teini minamili Banabas, kolakol ka amite ailele puasain
ssg	tenenawe. Ape amite aile tenen namil masin, amili aile puasain
ssg	ien leili teka kumahe Ju ape lato puas tatale kapi teka Ju.
ssg	Salangawe kakaiak masin, Haeu xinotimu tenen namil hani Abraham
ssg	imat. Aile ape tesol nauna ti i hani Moses haniakako teka Ju 430
ssg	ahang imuh, i kum pon xaxaweniai tetenen namili Haeu. Aile ape
ssg	nauna ti Moses i kum pon xaputiai waliko ti hoi Haeu kakanewen
ssg	Tesol seilon ti hakalalai meng solian ti Jises, laha puas eliel
ssg	itiniai namilomuto. Tuahe kumahe laha ailele ti solian ti amuto.
ssg	Pahalaha amuto siawa tetak lehe amuto hong usi nonoa laha.
ssg	Tuahe nake ati kako kahikahi Jises Krais, nga soh ka amuto kum
ssg	usi kakain tenen ti kumahe nga hahanau amuto. Haeu axi kawatan
ssg	hani tuahe tel na seilon kakaian i hahataxina amuto.
ssg	Teteka laha usiusi ailei saun tenen ien kumahe laha usi hahatapo
ssg	lawe nauna ti Moses. Pahalaha amuto usiwa tenen saun ien lehe
ssg	laha sameni aliake laha ti puli teka Ju liai ka amuto hong
ssg	Teka kahikahi Jises Krais ti Epesus, ti imat amuto masin seilon
ssg	tenen maten nake amuto kum hani Holi Spirit kapiti amuto. Amuto
ssg	tahi kakai Haeu ma aile hakila saun lialun.
ssg	Kalak nga tel seilon naun ti lawe seilon ti Haeu, i hani nga
ssg	kaxi haniai teka kumahe Ju sale lawe waliko solian ti Krais
ssg	hahani teka seilon tetan. Tesol waliko solian ien se tuah wanen,
ssg	seilon kum pon kolongenian.
ssg	Teka seilon ien laha apeseniai teka seilon ti Haeu ailei puasan
ssg	lehe laha hukuma hetekie hahitake Krais ape namilolaha tetan i
ssg	Nga kak ukek nake seilon ti he xewan laha aile waliko tenen
ssg	mewenae solian, sawisawin ma salan.
ssg	Haeu hani kako tenen nauna i ukek, “Hong tamaniwa kakai tamam
ssg	ma tinam ape aile hasolia haniwa lalu.” Tetenen nauna ien Haeu
ssg	hani kako hetekie kakaian i ukek,
ssg	Haeu tioi ka pahak wanen nga paxai amuto nake nga waheni hawane
ssg	amuto hanowi ti Jises Krais.
ssg	i kum aka kongini tesol totone Haeu.
ssg	Namilok wanen hakaui Timoti hani kapimuto tataen na nga tioiwa
ssg	waliko tenen na i sohot hani nga ie.
ssg	Tesol soliai akikik ti Krais, tu xox tatalewa usiai Jises tel
ssg	Masiwi. Nga waheni amuto ma pahak wanen paxaiamuto. Nga sameni
ssg	ma amuke hawane amuto nake soliai puasamuto i kola ani pupuasak.
ssg	Epapras, tel soliai tuaumite ti ailei puase Krais, i hanauen
ssg	amuto tesol waliko ien. I puas alua hahawane wasolamuto ukei
ssg	Masin pata ti i wahai hani leili hepekeun, amuto akeni haxoxoa
ssg	namilomuto ti Krais lehe xoxoi namilomuto i kui ahe ti waliko
ssg	amite hanauen amuto. Ape amuto kak kemulik tatale haniwa Haeu ti
ssg	lalape waliko i aile hahani amuto.
ssg	Lomuto kum lilialu hani seilon liai. Na seilon aile waliko tenen
ssg	lialun hani amuto, oxoxiwa i ti kawatan ti lialui woun ien.
ssg	Masin ti Jises tel Masiwi oxoxi amuto ti kawatan ti lialui
ssg	woumuto, tin amuto oxoxiwa teka liai ti kawatan ti saun lialun
ssg	Honewa Akipus aile tinami hatapoa tenen puasain tel Masiwi Haeu
ssg	Laha tohongi lali konginiamite ti kaxi haniai teka kumahe Ju ka
ssg	Haeu pahan i awai laha ti kawatan ti lialui woulaha. Ti laha
ssg	aile ukek ien, laha tua palahi aheheke saun lialun ti laha
ssg	ailele. Aile ape ti lengei Haeu, imuh i axi laha kawatan.
ssg	Na amuto aile ukek ien, teka laha kum soh ti Krais laha paxai
ssg	waheni saun ti amuto ape laha hong amuto. Na amuto puas ti
ssg	ngahati aliakeamuto, amuto kum hakawata seilon liai.
ssg	Amite kamei Haeu, tetel i haewia hawane leilokako, ti aile
ssg	hasohotuamuto seilon sawisawin tenen i amuke. Amite kamei Haeu
ssg	hualiamuto lehe amuto salini tatale hatesol waliko tenen lialun
ssg	waxi tap tel pon tieniamuto ti tenen na waliko tataen ti Jises
ssg	tel Masiwi ti kako aliama.
ssg	Aile ape teteka laha kum soh waliko tenen salan ti Jises Krais
ssg	ape laha amuke ailei saun lialun, Haeu tieni laha ma axi laha
ssg	Hina seilon laha sel ti saun tenen ien ape laha to aile
ssg	kakapitini kakain tenen tap pupuasan.
ssg	Tuahe Haeu awai teka hehin ti kawatan ti lialui woulaha na laha
ssg	hehin tenen tinawi, na namilolaha xoxoan tetan, laha waheni
ssg	seilon liai, laha hani hatapo Haeu tupualaha hetekie saun tenen
ssg	Lawe waliko ti Haeu tanomi se solian, kako kum wawatakai na
ssg	tenen, waxi amukewa ma kak kemulik haniwa i.
ssg	Teka kahikahi Krais, aile aluiniwa ma kahui haponowiawa teka
ssg	masiwi ti neini hasoliaiamuto, hanauamuto ma ti kaxi haniamuto
ssg	meng solian ti Jises Krais.
ssg	Timoti, ngahati hasoliawa hatesol waliko ti Haeu hani o
ssg	ngahatian. Kum tutuai teka ailei kakain tenen tap pupuasan,
ssg	tetenen i teheni axe Haeu ma i pahoxai kakain salan tetan. Laha
ssg	namiloi ukek laha pamu anesoan tuahe tetenen ti laha hahanau
ssg	Namiloi kapitiniwa Jises Krais masin ti nga hanauen o ti nga
ssg	kaxi ahuhuti meng solian tetan. I tel kahi nati David tel
ssg	masiwi. I xahat aliawen ti matean.
ssg	Laha kum aile kola wawahen hani seilon liai, pahalaha kum is
ssg	hasawiai wasolalaha kapi seilon, misahi putini seilon liai, laha
ssg	usi isialaha ti ailei saun lialun, molei seilon liai ma laha
ssg	watakai ailei saun solian.
ssg	Puki o kanipetiwa i nake i pahoxai hawane meng solian ti Jises
ssg	Tin laha pon hanaualato sale tahiai isialato ti ailei saun
ssg	lialun lehe lato aile hawane saun solian wanen. Na i sohot ukek,
ssg	teka hehin uluha soli hawane ti ngahatiai tonalato, lato hong
ssg	usi kakai axoalato ma aile hasolia hani seilon liai. Na lato
ssg	puas usi hatapo tesol nauna ie, tap tel seilon i pon kak
ssg	Tin amili hakau amuam haniwa Apia i masin tel tuamili, hetekie
ssg	Akipus tel i haeliel hawane kaxiai meng solian ti Jises ma tin
ssg	haniwa teka kahikahi Jises liai, teteka lawe laha apupuha leili
ssg	Tin Haeu tai kaakane tel na engel ukek,
ssg	atengi tataen nga hanawa teka seilon laha pahoxai o
ssg	Ti aweisal tewau ien Jises oxoxi teka laha mamata hawane na laha
ssg	mat ape mataualaha to titinoi laha ti hatehu totonalaha.
ssg	“Aope ie Haeu kaakane amuto.
ssg	Tel masiwi ti kako ien, i ilameni tioi lawe waliko tenen kako
ssg	tae ti usiai namili Haeu nake puki i tunahiwen totohong hanowi
ssg	kako, tetenen ti haputai seilon hani saun lialun. Tuahe i tai
ssg	hongeni ailei tenen na waliko lialun.
ssg	Haeu lawe i aile waliko sawisawin. I kum pax akulai soliai
ssg	puasamuto ma wawahen ti amuto kola hahani i, hetekie huhual ti
ssg	amuto hahani teka kahikahi Krais liai.
ssg	Masin ti Haeu kakanewen tel Natun leili teik pepaun, i ukek,
ssg	teka Israel ma teka Juda.
ssg	Masin ti tesol saun ti nuhi hauniai seilon, i tuahe saun ti
ssg	hauniai melal ti tupui seilon. Tesol nauna ti Moses sale an ma
ssg	unum tin masin ien. Tesol saun ien laha aile atengi taen ti Haeu
ssg	haniwa tenen aweisal haun ti hukuminiai seilon hani kapin.
ssg	Aile ape nga kakane o, ‘Nga ie ti ailei waliko ti paham.
ssg	Kako tioi ka Haeu kakawen ukek,
ssg	Xoxoi namili Abraham ma Sara ti Haeu, lalu tan tel akaik kalak
ssg	lalu salaimat kasiawen a Sara i hehin tenen lieheh. Abraham soh
ssg	hawane ka Haeu aile hapoponowi waliko ti i kakawen.
ssg	Haeu amuke lato hatesol nake lato soh tetan. Tuahe lokon ti lato
ssg	tutuen he tehu pon ie, tap tel ti lato kewen waliko ti Haeu
ssg	Tuahe amuto, sale xohiamuto hani Haeu pate liai tenen wanen.
ssg	Amuto hanowi ka amuto nahih hani tehu Maunt Saion, tehu
ssg	Jerusalem haun, tetehu taon ti Haeu tel pate pohen. Ien masin ka
ssg	amuto kapi Haeu ti tesol tonan. Ti ien kilan kilan wanen engel
ssg	Hong usiwa teka masiwi ti amuto laha neneini amuto ti aweisali
ssg	Haeu. Ailewa waliko ti laha kakane amuto ailean. Nameniwa ka
ssg	imuh Haeu paxai kolongeni puasalaha ti ngahatiamuto. Hong
ssg	tamaniwa kakaialaha lehe laha aile amuke puasalaha. Na tap, i
ssg	hakawata tialaha ape amuto kum tunahi solian tetan.
ssg	Lengelenge i kum hasohotu uke saun solian ti Haeu pahan.
ssg	Aile ape paxai tioiwa ka xoxoi namili Abraham hani Haeu ma
ssg	waliko ti i aile, lalu puas hukuma. Ti sale pupuasan i kola ka
ssg	xoxoi namilon ti Haeu i poponowi hawane.
ssg	“Haeu namiloi watakai teka seilon ti hanasanas,
ssg	Aile ape na amuto aile saun lialun ma talesi wasolamuto, amuto
ssg	kak hasawi hetekiewa tatahan he tiamuto. Ape amuto lotu he
ssg	huhualawa. Na amuto aile ukek ien, Haeu haewia leilomuto hetekie
ssg	tupuamuto. Haeu hong teka laha aile usi saun tenen pahan na laha
ssg	Masin ti tel kuluiai kakai Haeu kakawen,
ssg	Haeu tel Masiwi pahan amuto paxai tioiwa ka amuto hahitake
ssg	masiwi tenen tenen ti tehu pon itan ie.
ssg	Aile kewak ien nake Haeu tel Masiwi
ssg	Nga kakak kawatan tetenen laha axi amuto nake amuto kahikahi
ssg	Krais. Na i sohot hani amuto, kum hihienake. Kak kemulik haniwa
ssg	Haeu ti laha axai amuto kahikahi Krais.
ssg	Kako papakata kapi Krais, aile ape ti puki pohen i hani kako
ssg	lawe waliko ti hualiakako lehe totonakako i soli ma kako aile
ssg	usi saun tetenen Haeu pahan. Lalape axan ma soliaian i itiniwen
ssg	Tuahe teka engel kum sului laha hani Haeu tel Masiwi kalak lato
ssg	Pahak amuto aile tatalewa waliko ti Haeu waheni lehe waxi
ssg	pakataiamuto kapi Jises Krais tel Masiwi ma awaiakako i xox ahe
ssg	ape tin i axi halapa soliaian hani amuto.
ssg	teteka amuto tahi waxainiwen nenein ti Satan.
ssg	Seilon teka laha to ailele saun lialun, laha xaputi nauna ti
ssg	Haeu nake saun lialun i ahuxai nauna tetan.
ssg	Haeu kolamu wawahen wanen imat ti kako waheni i. I aile ukek ien
ssg	ti i talo tel Natun mat ukei kawatan ti lialui woi lawe seilon.
ssg	Lawe waliko seilon aile ti i pahoxai Haeu se saun lialun. Tuahe
ssg	kumahe lawe saun lialun i aile laha sohot hanowi seilon maten,
ssg	teteka ti Holi Spirit kum kapiti laha ape laha selaia ti Haeu.
ssg	Masin Demetrius, tetel teka kahikahi Krais kak sasameni nake i
ssg	aile usiusi kakain salan ti Haeu. Nga tin nga ukek i seilon
ssg	sawisawin ape o tioi lawe nga kakaxi kakain salan.
ssg	Haeu hatakei hani Jises Krais waliko ti he teik pepa ie lehe i
ssg	kola hani teka laha soh tetan waliko ti lehe i sohot. Aile ape i
ssg	talo tel engelaun kola haniak nga Jon, tel unauan.
ssg	Saka amuto kau lungei tatale kawatan tenen tenen ti seilon hani
ssg	amuto nake amuto kahikahik. Saka amuto kum aka lioi puasamuto.
ssg	ti i put ape i takel wikawika.’
ssg	Tin 24 totoan tuah liai kakalini i hetekie 24 masiwi toto ien.
ssg	Puxuaulato papaxaxun ma patulato hin tah tenen ani gol.
ssg	Ti tok sipsip uluha tosewa tehu papakat liai, nga hong tel
ssg	tapeinan ti tetesol hinalo seilon i ukek, “Kiliwama!”
ssg	“Haeu tel Tamakaha, tetel i toto he tehu totoan tuah
ssg	Muhin, tesol tepanim huhua engel lato akekeni suhusuh, lato
ssg	Muhin nga ningahi tel engel liai pate pohen i momosulih tesol
ssg	tone Haeu. I puxupuxua leili maun hetekie tehu poto onote patun.
ssg	Kawan kamakam hanowi xame alon a aen masin kuku na i xekexek.
ssg	Taen ien tetesol 24 masiwi lato toto he tesol totoan tuah
ssg	mateiwai Haeu, lato lokuha lakua hani itan ape lotui Haeu.
ssg	I kola lalape pohen ma soliai nenein tetan.
ssg	Kilan wanen seilon lotui i, tuahe teka seilon ti Haeu kum aile
ssg	ukek ien. Laha teteka Haeu tai konginiwen axalaha imat ti i
ssg	tanomi lawe waliko lehe laha uke tonain kapin ti tap tahi
ssg	tapoan. Laha uke tenen tonain ien nake ti laha telei tok sipsip
ssg	uluha, i mat ukei kawatan ti lialui woi seilon.
ssg	Imuh nga ningahi tel seilon toto he teik maun papaxaxun. Tanoman
ssg	masin ka i tel Nati Seilon. He patun teik tah ani gol ma i
ssg	akekeni tea pole pate angian.
ssg	“Haeu, tel sawisawin tapein, o hoi liai ti imat ma aope.
ssg	Muhin tel engel kapiti namilok lehe nga ningahi waliko ti i
ssg	sosohot he lohong. Ti ien tel hehin heihoi tok manihuh kakan
ssg	tumun kalimen, totok i ahutama itax. Patun tepanim huohu ma
ssg	huopanim sulaun. Hatehu tupuan hina ax taian tenen i sosoxeni
ssg	ti hamasamas ti teka Babilon.”
ssg	Muhin nga ningahi tel engel pate pohen akeni lauti tehu pot
ssg	lalap pate kawatan. I hok towi hani itax ape i ukek,
ssg	nake laha masin tel hehin weli ailei saun lialun.
ssg	Ti nga hongoa, nga lokuha lakua hani itan lotuian tuahe i kakane
ssg	nga, “Kum ailele ukek ien! Haeu tetel ala o lotui. Nga tuahe
ssg	unaui Haeu masin o ma teka akikikalu ti Krais, teteka laha tu
ssg	xoxox usiai kakain salan tetan. Na seilon hong auni tenen kakain
ssg	ien, lawe waliko ti laha kaxi ahuhuti se kakain salan i ahuma ti
ssg	Ape tenen kinax ahuma ti tehu totoan tuah ti tone Haeu, i kak
ssg	eliel ukek, “Hongoa! Tataen ie ahua, Haeu aile tonan kapi teka
ssg	seilon tetan ape i to hamalum kapi laha. I neini laha ape laha
ssg	Tap wanen ipong leili tehu taon. Lato kum hapuasa tenen na
ssg	kamaialato. Tin tap pupuase kamai alon nake puki Haeu tel Masiwi
ssg	se haxewaialato. Ape nenein ti lato tap tahi tapoan.
