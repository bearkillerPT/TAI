gul	Dis yah de people wa dey write down say been kin ta Jedus
gul	Christ, fom way back ta Abraham time. Jedus come out fom King
gul	David fambly, an King David come out fom Abraham fambly.
gul	Dey tell King Herod say, “E gwine be bon een Betlem town een
gul	Judea. Cause de prophet write say,
gul	John been de man wa de prophet Isaiah beena taak bout wen e say,
gul	Jedus tell de Debil say, “Dey done write down noda ting een
gul	God Book, say, ‘Mus dohn try fa test de Lawd ya God.’ ”
gul	cause God da rule oba um.
gul	“Ef anybody aagy wid one ob oona an e da cyaa ya ta
gul	courthouse, den ya mus try fa settle wid um fo ya git dey. Cause
gul	ef ya git ta de courthouse, e gwine han ya oba ta de jedge. An
gul	de jedge, e gwine han ya oba ta de police, an dey gwine chunk ya
gul	Bot wen ya da pray, ya mus go eenta ya room. Ya mus shet de door
gul	an pray ta ya Fada God wa dey een heaben weh ya cyahn shim. Ya
gul	Fada da see all wa ya da do, eben wen nobody else ain shim. An e
gul	An fa true, ain nary one ob oona kin lib a bit longa cause e da
gul	Wen dat day come, plenty people gwine tell me say, ‘Lawd,
gul	Lawd! Een ya name we done beena tell people wa God say, ainty?
gul	Een ya name, we done beena dribe out ebil sperit an do plenty
gul	One oda man wa beena gone long wid Jedus, e tell Jedus say,
gul	“Sah, A gwine folla ya, bot fus leh me go an bury me fada.”
gul	“Ain nobody gwine cut piece fom nyew closs wa ain neba been
gul	wash fa shrink, an nyuse um fa patch e ole cloes, cause wen de
gul	patch shrink e gwine pull, an den de teah gwine be eben wossa.
gul	Steada dat, oona mus go ta de Israel people, wa same like sheep
gul	A come fa ton de son ginst e fada, de daughta ginst e modda. A
gul	come fa ton de daughta-een-law ginst e moda-een-law.
gul	Jedus know dey da plan fa kill um, so e gone way fom dey. An a
gul	whole heapa people beena folla um, an e heal all dem wa been
gul	De poson wa good, e da pile op good ting een e haat, an dat mek
gul	um do good ting. Bot de bad poson, e da pile op ebil ting een e
gul	haat, an dat da mek um do bad ting.
gul	Dis hoccome A tell um paable. A tell um so dat dey kin look, bot
gul	eben dough dey look, dey ain gwine see. Dey kin yeh, bot dey ain
gul	gwine yeh fa true, needa ondastan.
gul	Now de mustard seed de leeleetles seed ob all, stillyet wen e
gul	grow, e git big mo den all de oda plant dem een de gyaaden. E da
gul	ton ta a tree, so dat de bod dem come an mek nes pon e limb.”
gul	Ain dis de capenta boy? Ain Mary e modda an ain James, Joseph,
gul	Simon an Judas dem e broda?
gul	So late een de night, sometime atta shree o’clock, Jedus gone
gul	out ta e ciple dem. E beena waak pontop de wata.
gul	Peter aks Jedus fa splain ta um wa dat paable mean.
gul	De people wa da lib now, dey wickity an dey ain bleebe pon God!
gul	Oona da aks fa a sign fa show dat God sen me. A da tell oona fa
gul	true, A ain gwine show no sign cep fa de sign ob de prophet
gul	Peter tell Jedus say, “Lawd, e a good ting we dey yah! Ef ya
gul	wahn, A gwine mek shree bush aaba oba yah, one fa ya, one fa
gul	Jedus say, “A da tell oona fa true, cep oona change oona way
gul	an come fa be like leetle chullun, oona ain neba gwine be wid
gul	Den de king hab um call een dat saabant wa e been fagib. E tell
gul	um say, ‘Ya wickity saabant! A been say ya ain haffa pay back
gul	de money wa ya owe me, cause ya beg me.
gul	Wen de ciple dem yeh wa Jedus say, dey been stonish an dey aks
gul	um say, “Ef dat so e stan, ain nobody gwine be sabe, ainty?”
gul	Dey ansa say, “We gwine be able fa do um.”
gul	De bline people an dem wa cripple op, dey come ta Jedus dey een
gul	God House, an e mek um well.
gul	Bot wen de faama dem see de owna son, dey tell one noda say,
gul	‘Dat de son wa dis propaty yah gwine be lef ta. Leh we kill
gul	um, so dat de propaty gwine come ta we.’
gul	Den dey aks Jedus say, “Well den, tell we wa ya tink. E right,
gul	coddin ta we Law, fa pay tax ta de Roman rula Caesar?”
gul	Jedus say, “Den hoccome God Sperit mek David call um
gul	Oona jes like bline people wa da show oda bline people de road!
gul	Oona da tek cyah fa pull de leeleetle fly outta ya drink bot
gul	Dey gwine tell de Good Nyews bout God rule all oba de wol, so
gul	dat all people gwine git de chance fa yeh. An den de end gwine
gul	Oona mus ondastan dat ef de man wa own a house know wen de tief
gul	gwine come ta um een de night, dat man ain gwine sleep. E gwine
gul	stay wide wake an e ain gwine leh de tief broke eenta e house an
gul	E bossman ansa say, ‘Ya done good. Ya a good wokman wa true ta
gul	e bossman! Cause A able fa trus ya fa do a leetle job, now A
gul	gwine gii ya chaage oba plenty big ting. Come hab a good time
gul	Dey beena study dey head fa figga out how fa grab hole ta Jedus
gul	an kill um dout nobody find out bout um.
gul	Bot atta A git op fom mongst de dead an lib gin, A gwine go ta
gul	Now Peter beena folla long hine Jedus bot e ain git close ta um.
gul	E folla long right ta de head man yaad. Den e gone eenta de yaad
gul	an seddown wid de gyaad dem fa see wa gwine happen.
gul	So den, wa de prophet Jeremiah been say, dat so e happen. E been
gul	say, “Dey tek de tirty silba coin wa some de Israel people
gul	Den de sodja dem gii Jedus wine wa dey been mix wid gall. Bot
gul	wen Jedus taste um, e ain drink um.
gul	Dey tell um say, “Sah, we memba wen dat man wa ain taak true
gul	been dey wid we, e been say, ‘Atta shree day, A gwine git op
gul	fom mongst de dead an lib gin.’
gul	‘Oona mus cleah de road weh de Lawd gwine come shru.
gul	Jedus gone ta de ooman an tek e han, hep um fa git op. Same
gul	time, de feba gone. An de ooman fix sompin fa dem fa nyam an gim.
gul	Atta wile, Jedus an e ciple dem beena nyam ta Levi house. A
gul	heapa people beena nyam wid um. Dey been dem wa geda tax an oda
gul	Jew people wa de leada dem hole cheap cause dey ain keep all de
gul	Jew Law. A heapa dem beena waak long wid Jedus.
gul	An e gim powa fa dribe de ebil sperit dem outta people.
gul	Jedus say, “Oona wa got yea fa yeh, oona mus yeh wa A da
gul	Dat same ebenin time dey wen de sun beena lean fa down, Jedus
gul	tell e ciple dem say, “Leh we cross oba de wata ta de oda side
gul	An one man name Jairus come dey. E been a leada een de Jew
gul	meetin house. Wen e see Jedus, e come kneel down fo um.
gul	E call e tweb ciple dem togeda an tell um fa go out ta de
gul	willage dem roun bout dey. E sen um out two by two an e gim powa
gul	fa dribe out ebil sperit.
gul	Wen Jedus git outta de boat, e see dis big crowd ob people da
gul	wait fa um dey. Jedus been too saary fa dem, cause dey been like
gul	sheep wa ain got no shephud fa mind um. So den Jedus staat fa
gul	laan dem people plenty ting.
gul	An wen dey buy ting een de maakut, dey neba nyam um cepin dey
gul	wash dey han dat way. An dey beena do plenty oda ting wa dey ole
gul	people been laan de Jew people fa do, like fa wash cup an pot an
gul	So den, Jedus tell dat ooman say, “Cause ya ansa so good, ya
gul	kin go back home now. De ebil sperit done come out fom eenside
gul	Dey ansa say, “Dey been tweb basket.”
gul	Jes den de ciple dem look roun quick, bot dey ain see nobody dey
gul	Jedus seddown, an e call de tweb ciple dem. E tell um say, “Ef
gul	one ob oona wahn fa be oona big leada, e haffa pit esef las, an
gul	e haffa saab all ob oona.”
gul	Some people come bring chullun ta Jedus fa hab um pit e han pon
gul	dey head fa bless um. Bot e ciple dem buke de people, tell um
gul	dey ain oughta bodda Jedus so.
gul	Wen de oda ten ciple yeh bout dat, dey been too bex at James an
gul	John cause ob wa dey been aks Jedus fa do fa um.
gul	An e ciple dem yeh Jedus say dat ta dat tree.
gul	Den Jedus tell um say, “Oona know wa dat man wa own de gyaaden
gul	gwine do? E gwine come kill dem faama, an e gwine hire oda faama
gul	fa tek cyah ob de gyaaden.
gul	De Jew Law teacha tell Jedus, “Teacha, ya done ansa scraight!
gul	Ya done tell de trute wen ya say de Lawd de onliest God. Dey ain
gul	Some man gwine han oba dey own broda ta people wa gwine kill um.
gul	Same fashion, some fada gwine han oba dey chullun ta people wa
gul	gwine kill um. Chullun gwine fight dey own fada an modda, han um
gul	oba ta people fa leh dem kill um.
gul	Some ob de people dey git bex. Dey say ta one noda, “Hoccome
gul	dis ooman done waste de spensiz ointment like dat?
gul	Jedus an e ciple reach one place wa name Gethsemane. Jedus tell
gul	um say, “Oona seddown yah. A gwine go fa pray.”
gul	Bot Jedus neba say a mumblin wod. De head man ob de priest dem
gul	keep on da quizzit um. E aks um say, “Ya de Messiah, de Son ob
gul	de God we praise? Tell we.”
gul	De people holla mo louda say, “Kill um. Nail um pon de
gul	E been de Preparation Day. Dat de day wen de Jew people git
gul	ready fa dey Woshup Day. An e been jes a leetle bit fo de sun
gul	A da write fa mek ya know all de trute consaanin dem ting wa dey
gul	done laan ya, fa leh ya know dat all dis wa dey laan ya bout
gul	Jedus gwine hab tority faeba oba de fambly ob Jacob. E gwine
gul	rule oba um faeba an eba!”
gul	Me chile, dey gwine call ya de prophet wa taak fa de Mos High
gul	Atta de shephud shim, dey done tell ebrybody bout de chile. Dey
gul	tell um all wa de angel done say consaanin um.
gul	Dey beena tink Jedus gone long een de crowd. Dey done trabel all
gul	day, an den dey find out dat e ain been dey. Dey saach fa um
gul	mongst dey fambly an dey fren.
gul	E tell um say, “Mus dohn fight fa tek people money. Needa, mus
gul	dohn lie on people fa git money. Mus be sattify wid de pay oona
gul	De Debil tek Jedus op a high place an show um all de country een
gul	An Jedus say, “A da tell oona fa true, ain no prophet wa eba
gul	Wen Simon Peter see dat, e git down pon e knee fo Jedus, tell um
gul	say, “Lawd, mus go way fom me, cause A a sinna man!”
gul	An nobody gwine tek ole bottle an pit een nyew wine wa still da
gul	wok. Cause ef e do dat wiles de nyew wine da wok, dat wine gwine
gul	buss open de ole bottle. De wine gwine waste an de bottle gwine
gul	Oona bless fa true, wen people hate oona,
gul	How ya gwine tell ya broda say, ‘Broda, leh me tek dat leetle
gul	splinta out ya eye,’ wen ya ain eben pay no mind ta de big log
gul	een ya own eye? Oona hypicrit! Fus mus tek de big log outta ya
gul	own eye. Den ya kin see plain fa tek dat leetle splinta outta ya
gul	So Jedus ansa dem wa John sen, say, “Mus go back, tell John wa
gul	oona done see an wa oona done yeh. De people wa been bline, dey
gul	kin see. De cripple op people da waak. Dem wa hab leposy, dey
gul	git clean. De deef people able fa yeh, an dem wa done dead git
gul	op an lib gin. An de po people da yeh de Good Nyews.
gul	Jedus tell um, “Ya done jedge right.”
gul	Jedus ansa um say, “Dem wa yeh God wod an do wa e say, dem me
gul	Jedus aks de people say, “Who dat done tetch me?”
gul	De ciple dem mek de people all seddown like how Jedus tell um fa
gul	All de people been stonish fa see de great powa ob God.
gul	Mus heal de sick een dat town, an mus tell de people dey, say,
gul	‘Time fa God fa rule oba oona da come.’
gul	Jedus tell um say, “Mus go an do de same.”
gul	Jedus beena dribe out a ebil sperit fom a man. Cause ob dat
gul	sperit, de man ain been able fa taak. Wen Jedus mek de ebil
gul	sperit come outta dat man, de man staat fa taak. All de people
gul	“E gwine be a haad time fa oona Pharisee! Cause oona lob fa
gul	seddown een de bes seat een de Jew meetin house so people kin
gul	see oona. An wen oona een de maakut, oona lob fa dem fa hail
gul	oona fa sho ebrybody dat oona sompin special.
gul	E tink say, ‘A know wa fa do. A gwine teah down me ole baan an
gul	build um mo bigga. A gwine pit all me grain an ting een dey.
gul	“De wokman dat know wa e bossman wahn um fa do, bot e ain git
gul	esef ready an e ain do um, e gwine git whip good fashion.
gul	Wen Jedus tell um dis, wa e say mek all dem wa been ginst um
gul	shame. An all de oda res de people rejaice cause ob all de great
gul	Steada dat, wen dey eenbite ya ta de marry feas, go seddown een
gul	de back. Den wen de poson wa eenbite ya come ta ya, e gwine tell
gul	ya say, ‘Me fren, moob on op ta de front weh e mo betta.’
gul	All dem oda people dey een de marry feas gwine see dat ya git
gul	E say, “Sposin a hundud sheep blongst ta one ob oona. Ef one
gul	ob dem sheep git loss, wa ya fa do? Sho nuff, ya gwine lef de
gul	ninety-nine wa safe een de fiel, an ya gwine saach fa de one wa
gul	loss til ya find um, ainty?
gul	Bot we right fa feas an mek merry, cause ya broda done been
gul	dead, an now e da lib gin. E been loss, bot we done find um.’
gul	“Bot Abraham tell um say, ‘Ya broda dem hab de Book wa Moses
gul	an de prophet dem been write. Dem wod dey fa waan um. Leh um yeh
gul	Bot fo dis happen, e haffa suffa plenty ting, an de people wa
gul	lib taday ain gwine hab nottin fa do wid um.
gul	Bot Jedus call de chullun. E tell e ciple dem say, “Oona mus
gul	dohn stop de chullun. Leh um come ta me. Cause de people wa like
gul	dese chullun yah gwine hab God rule oba um.
gul	Jedus done gone eenta Jericho an beena pass shru dey.
gul	E tell um say, “Oona go ta de settlement wa dey head ob oona.
gul	Wen oona go eenta de settlement, oona gwine see one nyoung
gul	donkey dat dey done tie op dey. Nobody ain neba yet ride pon dat
gul	donkey. Mus ontie um an fetch um yah.
gul	Jedus tell de people one paable say, “One time one man plant
gul	some grapewine pon e faam. E hire some wokman fa tek cyah ob de
gul	faam an den e gone way ta noda country, an e stay dey a long
gul	All seben broda done marry dat ooman. So den, tell we, wen de
gul	time come wen de dead people gwine git op fom mongst de dead an
gul	lib gin, who dat gwine hab dat ooman fa e wife?”
gul	Dat de time dey wen oona gwine hab good chance fa tell de people
gul	de true ting wa oona know bout me.
gul	So Judas gone off an taak ta de priest leada dem an dem offisa
gul	ob dem wa gyaad God House. Judas taak ta um bout how e kin hep
gul	Peter ansa Jedus say, “Lawd, A ready fa go wid ya ta de
gul	jailhouse, an fa dead wid ya too!”
gul	Atta bout one hour, noda man tell de people say, “Fa true, dis
gul	man yah been wid Jedus, cause e come fom Galilee too.”
gul	E tell um say, “Oona done bring dis man yah ta me, tell me dat
gul	e da stir op de people, pit wod een dey yea. Bot wen A quizzit
gul	um fo oona, A see dat e ain done none ob dem ting wa oona say e
gul	Den e beg Jedus say, “Jedus, please do, memba me wen ya come
gul	De two man beena taak bout all dem ting wa jes happen een
gul	Dey beena wonda an dey still ain know wa fa tink, cause wa dey
gul	see mek um so full op wid joy. Jedus aks um say, “Oona hab
gul	Moses bring we de Law, bot Jedus Christ de one wa bring we God
gul	blessin an mek we know wa true.
gul	One ob dem two people wa yeh wa John say an gone wid Jedus been
gul	name Andrew, de broda ob Simon Peter.
gul	So Jedus tek some rope an mek a whip, an e dribe um all outta
gul	God House, long wid de sheep an de cow dem. Den e ton oba de
gul	table dem weh people beena change money an e scatta dey coin.
gul	God been mek de light ob trute come eenta de wol, bot people
gul	like de daak steada de light cause dey keep on da do ebil ting.
gul	Dat so de jedgiment stan.
gul	We fada Jacob gii we dis well. Jacob an e son dem an e flock
gul	beena come yah ta dis well fa drink wata. Ya da tell me dat ya
gul	So wen de people ob Samaria come ta Jedus, dey beg um fa stay
gul	wid um. An e stay dey two day.
gul	De man wa Jedus been mek well ain know who dat been, cause dey
gul	been a heapa people dey, an Jedus done slip way.
gul	Bot A know oona. A know oona ain lob God een oona haat.
gul	Wen de people dem ain see Jedus needa e ciple dem dey, dey git
gul	eenta de boat dem an gone fa look fa Jedus een Capernaum.
gul	Jedus tell um say, “A da tell oona fa true. Ef oona ain nyam
gul	de body ob de Man wa Come fom God an drink e blood, oona ain
gul	De Jew leada dem beena look fa Jedus dey. Dey beena aks de
gul	people fa um say, “Weh dat man dey?”
gul	Some people een de crowd yeh wa Jedus say an dey say, “Fa
gul	true, dis man yah de Prophet wa we beena look fa!”
gul	Jedus ansa um say, “Ain nobody yah fa stan fa me. Bot A da
gul	taak true, cause A know weh A come fom an weh A da gwine. Oona
gul	ain know weh A come fom an oona ain know weh A da gwine.
gul	A da tell oona jes dem true wod wa A yeh fom God. Stillyet, oona
gul	da try fa kill me. Abraham ain do nottin like dat.
gul	Some people ansa say, “Dat de man.” Bot oda people say,
gul	“No, dat ain de man. E jes fabor um.”
gul	Den dem Jew leada ansa say, “Ya done bon wid sin all roun ya.
gul	Ya da try fa laan we?” Den dey shrow de man outta de meetin
gul	An Jedus been dey. E beena waak een God House, een de side dey
gul	Bot de one wa da waak een de night time gwine stumble, cause e
gul	ain got no light een um.”
gul	Jedus haat been too hebby gin. E gone ta de tomb. Dat tomb been
gul	a cabe, a big rock wid a hole een um, an a stone been dey, da
gul	A whole heapa Jew people yeh say Jedus been dey een Bethany, so
gul	dey gone dey. Dey ain gone jes fa meet Jedus. Dey gone dey fa
gul	see Lazarus too, de man wa done dead an Jedus mek um git op fom
gul	De crowd ansa Jedus say, “We Law da say de Messiah ain gwine
gul	dead. E gwine lib faeba. Hoccome ya say e haffa happen dat dey
gul	gwine hice op de Man wa Come fom God? Who dat dis Man wa Come
gul	Wen Jedus come ta Simon Peter, Peter aks Jedus say, “Lawd, ya
gul	da come fa wash me foot?”
gul	An now A da gii oona a nyew chaage. Oona fa lob one noda. Same
gul	fashion A done lob oona, same fashion oona fa lob one noda.
gul	De one wa ain lob me ain gwine do wa A laan um fa do. Dem wod wa
gul	A da laan oona, dey ain me own wod. Dey de Fada wod wa e sen me
gul	Bot dey gwine do all dem ting ta oona cause oona done tek me
gul	name, cause dey ain know de One wa sen me.
gul	Same fashion, oona burden down now. Bot de time da come wen A
gul	gwine see oona gin, an dat gwine mek oona rejaice fa true. An
gul	ain nobody gwine be able fa tek dat joy way fom oona.
gul	A done sen dem eenta de wol, same like ya done sen me eenta de
gul	Peter ansa say, “No, A ain e ciple!”
gul	De sodja dem tek some sticky briah an mek a crown, an dey pit um
gul	pon Jedus head. Den dey pit a long purple robe pon um fa weah.
gul	an dey shrow dice fa see who gwine git um.”
gul	Stillyet dey ain ondastan wa done been write een God Book, dat
gul	say dat Jedus haffa git op fom mongst de dead an lib gin.
gul	Simon Peter tell um say, “A da gwine fa fish.”
gul	Dis de ciple dat see an yeh all dem ting yah. E write um een dis
gul	book. An we know dat wa e write, dat true fa sho.
gul	So den, dey pick two man. Dey pick Joseph, wa dey call Barsabbas
gul	(dey call um Justus too), an dey pick Matthias.
gul	an dey gwine tell people wa A tell um fa say.
gul	an e body ain eben staat fa rot.’
gul	De man wa jes git heal beena hole on ta Peter an John, an all de
gul	people been stonish. Dey ron ta weh de man been wid Peter an
gul	John een de place dey call Solomon Piza.
gul	Ain nobody bot Jedus able fa sabe people. Een all de wol ain
gul	nobody else, no oda name dat God gii ta people so dat we kin git
gul	an dey gii dat money ta de postle dem, an de postle dem beena
gul	share de money, gim ta de people wensoneba dey need um.
gul	Jes den a man come een an tell um say, “Look yah! Dem man wa
gul	oona done pit een de jailhouse, dey da stanop oba dey een God
gul	House, da laan de people bout God!”
gul	So dem Jew wa been ginst Stephen, dey gone an find some oda man
gul	dem an pay um fa lie bout Stephen. Dey hab de man dem say, “We
gul	yeh dis man Stephen da taak bad ginst Moses an ginst God.”
gul	Moses been tink dat e bredren gwine ondastan dat God sen um fa
gul	hep um an set um free fom slabery. Bot dey ain ondastan bout dat.
gul	“Stillyet, God wa dey oba all de wol, an wa hab powa mo den
gul	all oda, e ain lib eenside house wa people mek. Jes like de
gul	prophet write, wen e say,
gul	Simon, wa beena wok root, bleebe pon Jedus, too. Atta Philip
gul	bactize um, e staat fa go long wid Philip ebryweh. De great
gul	miracle an de wondaful ting dem dat Philip beena do mek Simon
gul	Wiles dey beena gwine down de road, dey git ta a place wa hab
gul	wata. De Ethiopia leada aks Philip say, “Look yah, dey wata
gul	yah. Ain nottin fa stop ya fom bactize me, ainty?”
gul	Stillyet, Saul beena tell bout Jedus wid mo an mo powa. Wen e
gul	show fa true dat Jedus de Messiah, de Jew people een Damascus
gul	ain been able fa ansa um nottin.
gul	Den God angel dat beena taak ta Cornelius gone way. Cornelius
gul	call two ob e house saabant dem an one sodja wa been e right han
gul	Ebrybody fom ebry nation, ebrybody wa da woshup God an do wa
gul	Dat mek me memba wa de Lawd been say, ‘John bactize oona wid
gul	wata, bot God gwine bactize oona wid de Holy Sperit.’
gul	De people tell Rhoda say, “Ya crazy!” Bot e keep on da tell
gul	um dat e so. So dey say, “Dat mus be Peter angel dey.”
gul	“Oona, me people ob Israel, an all oona wa ain no Jew bot oona
gul	woshup God, all ob oona mus listen ta wa A gwine tell oona!
gul	A wahn fa mek oona know dat ebrybody wa bleebe pon Jedus, God da
gul	free um fom all dey sin dat Moses Law ain been able fa free oona
gul	One man been dey een Lystra dat ain neba been able fa waak. E
gul	foot been cripple op eba since e been bon.
gul	God ain mek no diffunce twix we Jew an dem dat ain Jew. We all
gul	haffa bleebe de same way. An cause dey bleebe, e tek way dey sin
gul	De Jerusalem choch people sen de man dem ta Antioch. Dey gone
gul	dey an geda all de choch people dey togeda an gim de letta.
gul	De gyal beena do dat same ting ebry day. Atta plenty day, Paul
gul	git burden down. E ton roun ta de slabe gyal an tell de ebil
gul	sperit eenside um say, “Een Jedus Christ name an by e powa, A
gul	da chaage ya fa come outta dis gyal.” Dat same time dey, de
gul	ebil sperit come outta de gyal an lef um.
gul	Bot dey ain find um dey, so dey drag out Jason an some oda
gul	Christian bredren, an dey tek um ta de city leada dem. Dem Jew
gul	an dem screet people beena holla say, “Dem man da mek trouble
gul	ebryweh. Now dey done come ta we city.
gul	So den, cause we God chullun, we ain oughta tink dat we people
gul	kin tek gole or silba or stone an mek sompin like God. No! God
gul	ain nottin like wa we kin mek, eben ef we know how fa mek um too
gul	Jurin dat time, one Jew man name Apollos come ta Ephesus. E been
gul	bon een Alexandria. Dat man know how fa taak too good, an e know
gul	all bout wa been write down een God Book.
gul	Bot dat same time, a ruckus come op mongst de people dey een
gul	Ephesus. Dey beena fight bout de Way ob de Lawd.
gul	Den Paul gone back opstair an broke de bread an nyam wid de
gul	people dey. An e taak ta um til day clean, an den e gone.
gul	Den we find a big boat dat been ready fa cross oba ta Phoenicia.
gul	So we git eenta de boat an sail way.
gul	Den dem people beena try fa kill Paul. Bot somebody gone an tell
gul	de commanda ob de Roman sodja dem, da say all de people een
gul	Jerusalem been een a ruckus.
gul	A ansa um say, ‘Lawd, dey know A nyuse fa gone fom one Jew
gul	meetin house ta de nex fa grab hole ta dem people dat bleebe pon
gul	ya. A nyuse fa chunk um een de jailhouse an beat um op.
gul	Bot Paul sista boy yeh bout dat plan, so e gone fa meet Paul
gul	eenside de place weh de sodja dem lib, an e tell Paul wa e been
gul	An de Jew dem too say dem same ting ginst Paul, an say dat dem
gul	Ef A done broke de law an A done sompin bad so dat A oughta
gul	dead, A ain gwine say oona mus dohn kill me. Bot ef wa dem
gul	people yah say ginst me ain true tall, nobody oughta han me oba
gul	ta um. A wahn ya fa tek me fa go fo Caesar.”
gul	“Dat hoccome A beena trabel ta Damascus. De leada dem ob de
gul	Jew priest dem been sen me dey wid letta dat show dey gii me de
gul	tority fa grab hole ta God people dey.
gul	Now we done been loss tommuch time, cause e done been atta de
gul	day wen de Jew people beena hab dey fast dat yeah, an de wata
gul	been too rough. So Paul waan de oda people een de boat.
gul	Atta ebrybody been nyam til dey sattify, dey shrow way all de
gul	wheat eenta de wata fa mek de big boat mo lighta.
gul	So dey cide pon a time fa come meet gin wid Paul. Wen de day
gul	come, plenty people, eben mo den been dey de fus time, geda
gul	togeda fa meet wid um een de place weh e beena stay. Paul taak
gul	fom maanin ta night, da splain ta um an da tell um all bout how
gul	God rule. E read de Law dat God been gii Moses, an dem ting dat
gul	de prophet dem been write, da try fa sho de people de trute bout
gul	An A da pray say God gwine mek a way fa me now fa come see oona,
gul	like A been wahn fa do all dis time, ef God gree.
gul	Some people da do good ting all de time. Dey wahn fa hab God gim
gul	praise an hona an life wa go on faeba. An God gwine gim dat life
gul	All people done sin an ain able fa do right nuff fa medja op ta
gul	Like dey write een God Book say, “A done mek ya fa be de fada
gul	ob a heapa nation.” Een God eye, Abraham we fada, an God de
gul	one Abraham trus. God de same God wa da mek people wa done dead
gul	git life gin. E jes gii de wod, an dem ting wa ain been dey een
gul	God sen de Law fa mek people ondastan mo bout how dey sin fa
gul	true. Bot wen people da sin mo, God da bless we mo an mo.
gul	De Law been stir we op fa do plenty bad ting we wickity haat
gul	tell we fa do. An dem bad ting wa we beena do, dey beena kill we.
gul	Dem people wa jes da do all de time wa dey sinful haat tell um
gul	fa do, dey ain able fa please God.
gul	“Cause we blongst ta ya, people da try fa kill we all de time.
gul	“De people wa ain me own people,
gul	Cause dey jes one God fa all people, an e da sabe de Jew people
gul	an de people wa ain Jew, all een de same way. Dey all blongst ta
gul	de same Lawd, an e da bless all dem tommuch wa da call pon um.
gul	So den, dat so e stan. De people ob Israel ain all find wa dey
gul	beena look fa. Jes dem wa God pick, dey find um. De oda res dem
gul	been bline ta de trute an ain ondastan.
gul	fom de haat ob Jacob chullun chullun.
gul	Wen people da rejaice, ya mus rejaice long wid um, an wen people
gul	saaful, ya mus be saaful long wid um too.
gul	Cause dat wa mek Christ dead an git op fa lib gin, fa mek um
gul	Lawd ob all people, dem wa done dead an dem wa ain dead yet.
gul	An dey write gin een God Book say,
gul	A know dat wen A come ta oona, A gwine come full op wid blessin
gul	wa Christ gii me fa oona.
gul	Gaius da tell oona hey. A da stay een e house an all de people
gul	ob de choch da meet een e house, too. Erastus, wa da keep de
gul	money fa de city, an we Christian broda Quartus da tell oona hey.
gul	God mek um so dat de people ob dis wol ain know um by dey own
gul	sense. God nyuse a foolish story fa sabe dem wa da bleebe pon um.
gul	Bot de poson wa leh God Sperit rule oba um, e able fa jedge all
gul	ting. Bot ain nobody kin jedge de poson wa hab God Sperit.
gul	People oughta know dat we Christ saabant, an God gii we chaage
gul	fa mek people know dem ting bout God dat people ain neba know.
gul	A done write een me letta ta oona, dat oona mus dohn hab nottin
gul	fa do wid people dat lib loose life.
gul	De wife ain hab no right fa say no ta e husban. E body blongst
gul	ta e husban. Same way so, de husban ain hab no right fa say no
gul	ta e wife. E body blongst ta e wife.
gul	Bot a marry man consaan esef wid ting ob dis wol, how e kin
gul	Dey write een de Law dat God gii Moses say, “Mus dohn tie op
gul	de ox mout so e ain able fa nyam wiles e da tread out de
gul	grain.” Now den, ain fa sake ob dem ox dat God say dat, ainty?
gul	An we mus dohn grumble, like some ob dem people beena do, an de
gul	An de ooman wa ain kiba e head wen e da pray or wen e da tell
gul	God wod, e ain hona e husban. E like dat ooman head shabe.
gul	Ef one ob oona hongry, leh um nyam een e own house, so dat wen
gul	oona geda togeda, oona ain gwine bring de Lawd jedgiment pon
gul	oonasef. Now bout dem oda bidness, A gwine chaage oona bout um
gul	Fa sho, all de people ain postle, ainty? Dey ain all prophet, an
gul	dey ain all teacha. Dey ain all got powa fa do miracle, ainty?
gul	Cause ob dat, de one wa da taak diffunt kind ob language wa
gul	people ain ondastan, e mus pray ta God fa mek um able fa splain
gul	Ef one ob oona tink e got de gif fa taak de wod wa God gim or ef
gul	e tink God Sperit da mek um able fa do some oda ob dem ting, dat
gul	one dey oughta know fa sho dat wa A da write yah, dat wa de Lawd
gul	De las enemy God gwine stroy gwine be det.
gul	“Det, tell me weh dat victory
gul	Ef dey somebody wa ain got no lob fa de Lawd, leh dey be a cuss
gul	Dat hoccome A done write oona dat letta. A ain been wahn fa come
gul	an hab me haat sad. De same people wa oughta mek me rejaice done
gul	mek me sad. Cause A know fa sho dat wen A rejaice, oona gwine
gul	Eben op ta taday, wensoneba dey da read de Law wa God gii Moses,
gul	A da tell oona, we ain neba gii op. An fa sho, we wahn fa go way
gul	fom dis body an go lib wid de Lawd.
gul	So A da taak ta oona now jes like oona me chullun. Open op ya
gul	haat ta we, like we own haat open ta oona!
gul	A been tell Titus dat A too heppy bout oona, an oona ain leh me
gul	down. We taak true ta oona all de time. Same way so, oona show
gul	dat wa we tell Titus bout oona, e true.
gul	Bot A da sen bredren yah ta oona now so dat me good wod bout
gul	oona hep ain gwine be jes empty taak, an oona gwine be ready wid
gul	wa oona wahn fa gii fa hep een dis wok, jes like A beena say.
gul	We ain taak bout de good wok wa oda people done do, wok wa ain
gul	paat ob wa God gii we fa do. Bot we wahn fa see oona trus een
gul	God mo an mo, so dat wiles oona da trus um mo an mo, we wok
gul	mongst oona gwine grow mo an mo.
gul	A been beat op wid a rod shree time. One time people done chunk
gul	stone at me, da try fa kill me. Shree time de boat A been on
gul	done git all smash op an sink eenta de wata. An dey been one
gul	time wen A been dey een de wata one whole day an one whole night.
gul	A scaid dat wen A come gin ta oona, God gwine mek me feel small
gul	fo oona. An A scaid A gwine weep fa plenty people wa beena sin,
gul	bot dey ain saary an dey ain change dey way. Dey ain lef off dey
gul	loose life an de bad sin dey beena do.
gul	Bot God bless me fa true. E pick me fom way back fo A been bon,
gul	A done dead wid Christ pon de cross. Now Christ de one wa da lib
gul	een me an gii me life. Now A da trus een God Son, wa lob me an
gul	gii e life fa me sake, an dat mek me lib de way A da lib.
gul	Jew an dem wa ain Jew, slabe an free man, man an ooman, all ob
gul	oona come fa be one een Jedus Christ.
gul	“Rejaice, oona wa ain able fa hab no chullun!
gul	People wahn fa woshup op ta idol, an dey hoodoo one noda. Dey
gul	hate one noda an fight one noda. Dey cobish dey neighba propaty
gul	an git mad op wid one noda. Dey da pit deysef head ob oda
gul	people. Dey wide op eenta group an ain gree wid one noda.
gul	Cause God lob we, e done cide fohan fa hab Jedus Christ come fa
gul	bring we ta um, so dat we gwine come fa be God own chullun, an
gul	Cause ob dat, oona wa ain Jew, oona oughta memba wa oona nyuse
gul	fa be. Oona mongst dem wa de Jew people call “people wa ain
gul	circumcise,” an dey call deysef “people wa been
gul	circumcise.” (Dat mean fa say dem man cut dey son dem fa show
gul	So den, A pray dat oona, togeda wid all de oda res ob God
gul	people, gwine hab powa fa ondastan hommuch Christ lob we fa
gul	true, how wide e lob, an how long, how high e lob, an how deep.
gul	Oona mus leh God Sperit change de way oona tink.
gul	So den, mus dohn do nottin foolish, bot ondastan wa de Lawd wahn
gul	So den, oona mus pit on all dat God got fa protec oona een de
gul	fight, so dat wen de day come dat ebil come ta oona fa true,
gul	oona gwine be able fa stanop an fight ginst all de ebil scheme
gul	ob de Debil. An long as de enemy come ginst oona, oona gwine
gul	keep on da fight um. Oona gwine still stanop ginst um.
gul	Wa dey da do fa mek trouble fa me ain matta ta me tall. Wa matta
gul	mos, dat dey da tell people bout Christ. Ef dey da tell bout um
gul	fa Christ sake, or ef dey da tell bout um fa dey own sake, A
gul	heppy fa true cause dey da tell bout Christ, an A gwine be too
gul	So dat, fa show hona ta de name ob Jedus,
gul	Now den, ef A been wahn fa pit me hope een dem ting, A able fa
gul	do dat fa sho. Ef somebody got a right fa tink e oughta pit e
gul	hope een wa people do ta dey body fa try fa show dat dey God
gul	people, A got a right fa tink dat way eben mo den dat one.
gul	A know how fa lib wen A ain got nuff fa mek um. An A know how fa
gul	lib wen A hab mo den A need. A done laan dis secret, dat A kin
gul	be sattify all de time wasoneba happen. Ain mek no diffunce ef A
gul	got plenty fa nyam or ef A ain got nottin fa nyam. An ain mek no
gul	diffunce ef A got mo den nuff ting or ef A ain got nuff fa mek
gul	um. Wasoneba happen, A sattify.
gul	Christ been dey fus. God ain mek nottin fo Christ dey. An Christ
gul	da mek ebryting stay een dey place weh dey spose fa stay.
gul	Dem ting yah, dey ain nottin bot shada ob de ting wa fa come,
gul	bot de ting esef, e Christ.
gul	Ebryting ya da do, mus do um wid all ya haat, jes like ya da do
gul	um fa we Lawd Jedus, an e ain jes fa people.
gul	So den, de way oona da do an lib, dat mek all dem wa bleebe dey
gul	een Macedonia an Achaia see an folla oona een de way.
gul	Bot now, Timothy done come back fom oona, an e done tell we
gul	nyews bout oona dat mek we heppy. E tell we say oona keep on
gul	trus een Christ an lob one noda. An e tell we say oona glad all
gul	de time wen oona memba we, an oona wahn fa see we, jes like we
gul	Me Christian bredren, oona ain een de daak. So den, dat day ob
gul	de Lawd ain oughta come pon ya like a tief.
gul	All dis show fa true dat God jedge all people jes like e oughta
gul	jedge um. Cause ob all dat oona da suffa cause oona da leh God
gul	rule oba oona, God gwine say oona fit fa lib weh e da rule.
gul	We pray dat de Lawd gwine show oona mo an mo how God da lob
gul	oona, an how Christ done beah op onda suffrin fa do wa God wahn,
gul	an how e da mek oona beah op too.
gul	See yah, dis wod true fa sho, wa A gwine tell ya, an all people
gul	oughta bleebe wa dat say: Jedus Christ come eenta de wol fa sabe
gul	sinna dem. An A de one wa sin mo den all de oda res.
gul	E mus bleebe de true ting dem ob de Christian fait, wa nobody
gul	ain know til God show um. An e mus dohn doubt een e haat dat wa
gul	Ya mus pay mind ta how ya da lib an wa ya da laan de people. Mus
gul	dohn stop fa do dem ting yah. Cause ef ya keep on da do um, ya
gul	gwine sabe dem wa da listen ta ya, an yasef too.
gul	De one wa da laan people sompin diffunt, wa ain gree wid de true
gul	wod dem wa we Lawd Jedus Christ tell we, an wa we da laan people
gul	bout how dey oughta waak wid God,
gul	An now God gii we dat blessin wen we Sabior Jedus Christ come. E
gul	done stroy de powa dat det hab oba people, an by de Good Nyews
gul	mek people know fa true bout dat life wa ain gwine neba end.
gul	wa e da, needa wa e promise we.”
gul	God cause people fa write down all dat dey done write down een e
gul	book. An all dem ting dey een e Book, dey good fa mek we laan wa
gul	true, an fa mek we know dem ting dat we da do wa ain right. Dey
gul	good fa mek we wa ain da do right ton an staat fa do wa right,
gul	an fa tell we how fa lib de way God wahn we fa lib,
gul	A da write dis letta ta ya, Titus, me true son een de fait dat
gul	we share. A pray dat God we Fada an de Lawd Jedus Christ we
gul	Sabior gii ya e blessin an e peace een ya haat.
gul	Tell um dey mus dohn hole nobody cheap. Dey mus be peaceable an
gul	treat people good. An all de time dey mus mind dey mannas wid
gul	Bot A ain keep um wid me yah, cause A ain know ef ya been fa
gul	gree fa um fa stay wid me. A ain wahn fa mek ya hep me een dis.
gul	A wahn ya fa hep me jes ef ya wahn fa hep me.
gul	An ya da rule de right way fa true.
gul	dat mek ya consaan bout um?
gul	like oona ole people been hab haad haat
gul	‘Dey ain neba gwine go eenta dat place
gul	Bot eben dough Jedus God Son, de suffrin wa e suffa den mek um
gul	laan fa true fa do wa God say.
gul	Dey ain nottin tall been write down bout Melchizedek modda or e
gul	fada, needa e fambly line. Dey ain nottin needa bout wen e bon
gul	or wen e dead. So e stan like God Son, cause e a priest faeba an
gul	Now de ting wa we da tell oona mo den all, dat we got susha head
gul	man ob de priest dem, jes like we beena taak bout. E Jedus, de
gul	one wa seddown at de right han side ob God shrone een heaben.
gul	Wen God say dis yah a nyew cobnant, dat mean fa say God done mek
gul	de fus cobnant too ole. An we know dat wasoneba done ole an ain
gul	fa be nyuse no mo, purty soon dat done done.
gul	De Jew Law show we bout dem good ting wa da come, bot e ain show
gul	we cleah bout how dey gwine be. E jes like a shada. E ain like
gul	de real ting dem. De people da offa de same kind ob sacrifice
gul	ebry yeah, oba an oba gin. Dem sacrifice ob de Jew Law ain neba
gul	gwine hab powa fa mek de people dat come ta God be all dat dey
gul	Me bredren, cause ob Jedus blood wa e gii wen e dead pon de
gul	cross, we ain got fa be scaid eben a leetle bit. We kin go right
gul	eenta de place weh God dey.
gul	Now cause de people wa been lib way back dey beena trus God, God
gul	Cause e trus God, de screet ooman name Rahab ain dead wen de
gul	Israel people beena kill de Jericho people wa ain do wa God tell
gul	um fa do. Rahab ain dead, cause e been glad fa hide de scranja
gul	dem een e house wen dey come fom Israel fa look oba de city.
gul	Look out dat nobody ain gwine staat fa lib a loose life. Same
gul	way so, mus look out dat nobody neba stop fa gii hona ta God an
gul	ta wa blongst ta God. Dat how Esau done, wen jes fa git one
gul	ration ob food, e gii way de blessin dat God been gwine gim,
gul	cause e been de fusbon son ob e fambly.
gul	So den, fa true, leh we come out fom weh people dey, an go ta
gul	Jedus. Wid um, leh we beah e shame wa e suffa pon de cross.
gul	God de one dat gii we all dem ting wa good fa true an wa betta
gul	mo den all. Dem ting wa good fa true come fom we Fada God ob all
gul	light, wa mek de sun, de moon, an de staa dem. God ain neba
gul	change, an e ain neba gwine ton way fom we an lef we een de daak
gul	atta e done mek e light shine pon we.
gul	Ya bleebe dat dey jes one God. Ya right! Bot eben de ebil sperit
gul	dem bleebe dat, an dat mek um tremble cause dey scaid ob um.
gul	Ya kin aks God fa sompin an God ain gim ta ya, cause de reason
gul	wa mek ya aks ain right. Ya aks fa dem ting wa ya wahn fa
gul	An ef dey trus God, dat e gwine ansa dey pray, dat sick poson
gul	gwine git well. God gwine mek um well gin. An ef dat poson beena
gul	sin, God gwine paadon um.
gul	Oona done been bon gin. E ain tall like de time oona bon de fus
gul	time. E God wod wa gii ya dis nyew life, an e wod gwine lib
gul	Mus pit oonasef onda de gobna dem wa de king sen fa punish dem
gul	people wa ain do right an fa praise dem wa da do right.
gul	Cause de Lawd God da keep watch oba dem wa da waak scraight.
gul	De time wen God gwine jedge de wol da come. God gwine fus jedge
gul	e own people. An ef God staat wid we wa blongst ta um, e gwine
gul	end wid haad time fa sho, fa dem wa ain do wa God Good Nyews
gul	Now pontop ob dat, lob ya Christian bredren an lob all people.
gul	Dey eye ain scraight. Dey wahn fa lib loose life an sleep roun
gul	wid ebry ooman dey see. Dey all de time wahn fa sin mo an mo.
gul	Dey da draw people wa ain got dey own mind, fa folla um fa do
gul	bad. Dey big eye da trol um so dat dey wahn fa git all ting fa
gul	deysef. God done condemn um an dey gwine be stroy.
gul	We da tell oona wa we beena see an yeh so dat oona kin come fa
gul	be one wid we. An fa true, we come fa be one wid de Fada an e
gul	So den, who dat one wa da lie? E de one dat say Jedus ain de
gul	Messiah Christ. E de enemy ob Christ. E ain wahn fa hab nottin
gul	fa do wid God de Fada, needa wid God de Son.
gul	An God da gii we wasoneba we aks um fa, cause we keep on da do
gul	wa e chaage we fa do an de ting dem wa please um.
gul	Who dat kin win out ginst de wol? De people wa bleebe dat Jedus
gul	God Son, dey de onliest one dem wa win out ginst de wol.
gul	De chullun ob ya sista wa God done pick, dey tell oona hey.
gul	Wen oona wa bleebe geda togeda fa nyam fa show oona lob ta one
gul	noda, look how dey da nyam de food. Dey ain got no shame, an dey
gul	ain eben tink ob oda people. Dey ain wot nottin! Dey like cloud
gul	wa kin git daak jes like rain wahn fa come, bot dey ain no wata
gul	dey an breeze kin blow de cloud way dout no rain. Same way so,
gul	dey like tree wa ain beah no fruit, eben een de time wen dey
gul	spose fa beah. Dat show dat dem tree done dead, an wen people
gul	yank um out by de root, dey dead two time oba.
gul	E head an e hair been white like wool, white jes like snow. An e
gul	eye shine out like fire da bun bright.
gul	“Dis de message yah wa God Son sen. ‘E eye dem shine like
gul	fire, an e foot shine jes like brass wa dey been bun een de
gul	furnace an den shine um op.
gul	A know all wa oona da do, an A know dat oona like food wa ain
gul	cole an wa ain hot, food wa ain got no taste. A wish dat oona
gul	beena folla me wid all oona haat or dat oona been lef fa folla
gul	An A see one angel wa got great powa. E da taak loud so all kin
gul	yeh um. E aks say, “Who got de right fa pull dem seal an open
gul	Leh we praise um an gim hona an glory,
gul	Dey all beena holla loud say, “We God wa seddown pon de shrone
gul	an de Lamb, dey sabe we!”
gul	Dey hair been like ooman hair, an dey teet been like lion teet.
gul	Ef poson try fa do dem two people yah bad, fire gwine come outta
gul	dey mout an bun de poson an stroy um. So den, dat how de poson
gul	wa try fa do dem two bad gwine dead.
gul	E been speckin chile, an e been lef jes leeleetle bit fo de
gul	chile fa bon. So de ooman pain been mek e da holla.
gul	Cause ob dem miracle wa de secon beast got powa fa do front ob
gul	de fus beast, e ceebe de people ob de wol. Dat secon beast orda
gul	um say mus mek statue fa show hona ta de fus beast wa been wound
gul	wid sode, stillyet e da lib.
gul	“Lawd God wa got powa mo den all oda,
gul	Den de angel wa mek seben empty out e bowl eenta de air. A loud
gul	boice taak loud fom de shrone een God House een heaben say
gul	oona mus come outta dat city Babylon
gul	Dem wa da trade gwine tell Babylon say, “All dem ting wa ya
gul	been set ya haat pon, dey done gone. All de fine life wa ya been
gul	lib, e gone. Dem fine ting wa mek ya purty, dey all gone. Ya ain
gul	Oona come so dat oona kin nyam dem king, dem captain, an dem big
gul	man, dem body. oona come nyam dem hoss dem body, an dem wa da
gul	ride dem too. Come nyam all people dem body. Nyam dem slabe an
gul	dem freeman, all dem wa de mos small ta dem wa big mo den all,
gul	De city beena shine like a fine stone, like a jaspa stone, an e
gul	beena shine cleah jes like crystal glass.
gul	Jedus say, “Listen op! A da come soon! A da come fa gii ebry
gul	poson de payback wa e wok fa.
