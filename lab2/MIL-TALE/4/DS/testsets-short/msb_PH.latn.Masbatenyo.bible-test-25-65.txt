msb	Amo ini an mga kalulululuhi ni Jesu-Cristo na kalahi ni David
msb	kag kalahi man ni Abraham.
msb	Kaya ginpatiripon niya an tanan na mga namumuno san kapadian kag
msb	san mga paratukdo san Kasuguan tapos ginhunga kun diin iaanak an
msb	Cristo na magigin hadi san mga Judio.
msb	Nakasul-ot si Juan sin bado na himo sa barahibo san hayop na
msb	ginatawag na kamelyo. Ginpahaan niya sin anit kag an iya lang
msb	pagkaon mga duron kag dugos.
msb	Dili nagdugay naghali siya didto kag nag-istar sa Capernaum sa
msb	higad san danaw na lungsod sa lugar san Zebulun kag Neftali.
msb	Wara gayod sin masindi sin ilawan tapos isusulod la sa baldi
msb	kundi ginabutang sa dapat na tungtungan agod makapapawa sa tanan
msb	na ada sa sulod san balay.
msb	“Pero amo ini an masasabi ko, kamut-an niyo an iyo kaaway kag
msb	ipangadyi idtoʼn nagapasakit sa iyo
msb	Nasabi ko ini kay kun hain an imo kayamanan, adto man an kaila
msb	Makikilala niyo sinda paagi sa inda mga ginahimo pareho man san
msb	iyo naaraman sa mga tanom paagi sa bunga sani. Halimbawa, nano,
msb	pwede puduon sa katunukan an mga ubas o an bunga san higera?
msb	Pagtunod san adlaw damo an ginpangdara sa iya na nagkasurudlan
msb	san mga maraot na espirito kag ginpaluwas niya ini paagi san iya
msb	surmaton, kaya gin-ayo an tanan na mga masakiton.
msb	Usad na adlaw myintras nakikaon si Jesus sa balay ninda Mateo
msb	may nag-arabot na damo na mga parasukot san buwis kag iba na mga
msb	parakasala na nag-ingkod man kasabay ni Jesus kag san iya mga
msb	Kaya maghangyo sa Ginoo na tag-iya san aranihon agod magsugo sin
msb	mga paraani sa iya aranihon.”
msb	Nano, dili ba matuod na manentimos an baligyaan san duha ka maya
msb	didi sa aton? Pero dili mahuhulog sa duta bisan usad sani kun
msb	dili itugot san iyo Langitnon na Ama.
msb	“Ginasiguro ko sa iyo, sa tanan na kabataan na gin-anak sa mga
msb	babayi, wara na gayod sin nakalabaw kan Juan na Parabunyag.
msb	Ugaling mas labaw pa ki sa iya an pinakamenos sa kahadian san
msb	Paghali didto nagpakadto si Jesus sa inda sinagoga.
msb	Pero amo ini an sasabihon ko sa iyo: sa adlaw san paghusgar an
msb	tanan na mga tawo dapat mag-atubang sa Dios manungod sa kada
msb	naisurmaton na waraʼn pulos.
msb	‘Magapamati man kamo pirme pero dili gihapon makasabot.
msb	Nagsabat si Jesus, “Idtoʼn nagsabwag san maayo na binhi amo
msb	Nag-abot an adlaw san nagselebrar si Herodes san iya pagkaanak.
msb	Sadto nagsayaw an daraga na anak ni Herodias sa atubangan san
msb	mga bisita. Nakapalipay gayod siya kan Herodes,
msb	Pakatabok sa danaw nagdungka sinda sa lugar san Genesaret.
msb	Didi nagsabat si Jesus, “Ginsugo ako para lang sa mga tawo na
msb	taga-Israel na pareho san mga karnero na nalalagalag.”
msb	Pag-abot ninda Jesus sa lugar san Cesarea Filipo naghunga siya
msb	sa iya mga disipulos, “Sumati daw niyo ako kun nano an
msb	pagkakilala san mga tawo sa akon na Anak San Tawo?”
msb	San nakiupod gihapon sinda sa kadamuan, may tawo na naghalapit
msb	kag nagluhod sa atubangan ni Jesus.
msb	“Niyan kun may nagkasala sa imo na kapwa, kadtua kag sabihi
msb	san iya nahimo na sala na kamo lang na duha. Kun magpamati siya
msb	sa imo, mabalik an iyo dati maayo na pagpasinunud-sunod.
msb	Kaya ginasiguro ko sa iyo na an lalaki na makibulag sa iya asawa
msb	tapos mag-asawa man gihapon nagakasala sin pagpanambay pwera
msb	lang kun an pakigbulag niya dahilan sa pagpanambay san iya
msb	“Pagluwas pa gihapon niya na mga alas dose kag alas dos amo
msb	man an iya ginhimo na pag-agda.
msb	Ginsaway sinda san kadamuan kag ginpapuyo pero mas lalo lugod
msb	sinda sumiyak sin makusog, “Ginoo, Lahi ni David, kaluy-i man
msb	Pakakita sani nagkangarawa an mga disipulos, “Napan-o kay uga
msb	An Ginoo an naghimo sani kag makangarawa gayod sa aton’?
msb	“Maestro, nagsugo sa aton si Moises kun may lalaki na mamatay
msb	na waraʼn anak, an manghod san lalaki dapat na asawahon an
msb	biyuda agod makaanak sinda para sa magurang na napatay.
msb	“Ginahimo ninda an tanan agod makita san mga tawo pareho san
msb	paghigot sa inda agtang kag butkon sin mga dyutay na pitaka na
msb	may kasuratan san Kasuguan. Ginahimo man ninda na pahalabaon an
msb	adurno sa sidsid san inda sul-ot.
msb	Kun kaya ngani mapadara ako sin mga propeta, mga madunong na
msb	tawo kag mga paratukdo san Kasuguan na an iba sa inda iyo
msb	pagapatayon kag igapako sa krus. An iba naman iyo pagalatiguhon
msb	sa mga sinagoga kag pagapasakitan sa mga kalungsudan.
msb	“Kun may nagasabi sa iyo sana na panahon na, ‘Kitaa, adi an
msb	Cristo!’ o ‘Kitaa, adto siya!’ ayaw pagtuod sana.
msb	Nagpadayon si Jesus, “Sana na panahon san pagbalik ko an
msb	pagsulod sa kahadian san langit pareho san napulo na abay na
msb	kadaragahan na nagruluwas agod sugaton an karaslon na lalaki.
msb	Nagdara man sinda san inda mga ilawan.
msb	Kaya ina na waraʼn pulos na suruguon itapok paluwas sa
msb	kadulman. Didto maganguruyngoy an mga tawo kag magararagot an
msb	inda mga ngipon sa kasakit!”
msb	Ginasiguro ko sa iyo na ini na nahimo sani na babayi igaistorya
msb	man bilang pagdumdom sa iya bisan diin igapahayag an Maayo Na
msb	Barita manungod sa akon sa bilog na kinab-an.”
msb	Taud-taod pagbalik niya sa tulo na disipulos naabtan niya na
msb	tururog. Kaya ginhunga niya si Pedro, “Nano, dili niyo kaya
msb	magbantay kaupod ko sin usad lang ka oras?
msb	Tapos ginludaan an bayhon ni Jesus kag ginsuruntok siya. May iba
msb	pa myintras ginasampadong siya nagasarabi,
msb	Kaya san pagtiripon san kadamuan hinunga sinda ni Pilato,
msb	“Sin-o an gusto niyo na paluwason ko: si Barabas o si Jesus na
msb	Mga alas dose an udto san magdulom an bilog na nasyon hasta na
msb	Nagharali man dayon an mga babayi sa ginlubngan na may kahadlok
msb	pero may dako man na kalipay. Tapos nagdali-dali sinda pakadto
msb	sa iya mga disipulos agod sumatan san gintugon sa inda.
msb	Kwarenta na adlaw siya didto na ginatintaran ni Satanas. Mga
msb	kaupod lang niya an mga hayop didto kag an mga anghel nagaataman
msb	Nawara dayon an leproso sani kag malinis na siya.
msb	San si Abiatar pa an pinakapuno san kapadian nagsulod si David
msb	sa templo san Dios kag kinuha an mga tinapay na ginhalad sa Dios
msb	na dili ngani dapat kaunon san iba pwera lang san mga padi.
msb	Ginbahinan niya an iya mga kaurupod tapos kinaraon ninda
msb	Kun si Satanas ginakontra san iya mga sakop kag naburulag sinda,
msb	dili siya magadugay. Amo na ini an katapusan sani.
msb	“May mga iba pa na pareho man san mga binhi na ginsabwag sa
msb	katunukan. Nakabati sinda san surmaton,
msb	Pakalantaw san lalaki kan Jesus sa harayo, nagdalagan ini
msb	paapiki kag nagluhod sa may tiilan niya.
msb	Wara lang pag-intyindiha ni Jesus ini na inda ginsumat kundi
msb	sinabihan an opisyal, “Ayaw kahadlok, kundi magtuod ka lang
msb	Didi sumulod an daraga na anak ni Herodias kag nagsayaw para sa
msb	inda. Ginpalipay gayod si Herodes kag san iya mga bisita.
msb	Nalantawan niya na ginakapoy sin kabugsay an iya mga disipulos
msb	sa pagtabok tungod na sungsungon an hangin. Kaya san maalas
msb	kwatro na an kaagahon naghalapit sa inda si Jesus na nagalakat
msb	sa ibabaw san tubig. Kuntani lalabayan lang niya sinda,
msb	An sin-o man na makabati, magpamati sin maayo!”
msb	Nagkaraon sinda tanan kag nagkaburusog. Pagkatapos an nabilin na
msb	mga tinapay kag isda ginpunpon san mga disipulos kag nakapuno pa
msb	Ginpahalapit ni Jesus an mga tawo kaupod an iya mga disipulos
msb	kag ginsabihan sinda, “Kun may gusto mag-upod sa akon bilang
msb	disipulos ko dili dapat niya sundon an sadiri niya na kabubut-on
msb	kundi sundon lugod an kaburut-on ko kag pas-anon an iya krus na
msb	amo an pagtios tungod sa akon.
msb	Insigida sumiyak an ama san bata, “Nagatuod po ako. Punui man
msb	an kakulangan san akon pagtuod.”
msb	May mga Pariseo na naghalapit sa iya kag naghunga agod
msb	maporbaran siya. “Nano, kontra sa Kasuguan na bulagan san
msb	Damo ugaling na mga kilala na tawo yana an mapapaubos kag an
msb	mapapaitaas naman an mga dili kilala na tawo yana.”
msb	may nagatindog na mga tawo didto na naghunga, “Nano kay
msb	ginahubad niyo ina na tinday?”
msb	Niyan, sumati daw ako niyo kun kanin-o pagbuot naghali an
msb	otoridad ni Juan para magpambunyag. Hali sa Dios sa langit ina o
msb	sa mga tawo? Sabata niyo ako.”
msb	Napatay sinda na pito na wara gayod sin anak. Sa katapusan
msb	Kaya ginsabihan naman sinda ni Jesus, “Maglikay gayod kamo na
msb	dili maluko san sin-o man manungod sani.
msb	Kaya magmaikmat kamo kag magbantay kay dili niyo aram kun san-o
msb	Ginasiguro ko sa iyo na dili na ako mainom gihapon sin duga san
msb	mga ubas hasta sa pag-abot san adlaw na mainom ako san bag-o na
msb	bino sa kahadian san Dios.”
msb	Pag-abot ninda sa Jerusalem ginguyod man si Jesus sa pinakapuno
msb	na padi. Tapos naman nagtiripon didto an tanan na mga puno san
msb	kapadian, an mga namumuno san mga Judio kag an mga paratukdo san
msb	Sadto na panahon may priso na ginatawag Barabas. Kaupod siya san
msb	mga rebelde na nakapatay kasadto san magkaigwa sin kasamok.
msb	San maalas tres naman an hapon nagsiyak si Jesus sa makusog na
msb	boses, “Eloi, Eloi, lama sabachtani?” na an gusto sabihon,
msb	“Dios ko, Dios ko, nano kay ginpabayaan mo ako?”
msb	Ini na mga tanda magaupod sadtoʼn may pagtuod: sa ngaran ko
msb	makapahali sinda sin mga demonyo kag magasurmaton sindaʼn bag-o
msb	San ikaunom ka bulan san pagbudos ni Elisabet sinugo san Dios an
msb	anghel na si Gabriel pakadto sa Nazaret na usad na lungsod sa
msb	May mga makagagahom na hadi na ginpalusad niya sa inda mga
msb	Ini na pagpatawad paagi sa dako na kaluoy san aton Dios.
msb	Amo man bilang sakripisyo susog sa Kasuguan san Ginoo maghalad
msb	sin “usad na padis na salampati o dili kaya duha na piso na
msb	Ikakinsi ka tuig san paghadi ni Tiberio Cesar, si Poncio Pilato
msb	amo man an gobernador san Judea. Si Herodes naman an namumuno
msb	san Galilea. An iya kamanghod na si Felipe amo an namumuno san
msb	lugar san Iturea kag Traconite kag si Lesanias amo man an
msb	na anak ni Maat na anak ni Matatias. Si Matatias anak ni Semei
msb	na anak ni Jose. Si Jose anak ni Juda
msb	kag pagtukdo niya sa mga sinagoga gin-umaw siya san tanan.
msb	Damo man na mga tawo an ginluwasan san mga demonyo na nagasiyak,
msb	“Matuod na Anak ka san Dios!” Pero ginsaway niya sinda kag
msb	wara pagtuguti na magsurmaton pa dahilan na aram ninda na siya
msb	Insigida sa atubangan ninda nagbangon an paralitiko, ginbitbit
msb	an iya higdaan kag umuli na nagaumaw sa Dios.
msb	si Mateo, si Tomas, si Santiago na anak ni Alfeo, si Simon na
msb	Nagsurmaton man siya sa inda sani na istorya, “Nano, makagiya
msb	an buta sa kapareho niya buta? Syimpre dili. Sigurado gayod na
msb	sinda na duha mahuhulog sa kali.
msb	Kaya gintawag niya an duha san iya mga disipulos kag pinakadto
msb	sa Ginoo agod maghunga, “Sir, nano, ikaw na po an ginasabi sa
msb	Banal Na Kasuratan na maabot o mapaabot pa kamiʼn iba?”
msb	“Siguro an usad na mas dako sin utang,” an sabat ni Simon.
msb	Kaya pamati gayod sin maayo kay siya na igwa pagahatagan pa,
msb	pero an wara bisan sing-ano ka dyutay an ginahuna-huna niya na
msb	ada sa iya pagakuhaon pa.”
msb	Didto may babayi na ginadugo sa sulod sin dose ka tuig kag wara
msb	pa man sin bisan sin-o na nakabulong sa iya.
msb	Kay mga lima ka libo na kalalakihan an adto didto.
msb	Nagsabat si Jesus, “Marasa pa kamo na mga tawo yana na panahon
msb	na waraʼn pagtuod kag mga sutil! Hasta san-o ta kamo dapat
msb	pagatiusan? Nano, hasta na lang magatios ako sa iyo?” Tapos
msb	sinabihan an lalaki, “Sige, darha didi an imo anak.”
msb	Mag-istar kamo sana na balay, kaunon niyo kag inumon an nanuman
msb	na ihanda sa iyo tungod naman na an paratrabaho dapat lang na
msb	hatagan san iya suhol. Ayaw pagparaburubalhin sin balay.
msb	Niyan, ginhunga siya ni Jesus, “Sin-o sani na tulo sa paghuna
msb	mo an nagin kapwa san gintulis na tawo?”
msb	Ugaling kun paagi sa poder san Dios an pagpaluwas ko san mga
msb	demonyo, ina nagapamatuod na an pagahadi san Dios adi na sa
msb	Dahilan sani sa iya kadunungan nagsabi an Dios, ‘Magasugo ako
msb	sa inda sin mga propeta kag mga apostoles na an iba pagapatayon
msb	ninda kag an iba naman pagapasakitan.
msb	Kitaa an mga sapat. Dili sinda nagahasok o nag-ani man. Wara
msb	sindaʼn kamarin ni umahan pero ginapakaon sinda san Dios.
msb	Niyan, kamo pa ada na mahalaga ki sa mga sapat!
msb	Nagsurmaton gihapon si Jesus sa kadamuan, “Kun makakita kamo
msb	sin dampog na hali sa banda kalundan masabi dayon kamo na
msb	tikauranon tapos amo man gayod ina.
msb	Kaya ginsabihan niya sinda,
msb	Pero ginsabat siya ni Jesus, “Nakapareho ina sani na istorya.
msb	Igwaʼn tawo na pagpreparar niyaʼn dako na ponsya nangimbitar
msb	sin damu-damo na katawuhan.
msb	Pakatapos iimbitaran an iya mga amiga kag mga katarakin,
msb	‘Magkalipay kita kay naagihan ko an akon sinsilyo na plata na
msb	“Kaya ginpatawag niya usad-usad an may mga utang sa iya amo.
msb	Ginhunga niya an nauna, ‘Pira an nautang mo sa akon amo?’
msb	“Ginsabat pa siya ni Abraham, ‘Dili man gihapon sinda
msb	magatuod sa usad na namatay na nabuhay gihapon kun dili sinda
msb	nagapamati san Kasuguan ni Moises kag mga sinurat san mga
msb	“Sugad man san nangyari san kapanahunan ni Lot an mga tawo
msb	nagakaraon, nagairinuman, nagapamarakal kag nagabaraligya,
msb	nagataranom kag nagabaralay man,
msb	Pakatapos nagpadayon siya, “Aram mo na an Kasuguan! ‘Dili ka
msb	magpanambay, dili ka magpatay, dili ka magpangawat, dili ka
msb	magtestigos sin kabuwaan, galangan mo an imo ama kag iloy.’,”
msb	Pagtungod ni Jesus sadto na lugar humangad siya kag sinabihan si
msb	Zaqueo, “Dali, lusad dida kay makidayon ako sa imo balay
msb	Nagsabat sinda, “Ginakinahanglan ini san Ginoo.”
msb	“Kaya nakasabi an tag-iya san ubasan, ‘Nano daw an maayo ko
msb	na himuon? Maayo pa suguon ko sa inda an palangga ko na anak.
msb	Siguro gagalangan ninda siya!’
msb	An gusto sabihon sani na an Ginoo amo an Dios san mga buhay dili
msb	san mga patay kay para sa iya buhay an tanan.”
msb	pero wara ni usad san iyo buhok sa ulo an mawawara.
msb	“Diin mo gusto ihanda ini?” an hunga ninda.
msb	kay matuod gayod na matutuman sa akon an mga surmaton san Banal
msb	Na Kasuratan na amo ini, ‘Ginbiyo siya sa mga kriminal.’
msb	Matuod na an nasasabi sa Banal Na Kasuratan manungod sa akon
msb	Tinahuban man ninda an iya mga mata kag ginmanda, “Abir,
msb	tigmaha daw kun sin-o an nagsuntok sa imo.”
msb	Kay gusto ni Pilato palibrihon si Jesus nakisurmaton siya sa mga
msb	Pakakita san namumuno san mga suldados sani na pangyayari
msb	nag-umaw sa Dios kag nagsabi, “Matuod man gayod na matanos ini
msb	Gin-intriga siya san mga namumuno san kapadian kag san amon man
msb	mga namumuno sa mga Judio para ipapatay, tapos ginpapako ninda
msb	“Tandai niyo, igasugo ko sa iyo an Espirito Santo na gintuga
msb	san akon Ama. Didto lang anay kamo sa syudad hasta na mag-abot
msb	sa iyo hali sa langit ini na gahom san Espirito.”
msb	Ginhunga gihapon siya ninda, “Sin-o ka man gayod? Sabata kami
msb	agod masabi namon sadtoʼn nagsugo sa amon. Nanoʼn masabi mo
msb	Pakakita ni Jesus na nagatulos si Nataniel, nagsabi siya,
msb	“Kitaa siya na tunay na Israelita kay waraʼn kabuwaan sa
msb	Pero wara ginpaniwala ni Jesus an iya sadiri sa inda kay aram
msb	gayod niya an tanan manungod san mga tawo.
msb	Kamo mismo an mga testigo na nagsabi ako na dili ako an Cristo,
msb	kundi ako lang an ginsugo na mag-una sa iya.
msb	An amon mga kalulululuhi didi sani na bukid nagasamba sa Dios
msb	pero kamo na mga Judio nagasabi na didto sa Jerusalem an dapat
msb	na lugar pagsambahan sa iya san mga tawo.”
msb	Ginsabihan gihapon siya san opisyal, “Ginoo, kadto man anay
msb	tabi antes mamatay an akon anak.”
msb	agod maggalang an tanan sa akon na Anak niya pareho san
msb	paggalang ninda sa akon Ama. An dili nagagalang sa Anak dili man
msb	nagagalang sa Ama na amo an nagsugo sa iya.
msb	Paglantaw ni Jesus nakita niya an damo na mga tawo na
msb	nagadangadang kaya ginhunga kan Felipe, “Diin kita makabakal
msb	sin pagkaon para ipakaon sani na mga tawo?”
msb	Nagsabi sinda, “Sir, hatagi kami pirme sana na pagkaon.”
msb	An Espirito Santo amo an nagahatag sin buhay hasta na lang. Dili
msb	ini mahimo san tawo. An mga surmaton na ginsabi ko sa iyo hali
msb	sa Espirito kag makahatag san buhay hasta na lang.
msb	Nagsabat si Jesus, “Naghimo lang akoʼn milagro sa Adlaw San
msb	Pagpahuway kag nagngalas kamo tanan.
msb	Usad sa mga Pariseo, na si Nicodemo na nakigkita kasadto kan
msb	Ginsabihan niya sinda, “Kamo tagaubos pero ako tagaitaas. Kamo
msb	tagadidi sani na kinab-an pero ako dili tagadidi.
msb	Nagsabat si Jesus, “Wara akoʼn demonyo kundi ginagalangan ko
msb	an akon Ama pero ginapakaraot niyo ako.
msb	Didi may pira na mga Pariseo na nagsabi, “Dili hali sa Dios
msb	ina na tawo kay wara niya paggalangi an Adlaw San Pagpahuway.”
msb	Pero an nagaagi sa pwertahan amo an pastor san mga karnero.
msb	Kaya sinabihan sinda ni Jesus, “Damoʼn mga maayo na hinimuan
msb	an ginpakita ko sa iyo na ginsugo san Ama na himuon ko. Hain
msb	sani na mga milagro na pagabatuhon niyo ako?”
msb	damoʼn mga Judio na tagadidto an nagkaradto kanda Marta kag
msb	Maria agod makigdamay sa pagkamatay san inda kamanghod na lalaki.
msb	Damo na mga Judio na kaurupod ni Maria an nakakita san ginhimo
msb	ni Jesus kaya nagtuod sa iya.
msb	Niyan may naagihan si Jesus na pareho san tinday na kabayo na
msb	ginatawag tinday san asno kag ginsakyan niya pareho san
msb	Dili sinda nakatuod kay susog sa ginsabi man ni Isaias,
msb	Ginpakita ta kamo sin halimbawa agod irugon man niyo kun nano an
msb	Niyan, aram na niyo an pagpakadto sa akon kakadtuan.”
msb	Pupuludon niya an dili nagapamunga na sanga na ada sa akon pero
msb	an tanan na mga nagapamunga na sanga ginapungon niya agod mas
msb	Pero ginsabi ko ini sa iyo agod pag-abot sana na oras kun
msb	mangyari ini madumduman niyo na ako nagpadaan sani sa iyo. Wara
msb	ko anay ini pag-isabi sa iyo kasadto kay kaupod pa ako niyo.
msb	“Ini tanan ginsabi ko sa iyo agod magkaigwa kamo san kalinawan
msb	paagi sa pakig-usad sa akon. Magatios ugaling kamo didi sa
msb	kinab-an pero pakusuga an iyo buot kay nadaog ko na an poder
msb	Kaya, pakapatiripuna ni Judas san grupo san mga suldados kag san
msb	mga bantay na sinugo san mga namumuno san kapadian kag mga
msb	Pariseo, gin-giyahan niya sinda pakadto sadtoʼn lugar na may
msb	mga daraʼn ilawan, kurukod kag armas.
msb	Aga na sadto san paghali san mga namumuno na Judio sa balay ni
msb	Caifas kag ginguyod si Jesus sa ginatawag na Pretoryo na amo an
msb	dako na istaran san gobernador na hali sa Roma. Wara sinda mismo
msb	magsulod didi kay basi makasala sinda sa inda mismo Kasuguan kag
msb	dili makakaon san panihapon sa Paskwa.
msb	Pakabati naman sani ni Pilato, ginpaluwas niya si Jesus kag
msb	nag-ingkod sa ingkudan san paghusgar sa lugar na ginatawag na
msb	Salog Na Bato na sa Hebreo ginatawag na Gabata.
msb	Kaya pinutos ninda an lawas ni Jesus sa tela na lino kaupod sani
msb	na mga pahumot susog sa kaugalian san paglubong san mga Judio.
msb	Si Tomas na ginatawag na Kapid, usad man san Dose, dili kaupod
msb	sanmga disipulos san nagpakita si Jesus sa inda.
msb	Ginsabihan siya ni Jesus, “Atamana an akon katawuhan pareho
msb	san pastor na ginaataman an mga karnero.”
msb	Niyan tungod sa kwarta na nabaton ni Judas sa paghimo sin
msb	maraot, nagbakal siya sin duta. Didi mismo siya nagbigti na una
msb	an ulo, kaya bumuskad an katunga san iya lawas kag lumuwas an
msb	tanan niya na mga bituka.
msb	Papakadaon ko an akon Espirito sa tanan na mga katawuhan.
msb	na tungtungan san imo mga tiil an mga kaaway mo.’
msb	“Mga kaigmanghudan, aram ko na idto an nahimo niyo kag san iyo
msb	mga namumuno sa kan Jesus kay dili niyo siya kilala.
msb	Pero nagsabat sinda Pedro kag Juan, “Kamo na an magpili kun
msb	hain an tama sa mata san Dios: an pagsunod sa iya o sa iyo,
msb	Didi nagsabi sa iya si Pedro, “Nano kay ginkauyunan niyo na
msb	porbaran an Espirito san Ginoo? Kitaa, ada na sa pwertahan an
msb	mga naglubong sa imo asawa. Ikaw naman yana an masunod!”
msb	Pakatapos, nagluwas naman si Judas na taga-Galilea san panahon
msb	san pagpalista kag nakakuha man sin damo na sumurunod niya. Pero
msb	ginpatay siya kag nagburulag man gihapon an tanan na nagsurunod
msb	Didi ginsugo san Dios kan Abraham an paghimo san pagturi na
msb	tanda san iya ginsumpaan. Kaya nagin ama si Abraham ni Isaac kag
msb	ginturi sa ikawalo na adlaw pakaanak sa iya. Si Isaac naman an
msb	nagin ama ni Jacob na amo man an nagin ama san dose naton na
msb	Siya man gihapon an Moises na nagsabi sa mga taga-Israel, ‘An
msb	Dios mapili sin usad sa iyo na hihimuon na propeta pareho san
msb	Sadto mismo na adlaw may nagtuna na grabe na pagpasakit sa mga
msb	nagatuod sa Jerusalem, kaya pwera lang san mga apostoles
msb	nagburulag an tanan sa mga probinsya san Judea kag Samaria.
msb	Nagdalagan man dayon si Felipe pakadto sa iya kag nabati na
msb	nagabasa ini san libro ni Isaias, kaya naghunga, “Nano,
msb	nasasabutan mo an imo ginabasa?”
msb	Pero nagreklamo si Ananias, “Ginoo, nabaritaan ko sa kadamuan
msb	an manungod sani na tawo, kun sing-ano an karautan na ginhimo
msb	niya sa imo katawuhan sa Jerusalem.
msb	Ginhuyutan ni Pedro an iya kamot kag ginpatindog. Pakatawaga sa
msb	tanan na mga katawuhan san Dios kag mga balo ginpaatubang siya
msb	Pag-abot lang ni Pedro, ginsugat siya ni Cornelio, nagluhod sa
msb	iya tiilan kag nagsamba sa iya.
msb	“Myintras nagapangadyi ako didto sa syudad san Jope, nakakita
msb	ako sin pangitaon na may ginatunton na bagaʼn halapad na habol
msb	hali sa langit. Bagaʼn nagahalapit idto sa akon.
msb	Pakatapos na gindakop si Pedro, ginpriso kag ginpabantayan siya
msb	sa upat na grupo san mga suldados. Ginaisip man ni Herodes na
msb	pakatapos san kapyistahan ipapaatubang si Pedro sa mga tawo.
msb	Pero ginkontra sinda ni Elimas na salamangkero (amo ini an gusto
msb	sabihon san iya ngaran). Ginhimo niya ini kay ginatalinguha niya
msb	na pahabuon an gobernador sa pagtuod kan Jesu-Cristo.
msb	Nagsabi pa man siya sa iba na Salmo sugad sani,
msb	Niyan, didto sa Listra may lalaki na nagaingkod sa luwas na dili
msb	gayod nakalakat kay pilay siya tuna pa san gin-anak.
msb	Ginlinisan man niya an inda mga tagipusuon kay nagtuod sinda,
msb	kaya wara naʼn kaibahan sinda sa aton.
msb	Pero nagpabilin sinda Pablo kag Bernabe sa Antioquia kag kaupod
msb	san iba man nagapangtukdo kag nagapangpahayag san mga katukduan
msb	Pakabunali sin grabe, gintuklang pasulod san prisuhan kag
msb	ginpabantayan sinda sin maayo.
msb	Damo sa inda na mga Judio an nagtuod, amo man an mga Griego na
msb	mga babayi na kilala sa lungsod hasta an mga lalaki.
msb	Kay pareho man an inda pangabuhay paagi sa paghimo sin tulda,
msb	nag-istar siya didto kag nagtrabaho kaupod ninda.
msb	Naghunga gihapon si Pablo, “Pan-o man kamo nabunyagan?”
msb	May iba man na mga otoridad san probinsya na mga amigo niya na
msb	nagpasugo sa iya. Naghangyo naman sinda na dili siya magpakita
msb	“Kamo mismo an nakaaram kun nano an akon pagkabuhay sa tanan
msb	na oras myintras kaupod niyo ako, tuna san una na adlaw pag-abot
msb	May upat siya na anak na daraga na may regalo na magsurmaton kun
msb	nano an mangyayari sa maabot na panahon.
msb	Naghunga naman an pinakanamumuno, “Nano, makasurmaton ka sin
msb	Myintras nagasiriyak sinda, ginapaypay an inda mga bado kag
msb	nagasaburak sin alpog paibabaw susog sa inda ugali kun maurit.
msb	Nagsabat an batan-on, “An mga Judio nagkauruyon na hangyuon sa
msb	imo na darhon si Pablo sa konseho buwas na bagaʼn uusisahon
msb	Dili man ngani sinda makapamatuod sa imo san nano man na
msb	ginaakusar ninda kontra sa akon.
msb	Niyan, san adto ako sa Jerusalem, an mga namumuno na padi kag
msb	san mga namumuno man san mga Judio nagsumbong sa akon manungod
msb	sa iya kag naghangyo na kondinaron ko siya.
msb	“Didi ako naghunga, ‘Sir, sin-o ka man?’
msb	Pero nagtuod an opisyal sa ginsabi san kapitan kag san tag-iya
msb	san barko ki sa kan Pablo.
msb	Kaya, gin-utod ninda an mga pisi san mga angkla kag ginpabayaan
msb	na lang sa dagat myintras ginahubad an mga pisi na nakahigot sa
msb	mga timon. Pakatapos, gin-isa ninda an layag sa unahan agod
msb	ipadpad san hangin an barko pakadto sa baybayon.
msb	Kaya, myintras nagasuruay mismo sinda, nag-uruli na pakatapos na
msb	nagsabi si Pablo, “Tama an Espirito Santo san magsabi sa iyo
msb	mga kalulululuhan paagi sa propeta na si Isaias:
msb	Nahayag hali sa langit na an Dios urit sa tanan na mga sala kag
msb	karautan san mga tawo na tungod san inda mga maraot na gawi
msb	nauulang an pagkasabot sa kamatuudan.
msb	Ginapakilala ninda na an ginabuot dida sana na Kasuguan
msb	nakasurat sa inda mga isip. An nagapatunay man sani an inda
msb	mismo sadiri na pag-iisip kay an inda mga kaisipan amo an
msb	nagahusgar o kun minsan nakapalibre sa inda.
msb	Nagbaya sa iya an tanan na mga tawo.
msb	“Malipay an tawo na an mga pagsupak pinatawad na kag hinali na
msb	Dili lang ini kundi malipay man kita sa pakig-usad sa Dios
msb	dahilan san pakigsiruan na naton sa iya paagi kan Jesu-Cristo na
msb	Mga tawhanon lang na surmaton an ginagamit ko tungod san
msb	kaluyahan san iyo pagsabot. Sugad na kamo sadto na adlaw
msb	nagpauripon sa manlain-lain na kalaw-ayan kag nagasobra na
msb	karautan, niyan dapat naman niyo igpasakop an iyo lawas sa
msb	kaayuhan para sa mga matanos na gawi.
msb	Salamat sa Dios kay ginsalbar na niya ako paagi kan Jesu-Cristo
msb	Aram naton na sa tanan na pangyayari nagabulig an Dios para sa
msb	kaayuhan san mga namumuot sa iya kag mga pinili niya susog sa
msb	Magamalasakit ako sa gusto ko pagmalasakitan.”
msb	Amo ini an ginsurat ni Moises manungod sa katanusan paagi san
msb	pagsunod sa Kasuguan: “An mga nagatuman sa ginasugo san
msb	Kasuguan, mabubuhay sa Kasuguan.”
msb	Pero nano an ginsabat san Dios sa iya? “Naglaín ako para sa
msb	akon mismo sin pito ka libo na kalalakihan na wara magsamba sa
msb	Kasadto, kamo na mga dili-Judio nagsupak sa Dios. Pero niyan
msb	naluuyan kamo niya kay nagsupak an mga Judio.
msb	Magpasakop kita tanan sa mga namumuno san gobyerno kay an tanan
msb	na gobyerno sa pagtugot san Dios kag an ada dida ginbutang niya.
msb	Sugad man, bilang apostol san Ginooʼn Jesus, aram ko kag
msb	nakasiguro gayod ako na waraʼn ginabawal na pagkaon. An
msb	pagkabawal sin bagay ada sa paghuna san tawo na bawal ina.
msb	Pero may kaisog gihapon ako pagsurat manungod sa pira-pira na
msb	bagay agod padumdumon kamo tungod na hinatagan ako san Dios sani
msb	Kumusta kan Urbano na kapareho ko parasirbe kan Cristo, kag amo
msb	man sa palangga ko na si Estaquis.
msb	kay matinumanon man gayod an Dios na nag-agda sa iyo na magin
msb	mga kaupod san iya Anak na si Jesu-Cristo na aton Ginoo.
msb	Kundi an ginasurmaton namon an kadunungan na gintago san Dios
msb	kasadto. Pero antes pa san katuna-tunai gintuyo na niya ini agod
msb	Ayaw niyo paglukuha an iyo mismo sadiri. Kun may nagahuna na
msb	madunong siya susog sa huna-huna san mga tawo, dapat na magin
msb	bagaʼn pulpol agod magin madunong gayod.
msb	Kaya, bisan wara ako dida, ginhusgaran ko ina na tawo paagi san
msb	gahom san Ginoo na si Jesus na ginhatag sa akon na bagaʼn ada
msb	kay ginlukat na kamo sin mahal. Kaya gamita niyo an iyo lawas sa
msb	An gusto ko sabihon, mga kamaranghod, na dili na madugay an
msb	panahon san pagbalik san Ginoo. Kaya an may asawa dapat
msb	magtrabaho para sa Dios na pareho san waraʼn asawa.
msb	Nano, wara kami sin diretso maupdan sin nagatuod na asawa pareho
msb	san iba na mga apostol kag kamaranghod san Ginoo kag pareho ni
msb	Ayaw kamo pagsamba sin mga diosdiosan pareho san ginhimo ninda.
msb	Nasurat ngani sa Banal Na Kasuratan, “Nag-iringkod an mga tawo
msb	agod magkaraon, mag-irinuman, tapos nagtirindog agod magsarayaw
msb	sin mga malaw-ay,”  agod magsamba sa diosdiosan.
msb	Gusto ko maaraman niyo na an asawa na lalaki an namumuno sa
msb	babayi, tapos si Cristo an namumuno sa asawa na lalaki, kag an
msb	Dios an namumuno kan Cristo.
msb	Ugaling kun ginahusgaran kita san Ginoo, ginadisiplina kita niya
msb	agod dili kita makondinar na kaupod san mga makasasala sa
msb	Kamo ngani an ginatawag na lawas ni Cristo kag kada usad sa iyo
msb	Kamo man, kay gusto niyo na magkaigwa san mga regalo hali sa
msb	Espirito, talinguhaa gayod niyo na gamiton ina na makapasarig sa
msb	pagtuod san mga nagatuod.
msb	kundi siguruhon lang niyo na an tanan na ginahimo sa iyo
msb	pagtiriripon ada sa maayo kag mahusay na paagi.
msb	Niyan, kun waraʼn pagkabuhay gihapon, nano an mahumanan san mga
msb	nagapabunyag para sa mga nagkamaratay na? Nano kay ginahimo pa
msb	ninda ini kun dili naman gali bubuhayon gihapon an mga patay?
msb	Mga kamaranghod sa pagtuod sa Dios dida sa Corinto kag mga ada
msb	sa entiro Grecia na mga tawo san Dios, ini na surat hali sa
msb	akon, si Pablo na nagin apostol ni Cristo Jesus sa pagbuot san
msb	Dios, kag hali man kan Timoteo na aton kamanghod sa pagtuod.
msb	Tama na an kastigo na ginhatag sa iya san kadamuan.
msb	Niyan, kita tanan, na waraʼn tahob an bayhon, nagapakita san
msb	kapawa san Ginoo bagaʼn sa ispiho. Paagi sani ginabag-o kita sa
msb	pareho niya na hitsura kag nagadagdag sa kapaw-an kay ini hali
msb	sa iya na amo an Espirito.
msb	Kaya ngani, tungod kay aram namon an kahadlok sa Ginoo,
msb	nagapirit kamiʼn mga tawo. Aram san Dios kun nano kamiʼn
msb	klaseʼn tawo kag nagalaom kami na aram man niyo ina.
msb	“Maistar ako sa inda kag mamumuhay na kaupod ninda. Ako an
msb	magigin Dios ninda kag magigin katawuhan ko sinda.”
msb	Maaram na kamo san dako na pagkamuot san aton Ginooʼn si
msb	Jesu-Cristo na bisan mayaman nagpakapobre alang-alang sa iyo
msb	agod paagi san iya pagkapobre mapayaman niya kamo.
msb	Niyan, ini na iyo paghatag dili lang para sa mga kinahanglan san
msb	mga katawuhan san Dios kundi damo man na pasalamat an babatunon
msb	Baga man lang kinawatan ko an iba na mga nagatuod tungod na
msb	nagbaton ako sin suhol hali sa inda agod masirbihan ko kamo.
msb	Aram ko gayod na ini na tawo gindara pakadto sa paraiso. Sa
msb	gihapon, ambot kun nangyari ini sa iya lawas o sa iya man lang
msb	gihapon pangitaon. An Dios lang an maaram.
msb	Magkurumustahan kamo sin maayo.
msb	Kaya ngani, kay naako ninda ini, wara gayod si Tito na kaupod ko
msb	bisan Griego mapirit na magpaturi,
msb	Kun sugad, hayag na gayod na waraʼn nagigin matanos sa pagkita
msb	san Dios paagi sa pagtuman san Kasuguan kay nasurat man sa Banal
msb	Na Kasuratan: “An mabubuhay amo an nagin matanos sa pagkita
msb	san Dios paagi sa pagsarig sa iya.”
msb	Kahandal ko gayod na basi nasayang lang an pagpagal ko para sa
msb	Pero kami naman, sa pagsarig sa Dios kag sa bulig san Espirito
msb	Santo, nagahulat sin hugot sa buot na magin matanos kami sa
msb	pagkita san Dios. Amo ini an amon paglaom.
msb	An nagatanom para sa kaila san lawas magaani naman sin
msb	pagkadunot kag kamatayon. Pero an nagatanom para mapalipay an
msb	Espirito Santo magaani man sin buhay na waraʼn katapusan hali
msb	kag an dili masukol na gahom na ginagamit niya para sa aton na
msb	mga nagatuod sa iya. Pareho ini san gahom na ginpakita niya
msb	Niyan, pakabasa niyo sani, masabutan niyo an naaraman ko sana na
msb	misteryo manungod kan Cristo.
msb	Ginhimo niya ini agod mapreparar an tanan na nagatuod sa
msb	pagsirbe sa iya kag mapakusog sinda na amo an lawas ni Cristo sa
msb	Sigurado, an bunga san pagkinabuhay sa kapawaan amo an kaayuhan,
msb	pagkamatanos kag kamatuudan.
msb	Mga kaanakan, magin masinunudon kamo sa iyo mga ginikanan susog
msb	sa kagustuhan san Ginoo kay amo ini an tama.
msb	kag nalilipay gayod ako kada pagpangadyi ko para sa iyo na tanan,
msb	Ayaw kamo paghimo sin bisan nano tungod sa kapasluan lang na
msb	katuyuan o tungod sa paghambog kundi magmapainubuson kamo sa
msb	kada usad kag ipakita niyo na mas labaw an iyo kapwa ki sa iyo.
msb	Maghimat kamo sa mga bagaʼn mga ido na nagahimo sin karautan.
msb	Sinda man idtoʼn mga nagapangtigbas san lawas.
msb	Ipadayon niyo an pagtuman san tanan na naaraman niyo hali sa
msb	katukduan ko na nabatian kag nakita sa akon kay mapasa iyo an
msb	Dios na ginhalinan sa kalinaw san isip.
msb	Kaya, paagi sa iya ginlibre na kita na an gusto sabihon,
msb	napatawad na san aton mga sala.
msb	Ugaling ginbuhay kamo san Dios kaupod ni Cristo kag ginpatawad
msb	Kamo naman na mga asawa na lalaki, kamut-an niyo an iyo mga
msb	asawa kag dili kamo magin maisog sa inda.
msb	Mga kamaranghod sa pagtuod, syirto namon na kamo namumut-an san
msb	Dios kag kamo gayod mga pinili niya na salbaron.
msb	Si Timoteo an aton kamanghod kan Cristo kag kabulig san Dios sa
msb	pagpalukop san Maayo Na Barita, kaya ginpakada namon siya sa iyo
msb	para pabaskugon an iyo tagipusuon kag patibayon an iyo pagsarig
msb	Kaya magpariliaw-liaw kamo sani na mga sinabi namon sa iyo.
msb	Niyan, mga kamaranghod, kinahanglan namon magpasalamat pirme sa
msb	Dios dahilan sa iyo. Ini an tama na himuon namon tungod kay
msb	nagatubo pa sin maayo an iyo pagtuod. An kada usad man sa iyo
msb	ginadagdagan an kamuot sa usad kag usad.
msb	Pero an Dios matinumanon sa pagbulig, kaya pakukusugon kamo niya
msb	sa pagsarig kag babantayan na dili madaog ni Satanas.
msb	Pero apisar sana ginbu-bo san Ginoo sa akon an iya nagasup-ay na
msb	kaluoy. Tungod sani nagatuod na ako kan Cristo Jesus kag
msb	namumuot man gayod sa iya.
msb	Amo naman ini an mga kinahanglan sa mga dyakuno: maayoʼn ugali
msb	kag dili magdaya sa pagsurmaton, dili parahubog kag dili paslo
msb	Galangi an mga balo na babayi na balo man gayod.
msb	Kay wara kitaʼn gindara sa kinab-an, kag wara man kitaʼn
msb	makukuha paghali ta didi.
msb	Maaram ka na an kadamuan san taga-Asia kaupod na sinda Figelo
msb	kag Hermogenes nagbaya man sa akon.
msb	Pero an suruguon san Dios dapat dili gayod parapakig-away kundi
msb	mabuot sa tanan, madunong na paratukdo, matiniuson,
msb	kay si Dimas, sa pagkawili sani na buhay, binayaan ako kag
msb	nagkadto na sa Tesalonica. Si Cresente naman nagpakadto sa
msb	Galacia, kag si Tito, pakadto sa Dalmacia.
msb	Sa mga malinis, tanan na bagay malinis man, pero para sa mga
msb	maati an isip kag dili nagtuod, wara sin malinis kay an sulod
msb	san inda mga isip kag tagipusuon karautan.
msb	Pagsugo ko kan Artemas o kan Tiquico pakada sa imo, talinguhaa
msb	na makaapas ka sa akon sa Nicapolis, kay nakaisip na ako na adto
msb	mapalipas san tighagkutan.
msb	Niyan, nagapangadyi man ako na an aton Ginooʼn Jesu-Cristo
msb	magaataman sa iyo tanan sin maayo.
msb	Niyan, dili ginpaniwala san Dios sa mga anghel an pagpasakop san
msb	kinab-an na maabot na ginasabi namon.
msb	“Kun mabati niyo yana an ginasabi san Dios,
msb	Tapos, an magasulod kag magapahuway kaupod san Dios magapahuway
msb	man sa iya trabaho sugad san ginhimo san Dios.
msb	Halimbawa, kun may duta na nagasarumsom san damoʼn uran kag
msb	nagapabunga san mga tinanom na mapapakinabangan san mga parauma,
msb	ginbendisyunan ina na duta san Dios.
msb	Lalo pa lugod nagigin hayag ina na pagbalyo manungod sa
msb	pagkapadi kun may magluwas na iba na padi na pareho ni
msb	Ipapaisip kag ipapasabuot ko sa inda an akon kasuguan.
msb	Ini na mga garamiton sa pagsamba gin-irog lang an adto sa
msb	langit. Niyan, nagakinahanglan ini na malinisan sin sugad sani
msb	na mga sakripisyo pero an mismo langitnon na mga bagay
msb	nagakinahanglan sin mas maayo na sakripisyo ki sani.
msb	Niyan, igwa na kita sin gamhanan na padi na nagapamahala san
msb	Manungod naman sa pagsarig ni Noe san ginpadaanan siya san Dios
msb	manungod san mga mangyayari, nagbati siya, tapos naghimo sin
msb	dako na barko na ginatawag arka para masalbar an iya pamilya.
msb	Kaya sani na paagi ginkondinar niya an mga tagakinab-an sa inda
msb	pagkawaraʼn pagsarig, tapos ginpatanos siya san Dios dahilan
msb	An iba naman gintuya-tuya kag ginlatigo kay nagasarig sinda sa
msb	Dios. Gintios ninda an pagkakadena kag pagkapriso.
msb	Pero kamo naman, an naabot niyo an bagaʼn Bukid san Sion kag
msb	san lungsod san Dios na buhay na amo an Langitnon na Jerusalem
msb	kag san dili mabilang na mga anghel sa malipay na pagtiripon.
msb	Nakimaluoy gayod ako sa iyo na ipangadyi niyo ako na makabalik
msb	Kun an tawo sige lang an pamati kag dili ginatuman ini, baga man
msb	lang siya an nagapangispiho.
msb	Amo ini an nagapamatuod san ada sa Kasuratan mababasa na,
msb	Basi ginahuna niyo na waraʼn pulos an sabi sa Kasuratan,
msb	“Maawaon gayod an espirito na ginlalang san Dios sa aton.”
msb	Kaya ngani, mag-ako kamo sa iyo kapwa Kristyano kun nagkasala
msb	kamo. Pagkatapos, pangadyian niyo an kada usad. Kaya mapapatawad
msb	kamo kag magaayo an sakit niyo. May poder gayod an pangayo san
msb	matanos na tawo sa pangadyi kay ginabati san Dios.
msb	Nasabi ko ini kay nasurat sa Banal Na Kasuratan,
msb	Para sana ngani na katuyuan, kamo an ginpili niya na magsunod sa
msb	halimbawa ni Cristo na nagtios para sa iyo.
msb	na nagpalangit na kag adto na siya sa pinakaimportante na pwesto
msb	sa may tuo san Dios, nagasakop sa mga anghel, sa langitnon na
msb	may otoridad kag sa mga gamhanan.
msb	Ihatag sa iya an tanan na iyo kahandalan kay may pagmalasakit
msb	Dapat kamo magdumdom sani: wara sin surmaton san Dios na hali sa
msb	sadiri na kabubut-on san tawo, kundi sakop an mga tawo san gahom
msb	san Espirito Santo san ginsabi ninda an mensahe hali sa Dios.
msb	Paagi naman san baha napara an dati na kalibutan.
msb	Mga pinalangga ko, dili bag-o ini na ginasurat ko sa iyo na sugo
msb	kundi an daan na sugo na ada sa iyo sa katuna-tunai pa. Ina na
msb	sugo amo an mensahe na nabatian na niyo.
msb	Kaya an nabubuhay pakig-usad kan Cristo dili nagakasala, pero an
msb	nagakasala naman wara pa gayod siya makita kag makilala.
msb	Mga pinalangga ko, kun amo ini an pagkamuot sa aton san Dios,
msb	dapat man kita magkaminurut-anan.
msb	Aram ta na an mga anak san Dios dili nagapadayon magkasala kundi
msb	ginabantayan sinda san Anak san Dios kag an Dyablo dili
msb	Damo pa ako sin gusto isurat sa imo pero habo ko na ipaagi sa
msb	Palabi an nagabasa sa atubangan san katawuhan sani na libro san
msb	mga pangyayari na maabot, amo man an mga nagapamati kag
msb	nagasunod san nakasurat didi kay halapit na an oras san
msb	“Ini an mensahe hali sa akon na Pinakauna kag Pinakaurhi.
msb	Namatay ako pero nabuhay gihapon.
msb	An makatagal amo an susul-utan pareho sani sin puti kag dili ko
msb	papanason an inda mga ngaran sa libro na ginsuratan san mga
msb	hahatagan sin buhay na waraʼn katapusan. Sa atubangan san akon
msb	Ama kag san iya mga anghel isasabi koʼn hayag na sa akon sinda.
msb	An kada usad sani na upat na buhay na ginlalang may unom na
msb	pakpak, sa patalibod sani lukop sin mata kag hasta sa lawas.
msb	Mag-adlaw man maggab-i wara sindaʼn udong pagkanta sin:
msb	Pagkatapos gin-abrihan san Kordero an ikaduha na napilitan, kag
msb	nabatian ko an tawag san ikaduha na buhay na ginlalang,
msb	Pakatapos naghunga sa akon an usad sa mga kagurangan na
msb	opisyales sa pagtuod, “Sin-o ini na mga tawo na nakabisti sin
msb	puti na halaba kag diin sinda hali?”
msb	An hadi ninda amo an anghel na bantay sa waraʼn katapusan na
msb	buho. Abadon an iya ngaran sa surmaton na Hebreo. Sa Griego,
msb	Apolyon na an gusto sabihon Parasira.
msb	kag magaharayang an inda mga lawas sa kamino san dako na syudad
msb	kun diin ginpako sa krus an inda Ginoo. Amo ini an syudad na
msb	Jerusalem na ginatawag man kun minsan an Sodoma kag Ehipto.
msb	Magkaigwa lugod sin kalipay sa kalangitan. Magkalipay kamo tanan
msb	na nagaistar dida! Pero kamakaluluoy gayod san adi sa duta kag
msb	dagat kay naglusad sa iyo an Dyablo na grabe an kaurit tungod
msb	san pagkaaram na dyutay na lang an nabibilin san iya panahon!”
msb	Wara gayod sinda magbuwa kaya waraʼn masasabi sa inda.
msb	Tapos may nabati naman akoʼn makusog na boses hali sa templo na
msb	nagsugo sa pito na anghel, “Kadto kamo kag ibu-bo sa kinab-an
msb	an grabe na kaurit san Dios na amo an sulod san pito na
msb	Nakita ko man na nahubog an babayi sa dugo san katawuhan san
msb	Dios kag sa dugo san mga ginpatay tungod kay nagpamatuod sinda
msb	Kun makita san mga hadi sa kinab-an an aso san pagkasunog sani,
msb	magatarangis kag magabarakho sinda na nakibahin san iya
msb	kalaw-ayan kag namas gayod na pagkaluho.
msb	Ginpasul-ot siya sin pinakamaayo, masinggat kag malinis na
msb	Tapos, an mga patay hali sa Kamatayon kag sa Hades ginpilak man
msb	sa danaw san kalayo. Amo ini an ikaduha na kamatayon.
msb	Pakatapos ginpakita sa akon san anghel an suba na an tubig
msb	nagahatag sin buhay. Ini na suba nagasidlak pareho sa kristal na
msb	nagailig hali sa trono san Dios kag san Kordero
