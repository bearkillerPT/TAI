tnc	Ikuᵽaka sime Jesús, Jã'merũkika Tuᵽarãte wã'maekaki
tnc	majaroka. Tuᵽarã Maki kime. Ã'mitirikõrĩ je'e: jiitakaja
tnc	—Dajoa yika. Wa'ibaarimaja imariᵽotojo, mae ᵽuri yire
tnc	ã'mitiriᵽẽawa'ri, ᵽo'imajare yiro'si rẽarimaja mijare
tnc	ñimarũjerãñu,— nare kẽrĩka.
tnc	I'suᵽaka nabaamaka, ritajakaka risirika nareka imaekarãte
tnc	kijieka. Suᵽabatirãoka Satanárika ima ña'rĩjãikarãte
tnc	jiebaraka, “Tuᵽarã Maki mime”, kire ãrĩwãrũrũkirã
tnc	nimako'omakaja, sakijairũjeberika.
tnc	—Yijeyomaki, mae ba'iaja mibaaikareka mireka sayijieyu,—
tnc	ritaja kiᵽo'ia rĩ'meᵽatabeyukate kẽrĩka.
tnc	I'suᵽaka naᵽakã'ã ikuᵽaka nare kẽrĩka:
tnc	I'suᵽaka nare kẽrĩko'omakaja okamarĩaja kire na'mitirika.
tnc	—Satanárika ima ĩᵽamaki Beelzebú kiᵽuᵽakarã
tnc	ña'rĩjãikaki kime. Suᵽa imarĩ Beelzeburikaᵽi ba'iaja
tnc	nareka ña'rĩjãikarãte kiᵽoatayu,— ãrĩwa'ri ba'iaja
tnc	I'sia be'erõ'õ Galilea ᵽa'warijerã Jesúre wãrõeka ate.
tnc	Torã rĩkimarãja ᵽo'imajare kiᵽõ'irã etaeka. I'suᵽaka
tnc	nimamaka ĩawa'ri kũmuarã kijãiruᵽaeka. Ᵽo'imaja ᵽuri
tnc	nimauᵽatiji ᵽa'warije ka'iareka oyiaja imaekarã.
tnc	—Ᵽeria mawããyu, jia yaaboairõ'õ imarika yaᵽawa'ri.
tnc	I'suᵽaka simamaka jotorokarã mu'aᵽããrũkimarĩa sime.
tnc	I'suᵽaka simako'omakaja kiruᵽuko'a ñu'takarã ᵽeatatirã
tnc	kũmui'toᵽearã Jesúre kãrĩjãmaeka. I'suᵽaka kimamaka
tnc	ĩatirã, kika wãrũrimajare kire tõrõeka.
tnc	Suᵽabatirã ikuᵽaka kire kẽrĩka:
tnc	Ᵽedro, Santiago, suᵽabatirã Santiago rĩ'ĩ Juan
tnc	maekarakamarã tarãreje Jesúre akawa'rika.
tnc	Kitã'omajare kire ã'mitiriᵽẽabeᵽakã'ã marãkã'ã
tnc	ãrĩwãrũberijĩka Jesúre jarika. I'suᵽaka imariᵽotojo
tnc	aᵽea wejearã ᵽo'imajare wãrõtaᵽarĩ ke'rika mae.
tnc	—Herodías mirĩ'ĩ rũmure me'maeka ba'iaja mibaayu,
tnc	Tuᵽarãte jã'meika yi'riberiwa'ri,— ãrĩwa'ri kire
tnc	I'suᵽaka nare kẽrĩka be'erõ'õ, kũmuaᵽi
tnc	ᵽo'imajamatorã naka ke'rika mae.
tnc	Cinco mil rakamarã ĩmirĩja nimaeka saba'aekarã.
tnc	Sã'mitiritirã ikuᵽaka Jesúre nare ãrĩka:
tnc	Ikuᵽakajaoka nare kibojajiika ate:
tnc	—Eᵽatá,— kire kẽrĩka. (Kiokaᵽi ᵽuri
tnc	“Sawiritarũ”, ãrĩrika simaeka).
tnc	I'sia be'erõ'õ kika wãrũrimajaka kũmuarã kijãika ate.
tnc	Saᵽi Dalmanutaka'iarã na'rika.
tnc	I'sia be'erõ'õ kika wãrũrimajaka Betsaida wejearã Jesúre
tnc	eyaeka. Torã neyaeka ᵽoto ñakoãtimarĩkate ᵽo'imajare
tnc	e'eetaeka kiᵽõ'irã. Torã kire e'eeyatirã kire kijierika
tnc	yaᵽatiyawa'ri “Kire mirabebe”, ãᵽaraka kire najẽñeka.
tnc	I'suᵽaka nare sakibojaeka jia sanoñaokaro'si. I'suᵽaka
tnc	Jesúre ãᵽakã'ã ã'mitiritirã, aᵽerõ'õrã Ᵽedrote
tnc	kire e'ewa'rika. Torã mae,
tnc	—Mija ĩako'a aᵽerãte mija boja'si. Yi'i, Ᵽo'imaja
tnc	Ma'mire reyarãka simako'omakaja õñia yijariᵽe'rirãka
tnc	be'erõ'õ aᵽerãte samija bojarãñu,— nare kẽrĩka.
tnc	I'suᵽaka kẽᵽakã'ã, ikuᵽaka kiyi'rika:
tnc	I'suᵽaka kẽrĩko'omakaja, kire nayi'riberika. “¿Maki
tnc	imaki ruku imatiyaiki?”, ãrĩwa'ri ma'aᵽi i'tarijaᵽaraka
tnc	najaibu'arijarika kire nabojaribi'aeka.
tnc	Ᵽo'imajare wãrõbaraka kimaeka ᵽoto fariseokaka
tnc	ᵽuᵽajoairãte kiᵽõ'irã etaeka. “Jia
tnc	kiyi'riwãrũberirũ”, ãrĩwa'ri ikuᵽaka kire najẽrĩaeka:
tnc	I'suᵽaka nare ãrĩweatirã me'rĩre ke'erikaeka. Ke'erikaeka
tnc	rakamarãre naruᵽuko'arã kiᵽitaka ja'aᵽeatirã ikuᵽaka
tnc	kẽrĩka: “Jia nare mibaabe”, ãᵽaraka Tuᵽarãte
tnc	—Jia mia'mitiᵽe. Yija ba'irĩjia ja'ataraᵽarã imarĩ,
tnc	mika yija imarijayu,— kire kẽrĩka.
tnc	I'suᵽaka nimamaka ĩatirã, nare akatirã ikuᵽaka Jesúre
tnc	I'suᵽaka kẽrĩka ᵽotojo ĩabeyukate yoiki jarika mae.
tnc	I'suᵽakajaoka, “Tuᵽarãte jiyiᵽuᵽaka
tnc	õrĩriwi'iᵽẽteᵽi koyikuriji sime”, ãrĩwa'ri
tnc	ba'irĩjia ne'ewa'riroyikarõ'õᵽi nare sake'ewa'rirũjeberika.
tnc	—¿Marãkã'ã kire mayi'rijĩñu ruku? “Juanre ᵽo'imajare
tnc	ruᵽuko'a jũjerã Tuᵽarãte kire ᵽũataeka”, marĩjĩka,
tnc	“¿Dako baaerã Juanre bojaraᵽaka mija yi'riberaᵽe?”,
tnc	Ĩ'rãrimaki fariseokaka ᵽuᵽajoairã, Herodes jeyomarãoka
tnc	Jesús ᵽõ'irã eyaekarã, niᵽamarãre nare ᵽũataeka
tnc	simamaka. “Jesúre jia yijare yi'riwãrũbesarãkareka, kire
tnc	yija okabaarãñu”, ãrĩwa'ri kiᵽõ'irã neyaeka.
tnc	Mae reyariᵽotojo õñia ᵽo'imajare jariᵽe'rirũkiakaka
tnc	mijare yibojaerã baayu. ¿Moisés imaekakite o'oekakaka
tnc	ĩakoribeyurã mija bai je'e? Yaᵽumakarãka jũ'rẽika
tnc	watoᵽekaᵽi Tuᵽarãte ikuᵽaka ãrĩka Moisés imaekakite:
tnc	“Mija ñeki Abraham imaekaki jia yire baarijayuka.
tnc	I'suᵽakajaoka Isaac suᵽabatirã Jacob imaekarã jia yire
tnc	baarijayurã”, Tuᵽarãte kire ãrĩka.
tnc	—Moiséte jã'meka wãrõrimajare baarijayu uᵽaka mija
tnc	baakoreka jia mija ᵽuᵽajoabe. Mija ĩabe, ikuᵽaka
tnc	nabaarijayu. “Imatiyairã yija ime”, ãrĩᵽuᵽajoairã
tnc	imarĩ, jariroaka jía jããtirã ᵽo'imajare ĩaika wãjitãji
tnc	naturirijayu. Suᵽabatirã wejeñe'metãji na'ririjayu ᵽoto
tnc	jiaᵽi aᵽerãte nare jẽñerika nayaᵽayu.
tnc	Ritatojo wejea ririrã baarãka ruᵽu ritaja ᵽo'imajare
tnc	yirika bojaᵽatarũkia simarãñu.
tnc	Suᵽa imarĩ yibojaika uᵽakaja simaũ'murãka ᵽoto,
tnc	“Kũᵽajĩ sajariwa'yu Ᵽo'imaja Ma'mire etarũkia”, mija
tnc	Iko ᵽuri koᵽuᵽaka kore jiyuika uᵽakaja jia yire baaiko.
tnc	Yireyarũki ruᵽu iyebaka jia jiijĩsia yire koyo'yeyu. Yire
tnc	nayayerũkia ᵽuᵽajoaweiko uᵽaka i'suᵽaka yire kobaayu.
tnc	Tuᵽarã majaroᵽũñurã sabojaika uᵽakaja simaerã baayu
tnc	yiro'si. Ᵽo'imaja Ma'mi ñime. Yire ñi'atirã ᵽo'imajare
tnc	yire jããrãñu. “Aᵽerãte kire ñi'arũ”, ãrĩwa'ri
tnc	yire bojajããrãki ᵽuri, jimarĩa ba'iaja jũarãki.
tnc	I'suᵽaka simamaka imaberiri kimakoᵽeka,— nare kẽrĩka.
tnc	I'suᵽaka imawa'ri ikuᵽaka nare kẽrĩka:
tnc	I'suᵽaka kire nabaamaka ĩatirã, Jesús wã'tarã
tnc	rĩkamarikaki sara baiwararĩ ke'etaeka. Saᵽi kurarãka
tnc	ĩᵽamaki imatiyaiki ba'irabeĩjirimaji ã'mua kitoakõrõtaeka.
tnc	—Dika ba'iaja baaiki kime aᵽerãte ãrĩrũkia
tnc	jariwa'ribeyua mae, koᵽakaja ritaja ba'iaja kẽñua
tnc	Suᵽabatirã aᵽerĩmi bikitojo ĩᵽarimarã imatiyarimaja
tnc	nimauᵽatiji rẽrĩkarã ate. Kurarãka ĩᵽamarã, Moiséte
tnc	jã'meka wãrõrimaja, suᵽabatirã judíorãka
tnc	ĩᵽarimarãoka torã nimaeka. Rẽrĩtirã “Ikuᵽaka
tnc	Jesúre mabaajĩñu”, ãᵽaraka najaibu'aeka. Toᵽi mae,
tnc	Jesús ᵽitaka ᵽi'ᵽetirã Ᵽilato ᵽõ'irã kire
tnc	I'suᵽaka kẽᵽakã'ã ã'mitiritirã, akasererikaᵽi,
tnc	Jesús wã'taᵽi o'rikarã kire jiyiᵽuᵽayeeberiwa'ri
tnc	naruᵽuko'a narĩ'meka. Ikuᵽaka ãrĩroyikarã:
tnc	44-45 I'suᵽaka kẽᵽakã'ã ã'mitiritirã, “Yee,
tnc	¿koᵽakaja kiᵽuᵽariritiyu bai?”, Ᵽilatore
tnc	ãrĩᵽuᵽajoaeka. Suᵽa imarĩ surara ĩᵽamakire
tnc	Ᵽilatore akaeka “¿Yaje rita simatiyayu?”, kire
tnc	ãñaokaro'si. “Rita sime”, surararãka ĩᵽamakire kire
tnc	ãrĩka ã'mitiritirã, Jesús ᵽo'ia Josére ke'erũjeka.
tnc	—Ritatojo wejearã mija a'ᵽe, yirika ritaja ᵽo'imajare
tnc	õrĩᵽatarũ, ãrĩwa'ri nare sabojataᵽaokaro'si.
tnc	—Galileakarã, wejeᵽemarãja mija ñakoaria'si mae. Mijaka
tnc	imaroyiraᵽaki mabo'ikakurirã Tuᵽarãte kire e'emiamaka mija
tnc	ĩaikijioka toᵽi mija ᵽõ'irã etarãki ate ke'yu
tnc	uᵽakajaoka,— nare narĩka.
tnc	Suᵽabatirã ᵽekajũ'rẽika uᵽaka simamaka niaeka.
tnc	I'suᵽaka ᵽekajũ'rẽikaᵽi ᵽibitirã nimaekarakamakireje
tnc	Sabe'erõ'õjĩte ikuᵽaka Ᵽedrote nare ãrĩka ate:
tnc	Toᵽi ikuᵽaka nare kẽrĩka:
tnc	Kituritaᵽamaka torã imaekarãre kire ĩaeka. Suᵽabatirãoka
tnc	“¡Jiitaka Tuᵽarãte yire baayu!”, kẽᵽakã'ã
tnc	1-2 “Najããekaki imariᵽotojo õñia Jesúre jariᵽe'rika.
tnc	I'suᵽaka kibaaeka simamaka mareoka Tuᵽarãte õñia
tnc	jariᵽe'rirũjerãñu”, Ᵽedro Juanᵽitiyika ᵽo'imajare
tnc	bojabaraka imaeka ᵽoto naᵽõ'irã netaeka kurarãka,
tnc	saduceokaka ᵽuᵽajoairã, suᵽabatirã Tuᵽarãte
tnc	jiyiᵽuᵽaka õrĩriwi'ia ĩarĩrĩrimaja ĩᵽamakioka.
tnc	Koᵽakaja na'mitiritika simamaka, jimarĩa boebaka nimaeka.
tnc	—Mija ãñua yija yi'rijĩkareka, Tuᵽarãte yi'ribeyurã
tnc	yija jarijĩñu. ¿Tuᵽarãte yi'ririkoᵽakaja, mijare yija
tnc	yi'rijĩñu bai je'e? Tuᵽarãte ĩaika wãjitãji, ¿dika
tnc	jiibaji imaje'e, mija ᵽuᵽajoaikareka?
tnc	Ananías kirũmu Safiraᵽitiyika ᵽuri ikuᵽaka nabaaeka:
tnc	Ananías kirũmuᵽitiyika narioa ĩjitirã sawaᵽa niñerũ
tnc	I'sia ã'mitiritirã kurarãka ĩᵽamaki imatiyaiki,
tnc	suᵽabatirã kijeyomarã saduceokaka ᵽuᵽajoairãoka
tnc	aᵽóstolrãkare jimarĩa ã'mijĩ'aekarã ba'iaja naka
tnc	I'suᵽaka kẽᵽakã'ã ã'mitiritirã, jimarĩa boebariwa'ri
tnc	I'suᵽaka naᵽakã'ã “Rita sime”, ãñurã oyiaja nimaeka
tnc	Jesúre yi'yurã. Suᵽa imawa'ri “Esteban imaki jia
tnc	Tuᵽarãte yi'yuka imarĩ, kiyaᵽaika uᵽakaja baarijayuka
tnc	Esᵽíritu Santore kire jeyobaamaka”, ãrĩwa'ri kire ne'eka.
tnc	Suᵽabatirã ne'eka Feliᵽe, Ᵽrócoro, Nicanor, Timón,
tnc	Ᵽármenas, suᵽabatirã Antioquíakaki Nicolás,
tnc	judíorãkamarĩka imariᵽotojo jia nare yi'yukaᵽitiyika
tnc	nimaeka ba'arika ᵽibarimaja ne'ekarã.
tnc	I'suᵽaka simako'omakaja miriᵽarãmerãte ba'iaja nabaarãka
tnc	waᵽa ba'iaja nare yibaarãñu yiro'si. Suᵽa yibaamaka toᵽi
tnc	ᵽe'rira'atirã ika ka'iarã miriᵽarãmerãte etarãñu ate.
tnc	Torã imatirã ñamajĩ yire jiyiᵽuᵽaka õrĩwa'ri yika
tnc	najairijarirãñu”, Tuᵽarãte ãrĩka mañeki Abraham
tnc	¿No'oka Egiᵽtoka'iakakire mijããraᵽaka uᵽaka yire
tnc	jããerã mibaayukã'ã?”, Moiséte kẽrĩka.
tnc	Jia jĩjimaka Tuᵽarãte imaeka mañekiarã ĩᵽamaki David
tnc	imaroyikakika. Suᵽa imarĩ Tuᵽarãka jĩjimaka imawa'ri
tnc	kitã'omajaᵽitiyika Tuᵽarãte jiyiᵽuᵽaka kiõñaokaro'si
tnc	wi'ia kiro'si baarika kiᵽuᵽajoakoᵽeka. I'suᵽaka
tnc	simako'omakaja Tuᵽarãte kire sabaarũjeberika.
tnc	Jerusalénrõ'õᵽi ru'riwa'rikarã imariᵽotojo
tnc	aᵽerõ'õrã eyatirã Jesúrika bojariroka nawãrõeka.
tnc	I'sia be'erõ'õ Tuᵽarã Feliᵽe ᵽõ'irã ángelte
tnc	ᵽũataekaki ikuᵽaka kire kẽñaokaro'si:
tnc	A'ririjari ma'arijerã ᵽa'wa imaekarõ'õrã neyaeka.
tnc	Sauloka a'rikarã, sajaikakite ã'mitiririᵽotojo kire
tnc	niatõᵽoberika. Ᵽuᵽataekarã imarĩ torã najiyirĩkataeka
tnc	suᵽabatirã jaiberijĩkaoka najarika.
tnc	—Mia, ĩ'ĩji kime Jesúre yi'yurãte ba'iaja baarimaji
tnc	Jerusalénrã. Õ'õrã kime Jesúre yi'yurãte ñi'atirã,
tnc	kurarãka ĩᵽamarã ᵽõ'irã nare e'ewa'yaokaro'si,—
tnc	I'suᵽaka kore baatirã “Lidarã Ᵽedrote ime”,
tnc	ᵽo'imajare ãñua Joᵽekarã Jesúre yi'yurãte ã'mitirika.
tnc	Sã'mitiritirã ĩ'ᵽarãte Ᵽedrote akarĩ naᵽũataeka,
tnc	koyikurirãja kimaeka simamaka. Kiᵽõ'irã eyatirã ikuᵽaka
tnc	Suᵽa imarĩ Joᵽewejearã imaki Simónre akarĩ
tnc	a'rirũkirãte miᵽũatabe. Kiwãmeaoka Ᵽedro.
tnc	Mae miruiwa'ᵽe, naka me'yaokaro'si “¿Yaje
tnc	judíorãkamarĩrãka ya'rijĩñu je'e?”,
tnc	ãrĩᵽuᵽajoabekaja mimabe. Yiᵽũatairã nime,—
tnc	Esᵽíritu Santore kire ãrĩka.
tnc	I'suᵽaka yire kibojamaka ã'mitiriwa'ri, ñojimarĩji oka mire
tnc	yiᵽũataraᵽe. Jia oka mi'tayu õ'õrã. Tuᵽarãte ĩaika
tnc	wãjitãji yija rẽrĩko'o kioka simauᵽatiji õñaokaro'si.
tnc	Tuᵽarãte mire bojaika yija ã'mitiririyaᵽayu,— Corneliore
tnc	2-3 Suᵽa imarĩ Jerusalénrã Ᵽedrote ᵽe'rieyaeka ᵽoto,
tnc	“Jia nabojawãrũrũ”, ãrĩwa'ri Tuᵽarãte nare
tnc	jeyobaaeka. Suᵽa imarĩ rĩkimarãja Jesúrika nabojaeka
tnc	ã'mitiritirã, mamarĩ nayi'rikoᵽeroyika naja'ataeka, kire
tnc	—Mijariroaka mijããũ'mube, miũ'ᵽuko'aoka,— Ᵽedrote
tnc	I'suᵽaka nimamaka, kiᵽitaka kimimataeka “Kareaja mija
tnc	imabe”, ãrĩwa'ri. Toᵽi mae, “Wẽkomaka imariwi'iarã
tnc	ñimako'orõ'õᵽi ikuᵽaka Tuᵽarãte yire baako'o”, nare
tnc	kẽrĩka. I'suᵽaka nare ãrĩtirã,
tnc	—Satanáre yaᵽaika uᵽakaja baarimaji mime. Suᵽabatirã
tnc	ritaja jia ima yaᵽabeyuka mime. Saᵽi ãrĩwa'ri ᵽakibaraka
tnc	ba'iaja ᵽo'imajare mibaarijayu. Maiᵽamaki Tuᵽarãrika
tnc	bojarirokamarĩa mibojaᵽakiyu. I'suᵽaka mibaaika mija'atabe.
tnc	—Yijeyomarã Abraham riᵽarãmerã, suᵽabatirã
tnc	judíorãkamarĩrã imariᵽotojo jia Tuᵽarãte yi'yurãoka,
tnc	jia mija ã'mitiᵽe. Jesúre yi'riwa'ri ba'iaja imarika
tnc	tiyibeyurõ'õrã ma'rirũkia imakoᵽeikareka Tuᵽarãte mare
tnc	tããekakaka mare kiã'mitirirũjeyu.
tnc	I'suᵽaka nabaamaka, okajãjiaᵽi ikuᵽaka Ᵽablorãkare
tnc	—Yeeja'a, ĩ'rã ĩ'ᵽarã majiyiᵽuᵽayeeroyirã nime.
tnc	Ᵽo'imaja ᵽo'iuᵽakaᵽi ña'rĩjãitirã ĩmiᵽi
tnc	maᵽõ'irã netayu,— ãrĩwa'ri tokarãre akasereka
tnc	I'suᵽaka narĩka ã'mitiritirã Ᵽablorãkaro'si jiamarĩa
tnc	simaeka. Suᵽa imarĩ ĩ'ᵽaᵽẽ'rõtorãja jãjiaᵽi
tnc	najaibu'aeka. Suᵽa imarĩ “Ritamarĩa simeje'e
tnc	nawãrõika”, ãrĩᵽuᵽajoawa'ri Jerusalénrã Ᵽablote
tnc	kijeyomaki Bernabéᵽitiyika, suᵽabatirã ĩ'rãrimarã naka
tnc	imaekarãteoka na'rirũjeka, aᵽóstolrãka, suᵽabatirãoka
tnc	Jesúre yi'yurãte imaruᵽutairãka jaiokaro'si. “Torã
tnc	eyatirã ‘¿Dako baaerã circuncisión baarika sime?’,
tnc	ãrĩwa'ri nare mija jẽᵽe”, narĩka.
tnc	I'suᵽaka kẽᵽakã'ã, aᵽóstolrãka, Jesúre yi'yurãte
tnc	imaruᵽutarimaja, suᵽabatirã kire yi'yurã nimauᵽatiji
tnc	ikuᵽaka ãrĩkarã: “I'suᵽaka mare kibojaika simamaka,
tnc	ĩ'rãrimarã maka imarãte maᵽũataerã Ᵽablorãkaka ika
tnc	ᵽaᵽera ne'ewa'rirã”, narĩka. Sayi'rikarã imarĩ Judas
tnc	(kirejeoka narĩka Barsabás) suᵽabatirã Silas nimaeka
tnc	Antioquíarã Ᵽablorãkaka jeyoariwa'rirũkirã. Jesúre
tnc	yi'yurãte imaruᵽutarimaja nimamaka i'suᵽaka nare nabaaeka.
tnc	Listrawejeakarã, suᵽabatirã Iconiowejeakarã Jesúre
tnc	ã'mitiriᵽẽairã jia ᵽuᵽajoabaraka najaika Timoteoreka.
tnc	Ĩ'rãrĩmi uᵽakaja i'suᵽaka kire koakasererĩrĩka.
tnc	I'suᵽaka jajua kobaata'amaka ĩawa'ri, ba'iaja simaeka
tnc	Ᵽabloro'si. Suᵽa imarĩ jororĩkatirã Satanárika ima
tnc	koreka ña'rĩjãikakite ikuᵽaka Ᵽablote ãrĩka:
tnc	—Maiᵽamaki Jesucristore mia'mitiriᵽẽarãkareka,
tnc	Tuᵽarãte mire tããrãñu, suᵽabatirã mirĩrãreoka,—
tnc	Ĩ'ĩ Jasón kiwi'iarã nare e'etoraᵽaki. Ĩ'rĩka Jesús
tnc	wãmeikireka, “Iki kime ĩᵽi imatiyaiki”, ãrĩwa'ri
tnc	maiᵽamaki Césarte jã'meka yi'ribeyurã nime,—
tnc	—Mija ã'mitiᵽe Atenareka imabayurã. Rĩkimaka jẽrãka
tnc	jiyeka mija jiyiᵽuᵽayeemaka ñiayu.
tnc	—Tuᵽarãte yire jã'meka uᵽakaja kirika bojariroka mijare
tnc	yibojakoᵽeyu. Suᵽa imarĩ mija reyarãñurĩmi ba'iaja
tnc	imarika tiyibeyurõ'õrã mija a'rirãka, oka yire imabesarãka.
tnc	Suᵽa imarĩ mija ã'mitiririyaᵽabeyua ĩawa'ri, irĩmiᵽi
tnc	judíotatamarĩrã imarãte Jesúrika bojariroka yibojaũ'muerã
tnc	Cesarea ᵽaᵽitakarã eyatirã Jerusalénkarã Jesúre
tnc	ã'mitiriᵽẽaekarã ᵽõ'irã Ᵽablote wi'ituriwa'rika.
tnc	Naka imatirã Antioquíarã ke'rika ate.
tnc	Suᵽabatirã kiᵽitaka Ᵽablote naᵽo'iarã ja'aᵽeaeka
tnc	ᵽoto Esᵽíritu Santore nare ña'rĩjãika. I'suᵽaka
tnc	simamaka norĩbeyua imakoᵽeka oka najaika. Suᵽabatirã
tnc	Tuᵽarãte nare õrĩrũjeka nabojaeka.
tnc	—Maa, ika ba'irabeirã ᵽuri, rĩkimaka niñerũ tõᵽoirã
tnc	Sabe'erõ'õ “I'tojĩrãja simarũ”, ãrĩtirã nare
tnc	—Mamarĩ Asiaka'iarã eyatirã jia mijaka ñimaroyiraᵽaka
tnc	Jesúre ã'mitiriᵽẽairãte a'ribojaweatirã waᵽururã yija
tnc	jãiraᵽe. Suᵽabatirã wãjiaja Cos wãmeika jũmurikarã
tnc	yija a'raᵽe. Aᵽerĩmi Rodas wãmeika jũmurikarã yija
tnc	a'raᵽe. Toᵽi Ᵽátararã yija eyaraᵽe.
tnc	Aᵽerĩmi bikitojo Santiago ᵽõ'irã wi'iturirĩ Ᵽabloka
tnc	yija a'raᵽe. Nimauᵽatiji Jesúre ã'mitiriᵽẽairãte
tnc	imaruᵽutarimaja imaᵽataraᵽarã Santiago ᵽõ'irã.
tnc	Surara wi'iarã kire ne'ekãkaerã baaeka ᵽoto, ikuᵽaka
tnc	niᵽamakire Ᵽablote ãrĩka griego okaᵽi:
tnc	I'sia yaaboaika ñiaraᵽaka ᵽoto yiñakoyaraᵽe. Suᵽa
tnc	imarĩ yika a'raᵽarã Damascorã yire tĩtieyaraᵽarã.
tnc	—¿Yaje rita sime Romatataki mima?—
tnc	Suᵽa imarĩ rakaka oyiaja ᵽuᵽajoairã imarĩ,
tnc	jãjirokaᵽi nokatotoeka ruᵽu. Toᵽi mae Moiséte jã'meka
tnc	wãrõrimaja mi'mirĩkaekarã jaiokaro'si. Fariseokaka
tnc	ᵽuᵽajoairã nimaeka naro'sioka.
tnc	—Me'ᵽe. Yire mibojaika aᵽerãte mibojaᵽiba'si,— surara
tnc	Ĩ'rãᵽitarakarĩmi be'erõ'õ kurarãka ĩᵽamaki imatiyaiki
tnc	Ananías, suᵽabatirã judíotatarã ᵽakiarimarãᵽitiyika
tnc	Cesarearã neyaeka. Nare jaiĩjirĩ Térbulo wãmeikite naka
tnc	eyaeka. Cesarearã eyatirã ĩᵽi ᵽõ'irã na'rika,
tnc	“Ᵽablote oka ima”, ãrĩrĩ.
tnc	Aᵽerã judíotatarã Asiaka'iakarã ᵽuri yire
tnc	ĩatõᵽotirã oka ᵽo'ijiaraᵽarã. I'suᵽaka imarã imarĩ
tnc	“Oka kire ima”, ãrĩwa'ri, bojarĩ ni'tarũ maekakaja.
tnc	Ᵽablote kãkaeyaeka ᵽoto judíotatarã Jerusalénᵽi
tnc	i'taekarãte kiᵽõ'irã narãkutorirĩkaeka. “Rĩkimakaja
tnc	oka kire ima”, ãrĩkoᵽeriᵽotojo, “I'siakaka oka kire
tnc	ima”, narĩwaᵽu'awãrũberika.
tnc	Suᵽa imarĩ ikuᵽaka Agriᵽate ãrĩka Festore:
tnc	I'suᵽaka yiᵽuᵽajoaraᵽaka uᵽakaja yibaaraᵽe
tnc	Jerusalénrã. Kurarãka ĩᵽamarãre jã'memaka, Jesúre
tnc	ã'mitiriᵽẽairãte wẽkomaka imariwi'iarã
tnc	yitarũjeroyiraᵽe. Jesúre yi'yurãte najããmaka,
tnc	“I'suᵽaka mabaaᵽajĩñu”, ñarĩᵽuᵽajoaraᵽe
tnc	—¿I'suᵽaka yire mijaikajĩkaᵽi “Jesúre
tnc	kiã'mitiriᵽẽarãñu”, yireka merĩᵽuᵽajoayu bai?—
tnc	I'sia be'erõ'õ no'ojĩrãmarĩaja jãjitaka ma'karoka
tnc	ᵽẽ'rõtoᵽi waᵽururã wĩrõa eiũ'muraᵽaka. Jãjia
tnc	wĩrõa Nordeste wãmeika simaraᵽe.
tnc	I'suᵽaka kẽᵽakã'ã ã'mitiriwa'ri, kũmumakarãka
tnc	ᵽi'ᵽekoᵽeka nayiita'ruiraᵽe, “Sõñu uᵽakaja
tnc	—Ᵽo'imajare jããrimaji kimarijiyu ĩ'ĩ. Suᵽa imarĩ
tnc	riaᵽakiakarã kiriribeᵽakã'ã jiyiᵽuᵽaka moñuko  jia
tnc	ᵽuᵽajoawa'ri ba'iaja kibaaika waᵽa kire koriatarũjeyu
tnc	“Jiamarĩa sime ᵽo'imajare Jesúre ã'mitiriᵽẽarika”,
tnc	ãrĩrikakaka oyiaja yija ã'mitiyu. Suᵽa imarĩ ika mamaka
tnc	ᵽuᵽajoarikakaka, mi'i ᵽuri, ¿marãkã'ã
tnc	samiᵽuᵽajoayu? I'siakaka yija ã'mitiririyaᵽayu,— kire
tnc	Mija ã'mitiᵽe yijeyomarã. Jesucristore ᵽũataekaki ñima
tnc	imarĩ ikuᵽaka mijare ñañu: Ĩ'rĩkate
tnc	ᵽuᵽajoairokaᵽiji mija imabe, rakaka ᵽuᵽajoabekaja.
tnc	I'suᵽaka mija baarãkareka ĩ'rĩka ta'iarãja mija imarãñu.
tnc	Mija ᵽõ'irã yeyaraᵽaka ᵽoto Tuᵽarãrika bojariroka,
tnc	ᵽo'imajare ã'mitirikoribeyua mijare yiwãrõũ'muraᵽaka jia
tnc	mija õᵽe yijeyomarã. “ ‘Jiitaka õñuka kime’, yireka
tnc	narĩrũ”, ãrĩwa'rimarĩa mijare sayiwãrõraᵽe.
tnc	I'suᵽaka jaibekaja, jia mija õrĩwaᵽu'airokaᵽi mijare
tnc	I'suᵽaka imawa'ri, “Ᵽablote ã'mitiriᵽẽairã imarã
tnc	yija ᵽuri”, ĩ'rãrimarãre ãᵽakã'ã, “Jẽno'o,
tnc	Aᵽolore yi'yurã yija ᵽuri”, ãᵽaraka mija
tnc	ãrĩbu'arijayu. I'suᵽaka mija imamaka, Tuᵽarãte
tnc	yi'ribeyurãte baaika uᵽakaja mija baarijayu ruᵽu.
tnc	Yiᵽuᵽajoaikareka jia Jesúrika yiba'irabeyu. I'suᵽaka
tnc	simako'omakaja, “Oka imabeyua yire”, ãrĩrũkimarĩa sime.
tnc	Maiᵽamaki Jesús ĩ'rĩkaja õñuka, “Jia Ᵽablote yirika
tnc	“Ba'iaja baaiki kimamaka ikuᵽaka sawaᵽa kijũarãñu”,
tnc	ãñaokaro'si mija rẽrĩrika yiyaᵽayu. I'suᵽaka mija
tnc	baarãka ᵽoto yiᵽuᵽakaᵽi ᵽuri mija ᵽõ'irã imaki
tnc	uᵽakaja ñimarãñu. Suᵽabatirã i'suᵽakajaoka maiᵽamaki
tnc	Jesucristore mijare jeyobaarãñu.
tnc	Ĩ'rãrimarã ikuᵽaka ãñurã: “Ba'arika maba'aika
tnc	ña'rĩjãirũkiaro'si sime ñe'mea. I'suᵽakaja mamarĩrãja
tnc	Tuᵽarãte ᵽo'ijiatikarã maime. I'suᵽaka imarã imarĩ,
tnc	imajiᵽarũkimarĩa sime mañe'mea, ba'arikaoka”,
tnc	narĩkoᵽeyu.  Kẽsia mare baamaka, ba'arijayurã
tnc	maimako'omakaja rõmitika ĩmirĩjaka ba'iaja wã'imañua
tnc	baarika mare jitoika naka baarimajamarĩrã maime. Cristore
tnc	yaᵽaika uᵽakaja baairã maimaokaro'si Tuᵽarãte mare
tnc	ᵽo'ijiaeka. Kirirã imarĩ, maᵽo'iaᵽi i'suᵽaka
tnc	I'suᵽakajaoka sime rõmijã Jesúre yi'ribeyurãka
tnc	tĩmiarikarãro'si. Jesúre yi'ribeyurã imariᵽotojo mijaka
tnc	nimariyaᵽamaka nare mija ja'ata'si.
tnc	Rõmika imaki ᵽuri kirũmure jia jĩjimaka kika imaerã jia
tnc	koka imarikakaka ᵽuᵽajoarijayuka.
tnc	Suᵽa imarĩ ikuᵽaka mijare ñañu: “Ritaja yibaajĩka
tnc	ĩaji'atirã yibaaika uᵽakaja baawa'ri ba'iaja aᵽikate
tnc	jũaa'si ãrĩwa'ri i'suᵽaka yibaaberijĩñu.”
tnc	Jia Tuᵽarãrika õrĩwaᵽu'aberiwa'ri “Iroka takaᵽi
tnc	imawa'ri jia kika maimajĩñu je'e”, ãñurãka ñima ᵽoto,
tnc	nuᵽakaja ñimarijayu. Ritaja najãjibaaikakaka niaika
tnc	wãjitãji baabeyuka yi'i. Jia naka ñimamaka, yiwãrõika
tnc	ã'mitiritirã “Jiibaji Jesucristore na'mitiriᵽẽarũ”,
tnc	ãrĩwa'ri i'suᵽaka naka ñimarijayu. Ᵽo'imaja
tnc	aᵽetatarãka ñima ᵽoto nuᵽakaja ñimarijayu. I'suᵽaka
tnc	yibaarijayu “Kire ã'mitiriᵽẽairãte Jesúre
tnc	tããrãñu”, ãrĩwa'ri yiwãrõika ã'mitiritirã
tnc	ĩ'rãrimarãre kire yi'yaokaro'si.
tnc	Jia õrĩᵽuᵽakirã imarĩ, “Rita Ᵽablote mare bojayu”,
tnc	ãrĩᵽuᵽajoawãrũirã mija ime.
tnc	Aᵽea ikuᵽaka ima mija õrĩrika yiyaᵽayu. Ĩmirĩja
tnc	ruᵽuko'amaki kime Jesús. I'suᵽakajaoka rõmijãro'si nime
tnc	natĩmiarã. I'suᵽakajaoka Jesús ruᵽuko'amaki kime
tnc	Maiᵽamakire yire wãrõekakaka, koᵽakaja mijare
tnc	yiwãrõtiraᵽe. I'suᵽaka simako'omakaja mijare sayibojaerã
tnc	baayu ate. Maiᵽamaki Jesúre nañi'aerã Judare bojajããeka
tnc	ñami, ᵽan Jesúre e'erikaeka.
tnc	Esᵽíritu Santo kirikaᵽi aᵽerãte jeyobaaiki maikoribeyua
tnc	nabaabeawãrũerã. Aᵽerã “Nare yibojaika ã'mitiritirã
tnc	yiro'si bojawaᵽu'atarimaja nimarũ”, ãrĩwa'ri kirika
tnc	Esᵽíritu Santore nare ja'atayu. Aᵽerã imarã, “Ĩ'ĩ
tnc	kime Esᵽíritu Santore jã'meikaᵽi jaiki. Ĩ'ĩ ᵽuri
tnc	Satanárika ima kire jã'memaka i'suᵽaka jaiki”,
tnc	narĩwãrũokaro'si Esᵽíritu Santore nare jeyobaayu.
tnc	Na'mitiribeyua aᵽerã oka imakoᵽeikaja najaiwãrũerã
tnc	Esᵽíritu Santore jeyobaayu aᵽerãte. I'suᵽakajaoka
tnc	na'mitiribeyua simako'omakaja aᵽerãte jaika uᵽakaja
tnc	nabojarikatawãrũerã kijeyobaayu aᵽerãte.
tnc	Ĩ'rĩka ta'iarãja jĩrĩrimajare tããrimaja oyiaja marĩrã,
tnc	suᵽabatirã ĩ'rĩka ta'iarãja majaiwãrũbeyua oka
tnc	imakoᵽeika jaiwãrũrimaja oyiaja marĩrã maime. Najaika
tnc	ã'mitiritirã, “Ikuᵽaka ãrĩrika nañu”,
tnc	ãrĩwãrũrimaja oyiaja marĩrã maime.
tnc	Ĩ'rĩka jariwa'ririmarĩa aᵽetatarã oka mija õrĩbeyua
tnc	imakoᵽeika mija jaiwãrũrikareka, jia simajããeka yiro'si.
tnc	I'suᵽaka jia simako'omakaja aᵽerã oka kiõrĩbeyua kijaika
tnc	tẽrĩwa'ribaji imatiyaika sime Tuᵽarãro'si bojaĩjirika.
tnc	Aᵽerã oka kijaika ᵽo'imajare ã'mitiriwãrũbeyua ĩ'rĩka
tnc	bojarikatarimajite imajĩka ᵽuri jia sime.
tnc	Mija ã'mitiᵽe yijeyomarã. Ikuᵽaka mija baarijaᵽe mija
tnc	rẽrĩrijarirãka ᵽoto: Ĩ'rãrimarã imarã
tnc	bayakoyariyaᵽairã. Aᵽerã imarã wãrõrika yaᵽairã.
tnc	Suᵽabatirã Tuᵽarãte nare õrĩrũjeika bojariyaᵽairã
tnc	nime aᵽerã. Aᵽerimarã imarã norĩbeyua simako'omakaja
tnc	aᵽea okaᵽi jairika yaᵽairã. Suᵽabatirãoka imarã
tnc	sabojarikatariyaᵽairã. Ritaja mija baarijayuaᵽi Jesúre
tnc	yi'yurãte jiibaji kire nayi'yaokaro'si nare mija
tnc	jeyobaarijarijĩka jia sime.
tnc	I'suᵽaka simamaka õñia kijarika be'erõ'õ Ᵽedrote kire
tnc	ĩaeka. I'sia be'erõ'õ ĩ'ᵽoũ'ᵽuarãe'earirakamaki kika
tnc	wãrũeka mirãrã ᵽõ'irã kiᵽemakotowirika mae.
tnc	I'suᵽaka simarãka ᵽoto ᵽo'imajare reyaika ᵽariji
tnc	Cristore tiyetarãñu. Saᵽi ãrĩwa'ri ritaja majamarãika
tnc	I'suᵽaka simako'omakaja õ'õrã maᵽo'ia ima saᵽiji õñia
tnc	mabo'ikakurirã kika maimajiᵽarũkimarĩa sime ruᵽu.
tnc	Mareyarãka be'erõ'õ mare kija'atarãñu ᵽo'i imarãka
tnc	ᵽuri mabo'ikakurirã kika maimajiᵽarũkia.
tnc	Ba'iaja kire baabekaja kire mija e'etoᵽe. Suᵽabatirã jia
tnc	kire mija jeyobaabe yiᵽõ'irã ĩarĩ ketaokaro'si.
tnc	“I'suᵽaka kire mija baabe”, ñañua simamaka ketarika
tnc	yita'ayu, aᵽerã Jesúre yi'yurãᵽitiyika.
tnc	Jesucristorika bojariroka bojariᵽareaja ba'iaja yija
tnc	jũarijayu. I'suᵽaka simako'omakaja, sayija
tnc	rakajeᵽããrijayu jia mijare jeyobaaokaro'si. I'suᵽaka
tnc	mijaro'si yija imamaka Cristore mija yi'yua ja'atabeyurã mija
tnc	imarijarirãñu. Ba'iaja yija jũarijayu ᵽoto Tuᵽarãte
tnc	yijare jeyobaarijayu. I'suᵽaka yija imarijayua õñurã
tnc	imarĩ, ba'iaja jũariᵽotojo okajãjia imawa'ri samija
tnc	“I'suᵽaka naᵽuᵽarijĩñu”, ãrĩwãrũtirã ba'iaja
tnc	mija ᵽuᵽaririka yaᵽaberiwa'ri mija ᵽõ'irã ya'ribeyu
tnc	ruᵽu. Mija ᵽõ'irã yeyarũki ruᵽu mijaka okajierika
tnc	yaᵽawa'ri “Ikuᵽaka mija baabe”, ãᵽaraka ᵽaᵽera
tnc	takaja mija ᵽõ'irã yiᵽũataraᵽe. Okajietirã ba'iaja
tnc	ᵽuᵽaᵽekaja jĩjimaka yire ᵽuᵽarirũjerũkirã mija
tnc	imaokaro'si mijare sayiᵽũataraᵽe. Suᵽa imarĩ
tnc	“Naᵽõ'irã yeyarãka ᵽoto jia simamaka ĩatirã jĩjimaka
tnc	nimarãñu je'e naro'sioka”, ñarĩᵽuᵽajoayu.
tnc	Tuᵽarãjaoka imaki kimajaroka mamakukukaka bojaĩjirimaja yija
tnc	imaokaro'si yijare jeyobaaiki. Suᵽa imarĩ “Yimakire
tnc	ã'mitiriᵽẽairãte yitããrãñu”, Tuᵽarãte ãñua
tnc	bojaika sime mamakukukaka majaroka. Suᵽa imarĩ bikija Moisés
tnc	imaroyikakite o'oeka ãrĩroyika uᵽakamarĩa yija wãrõyu
tnc	mae. Esᵽíritu Santoᵽi ãrĩwa'ri maᵽuᵽaka o'amaka kire
tnc	mayi'rirũkiakaka sabojayu mamakukukaka majaroka. Bikija
tnc	Tuᵽarãte jã'meka o'oeka yi'rikoᵽeirã ᵽuri nareyarãka
tnc	be'erõ'õ kika imajiᵽabesarãñurã. I'suᵽakamarĩa sime
tnc	mamakukukaka majaroka yi'yurãro'si ᵽuri. Esᵽíritu Santore
tnc	nare ña'rĩjãimaka Tuᵽarãka õñia nimajiᵽarãñu
tnc	Rĩkimarãja yijare ã'mijĩairãte imako'omakaja Tuᵽarã
tnc	ᵽuri yijare ja'atabeyuka. Ĩ'rãkurimarĩa yijare jããrika
tnc	ri'kakoᵽeirã imarĩ, yijare nakãmibaaeka simako'omakaja
tnc	Tuᵽarãte yijare jeyobaaika simamaka yijare najããwãrũbeyu.
tnc	I'suᵽaka kiro'si yija baaĩjika “Kĩarũkia sime”,
tnc	ãrĩwa'ri Tuᵽarãrika bojariroka ᵽo'imajare yi'yaokaro'si
tnc	jia oyiaja nare yija wãrõrijayu sayija
tnc	õrĩwãrũirõ'õjĩrãja. I'suᵽaka yija baaika,
tnc	suᵽabatirãoka kiyaᵽaika uᵽakaja yija imarijayua õñuka
tnc	Tuᵽarã. I'suᵽaka simamaka samija õñu je'e mijaro'sioka.
tnc	Ĩ'rãrimarã imarã yijare jiyiᵽuᵽayeeirã, aᵽerimarã
tnc	ᵽuri jẽno'o. I'suᵽakajaoka ĩ'rãrimarã “Jia
tnc	baarijayurã nime”, ãñurã imariᵽotojo, aᵽerã ᵽuri
tnc	i'suᵽaka ãrĩbeyurã. Tuᵽarãte ᵽũataekarã yija
tnc	imako'omakaja “Waᵽuju ᵽakirimaja nime”, ĩ'rãrimarãre
tnc	Suᵽabatirã bikija ᵽaᵽera mijare yiᵽũataraᵽaka
tnc	ĩatirã ba'iaja mija ᵽuᵽaraᵽakakaka ña'mitiraᵽe.
tnc	I'suᵽaka simako'omakaja “I'sia ᵽaᵽera yiᵽũataberiri
tnc	imakoᵽeraᵽe”, ãrĩᵽuᵽajoabeyuka yi'i. Ᵽaᵽera
tnc	mijare yiᵽũataraᵽaka ᵽoto “Sĩatirã ba'iaja
tnc	naᵽuᵽarirãñu je'e”, ñarĩᵽuᵽajoakoᵽeraᵽe.
tnc	I'suᵽaka simako'omakaja, ba'iaja mija ᵽuᵽaraᵽaka
tnc	ñojimarĩji mijareka so'raᵽe.
tnc	Marikaika ko'aᵽitorãja maijijĩka jia sime. Jeyobaarika
tnc	yaᵽawa'ri sakĩjika simamaka ĩ'rãtiji oyiaja sime
tnc	Tuᵽarãro'si. Marikaika tẽrĩwa'ribaji mare jẽñebeyuka
tnc	“Tuᵽarãte jiyiᵽuᵽayeeiki imaki kirikaika
tnc	wãtarimarĩaja wayuoka baairãte jeyobaarijayuka. Suᵽa imarĩ
tnc	jia kibaaeka mirãka ye'karirimarĩaja jia Tuᵽarãte kire
tnc	baajiᵽarãñu”, ãrĩwa'ri sabojayu.
tnc	Mijare yija wãrõmaka, “¿Dako baaerã Ᵽablorãkare mija
tnc	ã'mitiyu?”, mijare narĩko'omakaja, nare ruᵽubajirã
tnc	Jesúrika bojariroka mijare yija wãrõũ'muraᵽe. Mija
tnc	ᵽõ'irã Tuᵽarãte yijare ᵽũataberirikareka ᵽuri,
tnc	“Mijare wãrõirã yija ime”, mijare yija ãrĩberijããeka.
tnc	I'suᵽakamarĩa sime. Mijare wãrõrimaja yija imaerã
tnc	Tuᵽarãte mija ᵽõ'irã yijare ᵽũataeka.
tnc	Ikuᵽaka jairimaji marĩka imariᵽotojo ĩ'rĩka “Ikuᵽaka
tnc	jia baaiki ñime”, ãrĩwa'ri bojataᵽarimaji uᵽaka
tnc	yijairã baayu. I'suᵽaka yijaikoᵽeko'omakaja, “Jia
tnc	õrĩᵽũabeyuka kime Ᵽablo”, yireka mija
tnc	ãrĩᵽuᵽajoa'si. I'suᵽaka simaberikoᵽerãkaoka “Jia
tnc	õrĩᵽũabeyuka uᵽaka Ᵽablote jaiyu”, yireka mija
tnc	ãrĩkoᵽeko'omakaja, i'suᵽaka yijairãñu. Koᵽakaja
tnc	ᵽakirimajaroka wãrõrimajare ã'mitiyurã mija ime. Suᵽa
tnc	imarĩ nare mija ã'mitiririjayu uᵽakaja yire mija ã'mitiᵽe
tnc	Torã yeyaraᵽaka ᵽoto ᵽo'imaja okaᵽi mabojawãrũbeyua
tnc	ña'mitiraᵽe. Torã ña'mitirika mirãka yire bojarũjebeyuka
tnc	“ ‘Rita Cristore õñuaᵽi mibojarijayu’, yija
tnc	ãrĩwãrũokaro'si, kirika yijare mibeabe”, mija ãñua sime.
tnc	I'suᵽaka simamaka, kirikaᵽi tĩmarĩji nare yibaamaka
tnc	ĩawa'ri “Cristore jã'meika uᵽakaja kirikaᵽi jairijayuka
tnc	Ᵽablote ime”, yireka mija ãrĩwãrũrãñu je'e.
tnc	Okajãjimarĩa imabeyuka Cristo mijaka. Ba'iaja baairãte
tnc	jiamarĩa jũaokaro'si kirika baabearimaji kime.
tnc	Yijeyomarã, Jesúrika bojariroka yiwãrõriᵽareareka ba'iaja
tnc	yijũaika simako'omakaja, ᵽo'imajare yibojarija'atabeyua sime.
tnc	I'suᵽaka yiro'si simako'omakaja rĩkimarãja aᵽerã
tnc	yibojaika ã'mitiriwãrũtirã kire nayi'ririjayuakaka jia mija
tnc	Tuᵽarãka ĩ'rãtiji imariᵽotojo, “Tẽrĩriki Tuᵽarãte
tnc	ima uᵽakaja ñima yija'atabesarãñu”, ãrĩbeyuka Cristore
tnc	I'suᵽaka simamaka ñojimarĩji mija ᵽõ'irã kire
tnc	yiᵽe'ataerã baayu. Suᵽa imarĩ jia dakoa risirika
tnc	ba'ijũaberikaki uᵽakaja mija ᵽõ'irã keyamaka ĩatirã
tnc	jĩjimaka mija imarãñu. I'suᵽaka kire yiᵽe'atarãka
tnc	be'erõ'õᵽi ᵽuri, ba'iaja ᵽuᵽaritiyabekaja ñimarãñu
tnc	Suᵽa imarĩ, yijeyomarã, jia mija ã'mitiᵽe. Mijare wãtaka
tnc	õñuka imarĩ, jimarĩa mijare ñiariyaᵽayu. Jĩjimakaᵽi
tnc	mijareka ñarĩᵽuᵽajoarijayu. I'suᵽaka mijare yo'oika
tnc	uᵽakaja jia maiᵽamakire Jesucristore jia yi'ᵽaraka mija
tnc	I'suᵽakajaoka ritaja Cristore yi'yurã õ'õrã imarãte
tnc	mijareka ãñu. Suᵽabatirã Romakaki ĩᵽiro'si
tnc	ba'iraberimaja Cristore yi'yurã i'suᵽakajaoka ãñurã.
tnc	Suᵽa simamaka “Jiitakaja yijare nawãrõraᵽe”, yijareka
tnc	ãñurã mija ime. Suᵽa simamaka ĩ'rĩka kimakire wayuĩaika
tnc	uᵽakaja jia mijare yija baamaka mija õñu.
tnc	Jiibaji wayuĩabu'abaraka mija imarijarirã Maiᵽamakire mijare
tnc	jeyobaarũ, i'suᵽakaja mijaro'sioka aᵽerãte mija
tnc	wayuĩaerã kijeyobaarũ. I'suᵽaka mijare kibaarũ, mijare
tnc	yija wayuĩamirĩrĩkawa'yu uᵽakaja mija imaokaro'si.
tnc	I'suᵽaka ñañu “ ‘I'sirĩmi Jesucristore etarãñu
tnc	je'e’, ãrĩwãrũberirika sime”, ãrĩrika õñurã mija
tnc	imamaka. “I'tojĩte mawi'iarã kareba'arimajire etarãñu”,
tnc	marĩwãrũbeyu uᵽaka sime Maiᵽamakire etarũkia.
tnc	Mija rẽrĩrãka ᵽoto jĩjimakaᵽi mija jẽñabu'abe,
tnc	Mijaka ñimaraᵽaka ᵽoto i'suᵽaka imarũkiakaka mijare
tnc	yibojawãrõtiraᵽe. “Ye'kariribeyurã nimarijiyu”,
tnc	Mijaka yija imaraᵽaka ᵽoto, “Ba'iraberiyaᵽabeyuka ᵽuri
tnc	ba'abekaja kimarũ”, mijare yija ãrãᵽe.
tnc	14-15 I'suᵽaka simako'omakaja, maᵽuᵽakarãja ba'iaja
tnc	baarika ᵽuᵽajoatirã, “Jia simaᵽajĩñu je'e yiro'si”,
tnc	marĩrijayu. I'suᵽaka maᵽuᵽajoaikaᵽi ãrĩwa'ri ba'iaja
tnc	mabaarijayu. Suᵽabatirãoka ba'ioyiaja baarijayurã
tnc	maimarijarirãka, ba'iaja imarika tiyibeyurõ'õrã a'rirũkirã
tnc	12-13 Ba'iaja baarika maja'ataokaro'si kirika bojariroka
tnc	Tuᵽarãte mare õrĩrũjeyu. I'suᵽaka simamaka samayi'rika,
tnc	mayi'riberikaoka ĩatirã simauᵽakaja sawaᵽa mare
tnc	kibaarãñu. Suᵽa imarĩ mokaᵽi, maimabaayu uᵽakaja
tnc	aᵽerãte mija wayuĩabe. Ĩakõrĩ je'e: Aᵽerimarãre
tnc	wayuĩabekaja imarã, nare wayuĩabekaja sawaᵽa Tuᵽarãte
tnc	nare jẽñerãñu. Aᵽerãte wayuĩabaraka imarã ᵽuri
tnc	“Wayuĩarikaᵽi Tuᵽarãte yijare ĩarãñu”, ãrĩwa'ri
tnc	Õrĩkõrĩ je'e: ¿Okokoᵽea jia waria okoa ᵽoataika,
tnc	jũ'akaᵽitiyika rukubaka ᵽorijĩka rukuya mijareka?
tnc	Mia je'e. “Ireje ma'riberiye'e, waeroka aᵽea wejearã
tnc	a'ritirã ĩ'rãkuri wejejẽ'rãkareka mawaruaka
tnc	ĩjiᵽatatirã rĩkimakaja niñerũ matõᵽoari”, ãᵽaraka
tnc	jĩjimaka mija imarijayu ĩ'rãrimarã. I'suᵽaka ãñurãte
tnc	I'suᵽaka simaeka be'erõ'õ, torã okoa jaririka yaᵽawa'ri
tnc	Tuᵽarãte kijẽñemaka okoa jarika ate. I'suᵽaka sabaaeka
tnc	be'erõ'õᵽi jia õterikia ruika mae.
tnc	Ĩ'rĩka, “Ba'iaja baabekaja Tuᵽarãka ĩ'rãtiji
tnc	ᵽuᵽajoabaraka ñime”, ãrĩriᵽotojo, Cristore yi'yukate
tnc	ĩariᵽe'yoiki Tuᵽarãka jia imabeyuka ruᵽu.
tnc	“Tuᵽarãte ĩarijiyuika oyiaja baaiki kime Jesús”, mija
tnc	ãrĩwãrũika simamaka, “Jia oyiaja baarijayurã nime
tnc	Tuᵽarã makarã”, ãrĩwãrũirã mija ime.
tnc	“Tuᵽarãrika bojariroka jia yi'ribeyurã yija ime je'e”,
tnc	maᵽuᵽaka ãñuaja ba'iaja maᵽuᵽarirãkareka, “Jia
tnc	Tuᵽarãka maimabesarãñu je'e”, marĩᵽuᵽajoarijayu.
tnc	Ba'iaja maᵽuᵽayua simako'omakaja, saᵽemawa'ribaji mare
tnc	wayuĩaiki Tuᵽarãte ime. Suᵽabatirãoka maimarijayuakaka
tnc	ritaja õñuka kime. I'suᵽaka imaki imarĩ, ba'iaja
tnc	maᵽuᵽayuareka mare jeyobaawãrũiki kime.
tnc	Tuᵽarãte mare wãtaika koritiirã imarĩ, mare
tnc	kiwayuĩaikakaka yi'ririjayurã maime.
tnc	Ikuᵽaka sime aᵽea: Ĩ'rĩka Jesúre yi'yuka, mija
tnc	watoᵽekakaki imariᵽotojo ba'iaja kibaaika mija ĩarãkareka,
tnc	Tuᵽarãte kiro'si mija jẽñeĩjibe. Ba'iaja jũarũkiwaᵽa
tnc	imakoᵽeikareka Tuᵽarãte ye'kariariba'ikaka simaye'e
tnc	i'suᵽaka kiro'si mija baarãka. I'suᵽaka kiro'si mija
tnc	baamaka ba'iaja kibaaikareka Tuᵽarãte kire wayuĩarãñu ate
tnc	jia kika kimaokaro'si. Aᵽeba'i ba'iaja baarika ima, sawaᵽa
tnc	ba'iaja imarika tiyibeyurõ'õrã a'rirũkia. I'suᵽaka
tnc	ĩ'rĩkate baarãkareka, “Kiro'si Tuᵽarãte mija
tnc	jẽñebe”, mijare ãrĩbeyuka yi'i.
tnc	Suᵽabatirã sawatoᵽekarã ĩ'rĩka ᵽo'imaji uᵽaka
tnc	ĩoikite imaraᵽe. Kijariroaka saya uᵽaka ima
tnc	kiũᵽusikarõ'õjĩrã ñoaka jããiki kimaraᵽe.
tnc	I'suᵽakajaoka orokaka baaeka kikãrĩmaki wãjitãji
tnc	Mia je'e. Ba'iaja mijare nabaamaka, jiamarĩa mija jũarijayua
tnc	õñuka ñime. Suᵽabatirã wayuoka baairã mija imaoka
tnc	ñorĩᵽataika sime. I'suᵽaka mija ima simako'omakaja
tnc	Tuᵽarãte mijare saja'ataekaᵽi ãrĩwa'ri, imatiyaika
tnc	rikairã mija ime. I'suᵽakajaoka ‘Judíorãka imarĩ,
tnc	Tuᵽarãrirãtakaja yija ime’, ãᵽaraka, ‘Ba'iaja
tnc	baarimaja nime’, ãᵽaraka mijareka kẽ'rãjairimajareoka
tnc	õñuka ñime. I'suᵽaka nabaayu Tuᵽarãte yi'riberiwa'ri
tnc	Satanáre yaᵽaika uᵽaka baarijayurã imarĩ.
tnc	—Sardes wejeareka yire ã'mitiriᵽẽairãte
tnc	imaruᵽutarimajiro'si ikuᵽaka mio'oĩjibe:
tnc	“Ĩ'ᵽotẽñarirakamarã uᵽaka tẽrĩwa'ribaji imatiyaiki
tnc	Esᵽíritu Santo ᵽuᵽakaᵽi baarijayuka ñime.
tnc	Suᵽabatirã ĩ'ᵽotẽñarirakamarã tã'ᵽia  rikaiki
tnc	ñime. Mia je'e: Ritaja mija baaika õrĩᵽataiki ñime. Mijare
tnc	ĩatirã ‘Cristore jia yi'yurã nime’, ᵽo'imajare mijareka
tnc	ãrĩko'omakaja yireka ᵽuri yiyaᵽaika uᵽaka baabeyurã
tnc	imarĩ, yire ã'mitiriᵽẽabeyurã uᵽakaja mija ime.
tnc	Mija ĩabe, ‘Naka rĩrãkibiᵽaraka ñimarũ’, ãrĩwa'ri
tnc	mijare yakayu. I'suᵽaka simamaka yoka ã'mitiriᵽẽatirã,
tnc	‘Ã'ã, i'suᵽakaja mika yija imarũ’, yire ãñurãka jia
tnc	—¿Maki imaki Tuᵽarã ñakoareka, ika ᵽaᵽera buᵽeka
tnc	ᵽaᵽatãteka bebetirã sawierũkika?— ãrĩwa'ri
tnc	jãjirokaᵽi kijẽrĩakoᵽeraᵽe.
tnc	Suᵽabatirã Oveja weiwa'yua uᵽaka imaki ate aᵽekuku
tnc	ᵽaᵽera buᵽeka ᵽaᵽatãteka kiwieraᵽaka ᵽoto
tnc	ikuᵽaka aᵽika maikoribeyu uᵽaka imaraᵽakite
tnc	I'suᵽaka simamaka ãta wi'iarã, ᵽusiareka ãta
tnc	watoᵽekarã ᵽo'imajare ru'raᵽe. Ĩᵽarimarã,
tnc	suᵽabatirã jã'merimaja, imatiyarimaja, imatiyabeyurãoka,
tnc	suᵽabatirã aᵽerãro'si ba'iraberimaja, aᵽerãro'si
tnc	ba'irabeĩjibeyurãoka, sareka naru'rikãkaraᵽe.
tnc	I'suᵽakajaoka rĩkimaka niñerũ rikairã, wayuoka
tnc	baairãᵽitiyika ritaja ᵽo'imajare sarã ru'raᵽe.
tnc	Ĩ'ᵽoũ'ᵽuarãe'earirakatata nimaraᵽe. Ĩ'rãtata
tnc	uᵽakaja doce mil rakamarã nimaraᵽe.
tnc	Torãjĩrã õñioka ᵽearũkia kirikaraᵽakarã Tuᵽarãte
tnc	jiyiᵽuᵽayeebaraka joeĩjiritẽrĩakaka ᵽeka ya'tarika
tnc	sarã kijããᵽorotaraᵽe. I'suᵽaka sabaatirã ika
tnc	wejearitatorãja sakiwe'aña'taraᵽe. Suᵽa
tnc	kibaaraᵽakarõ'õjĩte jimarĩa jãjia wĩᵽoa yaaraᵽaka.
tnc	Jãjia jaitirã yoeᵽi aᵽea jã'mijiyeriokabayuraᵽe.
tnc	Torãjĩte ka'ia iyiraᵽaka mae.
tnc	I'suᵽaka simaraᵽe mamarĩtaka ba'iaja jũaũ'murũkia. Mija
tnc	ĩabe, i'sia be'erõ'õᵽi ĩ'ᵽakurikaka
tnc	jariwa'riñujuraᵽaka ruᵽu.
tnc	—Ãja'a, samiba'abe. Samiba'arãka ᵽoto mumioko uᵽaka
tnc	mirijokoᵽearã sajariko'omakaja mise'kurarirãñu,— yire
tnc	Mamarĩrokajĩtekaka ba'iaja jũarũkia ima koᵽakaja
tnc	yibojaweayu. Sabe'erõ'õjĩte no'ojĩrãmarĩaja ba'iaja
tnc	Kore kirĩrĩko'omakaja awaᵽakikajea ĩ'ᵽato jo'barito
tnc	Tuᵽarãte kore ĩjiraᵽe kowiyaokaro'si. Suᵽa imarĩ
tnc	ᵽo'imajamatorã eyaerã kajuyaiᵽakiaka uᵽaka ĩoika
tnc	kowiritaᵽawa'raᵽe. Torã maekarakakuri wejejẽ'rãka
tnc	aᵽejẽ'rã ñe'metãjirã ba'arika kore ji'abaraka
tnc	Toᵽi imaraᵽarã uᵽatireje mamarĩkaki wãmea
tnc	kio'ojĩ'arũjeraᵽe. Ĩ'rãrimarã naᵽitaka
tnc	ritaᵽẽ'rõtorã, aᵽerimarã nakũ'arã kiwãmea
tnc	o'ojĩ'aekarã nimaraᵽe. Imatiyarimaja, imatiyabeyurãoka,
tnc	rĩkimakaja niñerũ rikairã, wayuoka baairã, jia
tnc	naᵽuᵽayariji imarãteoka, aᵽerãte naᵽoyarã uᵽakaja
tnc	ba'irabeĩjirimajareoka ni'ioka jariwa'ririmarĩaja mamarĩkaki
tnc	werikaᵽakiaki wãmea kio'ojĩ'arũjeraᵽe.
tnc	—Rita sime, i'suᵽakatakajaoka simarũ. Ka'wisi be'erõ'õ
tnc	naba'iraberijayua ja'atatirã, najẽrĩtarãñu.
tnc	Mabo'ikakurirã neyarãka ᵽoto, ba'iaja jũaekarã
tnc	imariᵽotojo kiyaᵽaika uᵽakaja jia nabaaeka õñuka imarĩ,
tnc	jia sawaᵽa Tuᵽarãte nare baarãñu,— Esᵽíritu Santore
tnc	—Tuᵽarãte ĩariᵽe'yoirã ᵽo'imajare ba'iaja jũaerã,
tnc	seroareka mija rikaika õñijĩĩrika ka'iarã mija
tnc	we'aña'tabe. I'suᵽaka samija baabe, Tuᵽarãte boebayuakaka
tnc	sarã ima simamaka,— sãrĩkoraᵽe.
tnc	Siyiraᵽakaka ĩ'rãtiji Babiloniawejea imakoᵽeraᵽaka
tnc	maekarakaweje uᵽaka sajarirĩkaraᵽe. I'suᵽakajaoka ritaja
tnc	wejeareka imakoᵽeika wejea ririᵽataraᵽaka. Babiloniakarã
tnc	ba'iaja nabaaika ye'kariribeyuka imarĩ, nare boebariwa'ri
tnc	ba'itakaja naᵽareareka Tuᵽarãte nare jũarũjeraᵽe.
tnc	—Rõmore ruᵽairõ'õrã, rĩkimakaja ima riamaka miako'a,
tnc	ᵽo'imaja koᵽakaja riamaka ime. Suᵽa imarĩ ĩ'rã
tnc	wejekarã jariwa'ririmarĩa, ĩ'rãtata ᵽo'imaja
tnc	ᵽããwa'rimarĩa, suᵽabatirã naka'iareka imabayurã
tnc	Toᵽi imatirã ikuᵽaka ba'iaja ᵽuᵽaribaraka narĩrãñu:
tnc	I'suᵽaka narĩkoraᵽaka ᵽoto, Tuᵽarã ruᵽarikũmu
tnc	wãjitãji veinticuatro rakamarã ᵽakiarimarã, suᵽabatirã
tnc	botarakamarã maikoribeyu uᵽaka imaraᵽarãte
tnc	mo'iᵽãñawa'raᵽe. Toᵽi imatirã ikuᵽaka narãᵽe:
tnc	Kijariroakarã suᵽabatirã kirijoarãoka ikuᵽaka ãñua
tnc	o'oeka jĩ'ĩtaraᵽaka: “Ĩ'ĩ kime ritaja ĩᵽarimarã
tnc	ĩᵽamaki, suᵽabatirãoka ritaja imatiyarimajare
tnc	jã'merimaji”, ãñua simaraᵽe.
tnc	—Mija ĩabe. ¡Ᵽo'imajaka Tuᵽarãte ime mae! I'suᵽaka
tnc	simamaka, “Mabo'ikakurireka Tuᵽarãte ime”, ãrĩrika
tnc	imabeyua. Ᵽo'imajaka Tuᵽarãte ima simamaka, i'suᵽakajaoka
tnc	nime naro'si, “Yija ĩᵽamaki mime”, kire ãᵽaraka.
tnc	Suᵽabatirã ãta ᵽããtateka rokarã
tnc	ĩ'ᵽoũ'ᵽuarãe'earirakao ãta ima, jia jiyurika ãta
tnc	waᵽajã'rĩakaka baaeka simaraᵽe. Mamarĩkao, jasᵽe, jia
tnc	waria ya'tarikakaka imaraᵽaka. Rokajĩkao zafiro wejeᵽema
tnc	jĩ'mia uᵽaka imaraᵽaka. Ĩ'ᵽorokajĩkao wãmea ágata
tnc	ᵽũñua uᵽaka jĩ'mia imaraᵽaka. Maekarakaorokajĩkao
tnc	—Mimo'iᵽãña'si. Miuᵽakaja Tuᵽarãte yaᵽaika
tnc	uᵽakaja baaiki ñime yiro'sioka. Tuᵽarãro'si
tnc	bojaĩjirimaja, suᵽabatirã ika ᵽaᵽera ᵽũñu o'oeka
tnc	yi'yurã uᵽakaja imaki ñime. I'suᵽaka simamaka, Tuᵽarãte
tnc	takaja mijiyiᵽuᵽayeebe,— ángelte yire ãrãᵽe.
