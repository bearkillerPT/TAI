pls	Jihi ná lista de cain niẍanc̈hen de ixin Jesucristo. Jehe
pls	Jesucristo joixin de ngain razé chojní David co de Abraham.
pls	―¿Quettinó jí tti rey de chojni judío que oconcjihi? Janha
pls	na desde ngain lado oriente viconxin na conotsé rey mé, co jai
pls	janha na joihi na nttihi para sinttasayá na rey mé.
pls	Pero are conohe José ixin Arquelao tti jittetonha ngain Judea
pls	en lugar de Herodes, ndodé jehe Arquelao, José ẍaon para
pls	rrocji nttiha. Mexinxin jehe vitonhe ngain cottac̈hin para
pls	sacjoi ngain regioen Galilea.
pls	Cottimeja inchínji conchienhe ngain Jesús para rrojincheyehe,
pls	Jesús ndac̈ho ngain cayoi xí mé:
pls	Pero janha rrondattjo ra que quexeho tti tsoñaohe iná chojni,
pls	tti tsoñao mé chonda que soenhe juzgado. Co quexeho tti
pls	rrondache feo iná chojni, tti rronichja feo mé soenhe juzgado
pls	de ngain tti juzgado que chonda icha tsje joachaxin nttihi
pls	ngataha nontte. Co tti ncheguinhi iná chojni, tonto, tti
pls	ndac̈ho mé chonda peligro de tsji ngacjan ẍoí infierno.
pls	Mexinxin jaha ra are tsjenguijna ra chojni noa, ẍonhi chojni
pls	ttequinhi ra, ni chojni icha amigoa ra ndacheha ra.
pls	Co jamé jaha ra rrochonxin ra chojni mé de ngain tti jehe na
pls	Cottimeja Jesús ndac̈ho ngain xicapitán mé:
pls	―Si senguixin na de ngaxinhi cayoi cuerpo tehe, nttatsanha na
pls	ñao tanc̈hjanda na sixinhi na ngaxinhi cocochi taha.
pls	―¿Apoco cain chojni que ttji ngain ná vandango tti tottehe
pls	na nchao sinttecjáño na si xinovio ẍa jí xa ngayehe na?
pls	Pero, ján, tsí tiempo que xinovio satsjixin xa de ngain na,
pls	cottimeja jehe na sinttecjáño na.
pls	―Nttihi Israel ẍonhi tiempo vocon na ná cosa inchin jihi.
pls	Cainxin chojni ngoixin mundo rroningaconha ra na ixin
pls	causananxin janha. Pero quexeho ra ẍo sitticaon ni ra co
pls	sinchehe ra cain tti janha coetonha ra hasta are ndasenhe ra,
pls	jaha ra rrochonda ra iná vida naroaxin ngain Dios.
pls	―Are cjoi ra ngagaha jna tti ẍonhi chojni te para joitsjehe
pls	ra Juan, ¿quehe ẍaxaon ra rroguicon ra jehe? ¿Aẍaxaon ra
pls	ixin joarrixaoen seguroha inchin nttaxiji que nchequingui
pls	Pero Jesús ndac̈ho ngain xa:
pls	Cottimeja joicaohe na Jesús ná xí que c̈hoha vaguicon ni
pls	vanichja ixin vechonda xa ná espíritu jianha. Co Jesús
pls	joinchexingamehe xí mé para que jehe xa onchao vicon xa co
pls	Jesús ẍa jinichja cain yá ngain chojni are joí janné
pls	conixin xanchó Jesús ixin joinao na rronichjé na Jesús, pero
pls	ndoja tavintte na ixin tsje chojni sinxinhi nchia tti jí Jesús.
pls	para que rrochonxinha ra tti jaha ra dicon ra,
pls	Jesús joanjo joajna ngain cain chojni mé, cottimeja jehe
pls	conixin chojni que vacao sacjan na para ngain tti nchia que
pls	vintte na are mé. Are ongain nchia mé cain chojni que vacao
pls	conchienhe na co ndac̈ho na ngain:
pls	―Cain chojni nchesayehe na ná profeta pero nahi profeta que
pls	ttixin de ngain ẍajeho rajné na o profeta que ttixin de ngain
pls	Cottimeja Jesús coetonhe tti chojni que vacao para coani na
pls	barco co satto na toenxin jinda mé icha saho que jehe ixin jehe
pls	ẍa vittohe nttiha ixin jidoan despedido de ngain cain chojni
pls	¡Jaha ra ncheha ra tti ndac̈ho ra! Jian dindac̈ho profeta
pls	Isaías de ixin jaha ra, are jehe dicjin:
pls	Jesús ndac̈ho ngain nc̈hí mé:
pls	Cottimeja Jesús ndac̈ho ngain na:
pls	Ixin tti rinao que vidé ẍonhi tsonhe, mé sinchetján vidé;
pls	pero tti sinchetján vidé de ixin causananxin janha, mé sechon
pls	―¿Quedonda janha na c̈hoha vehngui na espíritu jianha yá?
pls	’Inchin si ná xí chonda xa cien coleco co ndasitján ná va,
pls	¿queẍén sinchehe xa? ¿Atsinttoeha xa tti noventa y nueve va
pls	ngagaha jna, co satsji xa sicjé xa coleco vitján?
pls	―¿Anchao ná ni sac̈hjendehe ni c̈hihi ni de ixin quexeho
pls	cosa que jehe ni isincheẍoxinha ni?
pls	Jaxon dayehe tomia co sattji. Janha rinaho tsjengá chojni tehe
pls	hna ẍajeho inchin rrittjengaha ra hna jaha ra.
pls	Cayoi tti chejo mé vinttendac̈ho:
pls	Dios joinchecoenhe cain chjan hasta xan nandá toncjihi para
pls	nchesayehe xan jehe jian.
pls	Cottimeja Jesús ndac̈ho ngain xa:
pls	co icanxin na tse na jehe ninchehe ẍé rey mé, co feo
pls	joinchehe na ngain na hasta nagoenxon na na.
pls	Jehe xa nchehe xa cosa jian pero jeho para que icha chojni
pls	dicon, co para ẍaxaon na que jehe xa anto jian xa. Co jehe xa
pls	ttianito xa nttattjen xa co rá xa cajachjan de roa tti jingá
pls	rioho ẍón que jitaxin canxion parte de Palabré Dios, co
pls	dinttengá xa lontto icha jinjini que icha chojni.
pls	Mexinxin jaha ra tti teca ra vidé cainxin chojni jian que
pls	vintteguenhe, desde Abel, tti cjoi xí jian para ngain Dios,
pls	hasta Zacarías, xenhe Berequías tti nindogoelitoa ra nagoenxon
pls	na ngain lugar entre nihngo co altar.
pls	Co si Dios rrojinchenchinha tiempo mé, ẍonhi chojni rroxehe,
pls	pero Dios sinchenchín tiempo mé ixin jehe anto rinao cain tti
pls	chojni que jehe coinchiehe.
pls	Ixin tti chonda, sayé icha, co rrochonda hasta rroxehe. Co tti
pls	ẍonhi chonda, sac̈hjehe hasta cain tti chonda masqui tsjeha
pls	―¿Quedonda jañá tec̈ho ra ixin nc̈hí jihi? Tti jehe
pls	nc̈ha joinchehe nc̈ha nganji na janha; jihi ná cosa jian.
pls	ixin jihi tti rroc̈ho jnina janha que sinchesegurá tti trato
pls	naroaxin. Co jnina singo jni para rroxengaxin hna tti jianha que
pls	Jesús ẍa jindac̈ho jañá are ojoí Judas, ná de tti tteyó
pls	chojni que vacao Jesús. Judas joiaho anto tsje chojni que teyá
pls	na espada co nttá. Xidána que vaquetonha ngain icha xidána co
pls	xittetonha ngain nihngo, xí mé rroanha cain chojni mé.
pls	Cottimeja jehe xidána icha importante coinchje xa lonttoe xa
pls	para ná señal que jehe xa anto coñao xa co ndac̈ho xa:
pls	Jehe xidána que vaquetonha ngain icha xidána joatse xa tomi
pls	―¿Quehe cosa jianha joinchehe?
pls	―Elí, Elí ¿lama sabactani? ―que rroc̈ho: Diona, Diona,
pls	¿quedonda ndacointtona na janho?
pls	Cottimeja ángel mé ndac̈ho ngain jehe yó nc̈hí que
pls	―Después de janha tsí iná chojni que chonda anto tsje icha
pls	joachaxin que janha. Co janha jiquininxinha na ni para sisehe
pls	para tsonxindangá corrié catté.
pls	Co are viataon nchanho co conaxin xehe, joicaohe na Jesús
pls	cainxin chojni venihi co cainxin chojni que vechonda espíritu
pls	Cottimeja ndac̈ho Jesús ngain tti nihi mé:
pls	Iná nchanho Jesús cjoi ngaxinhi ná nihngo iná. Co nttiha
pls	tají ná xí que ndadixemadoho ná rá.
pls	Cottimeja Jesús vayé cain chojni mé co ndac̈ho ná ejemplo
pls	Jamé para que masqui dicon na tti nttaha pero inchin
pls	rroguiconha na, co masqui ttinhi na tti ndac̈hjan pero
pls	ttinxinha na, co para tsentoxinha vidé na ni sitjañeha na cain
pls	cosa jianha que nchehe na.
pls	Cottimeja nttiha cointtohe na cainxin chojni co sajoicao na
pls	Jesús ngá barco tti vengá. Co rroé icanxin barco cai.
pls	Cottimeja cain chojni que vaquingaria cocochi mé ẍaon na co
pls	coinga na joiquequín na chojni ngagaha rajna co icha chojni que
pls	vintte ngataon jngui. Co cjoi chojni mé joitsjehe na quehe
pls	Co sajoicao Jairo Jesús ngain nchiandoha pero Jesús c̈hoha
pls	joicao tsje chojni, jeho Pedro, Jacobo co Juan xanchó Jacobo.
pls	Co icanxin chojni vandac̈ho:
pls	Co are ocotsocjin chojni que vacao Jesús joí na ngain co
pls	Co conchienhe canxion xifariseo ngain Jesús conixin icanxin
pls	ximaestroe ley Israel que joixin de ngain ciudad de Jerusalén.
pls	Ixin de ngaxinhi ansén na dac̈hjexin cosa jianha que jehe na
pls	ẍaxaon na: jehe na ẍaxaon na para sincheyehe na c̈hihi iná
pls	tattíta, co para nasoenxon na chojni,
pls	―Dicon canxion xí satettji co xí yá inchin canxion nttá.
pls	Jañá c̈ho Pedro ixin jehe noeha quehe rronichja ixin jehe co
pls	tti yó xicompañeroe anto ẍaon na are vicon na jamé.
pls	Co are vicon Jesús conchienhe anto tsje chojni, Jesús
pls	joinchesattehe espíritu jianha que vehe ngain chjan mé co
pls	Co si ná jmacon sinttaẍaxaon para sinchehe jianha, ncheha
pls	cosa mé, masqui hasta dantsjengui jmacon. Ixin icha jian tsji
pls	conixin nacoa jmacon ngain Dios co naha tsji conixin cayoixin
pls	Cottimeja xanxí mé ndac̈ho xan:
pls	Cottimeja Jesús ndac̈ho ngain na:
pls	Después joiji na ngandehe rajna Betfagé co rajna Betania que
pls	te chian Jerusalén co nttiha tavintte na rotté jnanchjan dinhi
pls	Nttaolivo. Nttiha Jesús coetonhe yó chojni que vacao jehe
pls	Co seguro rrondattjo ra ixin quexeho chojni que rrondache jna
pls	jimé: “Sattjixin de yá, co digaritsiahngui ndachaon”, co
pls	si chojni mé seguro ditticaon que Dios sinchehe jamé, seguro
pls	¿Aẍa chonxinha ra tti ndac̈ho ngain tti jitaxin Palabré
pls	―¿Adicon cain nchia yeye yá? Pero yá sittoeha ni ná ẍo
pls	ngataha iná ẍo; cainxin rroxantte.
pls	Co seguro rrondattjo ra que cainxin cosa yá tsonhe icha saho
pls	que cain chojni de generación jihi ndasenhe.
pls	Co are ondaconttie Jesús co tti tteyó chojni que vacao ẍatte
pls	Co ndac̈ho ngain canio nijoicao:
pls	Co tsje na joinchecaxin na Jesús, pero ẍonhi chojni nichja
pls	ẍajeho inchin nichja iná chojni para joinchesegurá chó na.
pls	Co are vingasán, ẍatte cain xidána que vaquetonha ngain icha
pls	xidána, co cain xittetonha ngain nihngo, co cain ximaestroe
pls	ley, co cain xivechonda joachaxin ngain juzgadoe nihngo. Co
pls	cainxin chojni mé coia na Jesús co joicao na ngain
pls	Co are joexin joinchehe xa cain yá para cjoanoa xa Jesús,
pls	cottimeja joantsjehe xa tti lontto morado coentsá xa, co cjan
pls	xa joinchengá xa lonttoe Jesús. Cottimeja sajoicao xa Jesús
pls	para joinchecrucificá xa.
pls	mexinxin jaicoa joí ná tattíta vinhi José de rajna Arimatea.
pls	Jehe vechonda tsje joachaxin ngain juzgadoe nihngo Israel. Cai
pls	jehe anto joinao joí tti tiempo que Dios ttetonha. Co tattíta
pls	mé ẍaonha joixinhi tti jí Pilato co joanchiehe cuerpoe
pls	Janha cai joanchiangui jian de ixin cain tti joinchehe Jesús
pls	desde coexinxin ẍé, co janha ẍaxanho que jian jí para que
pls	janha rrocjin na cain cosa jihi inchin conhe para ixin jaha
pls	Teófilo, ixin jaha tti compañerona que anto jian,
pls	Pero are xannc̈hí mé vicon xan jehe ángel mé co coinhi xan
pls	tti nichja ángel mé, jehe xan goan xan admirado co inoeha xan
pls	ixin quedonda jamé ndac̈ho ángel ngain xan.
pls	Jehe cainxin tiempo tsiaconoehe cain chojni que ẍaon ngain
pls	Ixin Dios jehe jañá ndac̈ho ngain profeta, co jehe profeta
pls	joindac̈ho nganji ján na, desde ngain tiempo are saho:
pls	Co ngain rato mé, nttiha ngaca ángel mé cononxin anto tsje
pls	icha ángel que joixin de ngajni, co tenchecoanxinhi Dios
pls	Co ngain rato mé conchienhe jehe Ana co después de joanjo
pls	gracias ngain Dios de ixin Jesús, coexinhi ndache cain chojni
pls	de ixin Jesús, tti chojni que techonhe tti nchanho are Dios
pls	tsjenguijna chojni Israel para sacha na ngain chojni romano.
pls	―¡Jaha ra xenhe conché ra! ¿Quensen jointtanoha jaha ra
pls	ixin nchao setanha ra tti castigo anto soji que jitonchian?
pls	Neri cjoi chjan de Melqui, co Melqui cjoi chjan de Adi, co Adi
pls	cjoi chjan de Cosam, co Cosam cjoi chjan de Elmodam, co Elmodam
pls	―Cai ndac̈ho ngain tti jitaxin Palabré Dios: “Daqueha
pls	prueba ngain Dios tti chonda joachaxin para ixin jaha.”
pls	Ná nchanho ngain nihngo nttiha dicji ná xí que vechonda xa
pls	espíritu jianha ngaxinhi cuerpoe xa, co espíritu mé coyao co
pls	Cai Jacobo co Juan, cayoi xenhe Zebedeo, tti xicompañeroe
pls	Pedro, anto vintteẍaon xa cai. Pero Jesús ndac̈ho ngain
pls	Después Leví coín ná fiesta jie ngain nchiandoha para ixin
pls	Jesús, co nttiha joinecaho na tsje xicobrador de impuesto ngain
pls	nacoa mesa co icha chojni cai.
pls	―Janha sanchianguiha ra ná cosa: ¿Quehe jiquininxin sinchehe
pls	ni ngain nchanho que nchejogaha ni; asinchehe ni jian, o
pls	asinchehe ni tti jianha? ¿Atsanc̈hjandaha ni chojni ndasenhe,
pls	O si nchecjen ra tomi jeho tti chojni que nchao tsjengaha ra
pls	hna, cai jeha jian tenchehe ra, ixin hasta tti chojni que nchehe
pls	jianha nchecjen tomi ngain icha chojni que nchehe jianha, ixin
pls	chonda na seguro que tsjenguehe chó na hna.
pls	Después de cain jihi, Jesús sacjoi para ngain ná rajna dinhi
pls	Naín conixin chojni que vacao co tsje icha chojni cai.
pls	Pero Jesús ndac̈ho ngain tti nc̈hí:
pls	Cottimeja joí ná xí que vinhi Jairo, xí mé vaquetonha xa
pls	ngain nihngo nttiha. Xí jihi vettoxin nttajochjihi xa ngain
pls	Jesús co joinchetsenhe xa ñao ixin jehe rrocji nchiandoha xa
pls	Si c̈honja rajna sinaoha na tsinhi na tti jian joajna que jaha
pls	ra tsjiho ra jaha ra sattjixin ra de nttiha, co tontsjenga ra
pls	jinche que yá rottea ra, mé ná señal que vitticaonha na jaha
pls	―Janha, tti Xí que joixin de ngajni, chonda que anto tsje
pls	cosa tangui tsonna, co cain xittetonha ngain nihngo, co cain
pls	xidána que ttetonha ngain icha xidána, conixin cain ximaestroe
pls	ley Israel, sinaoha na xa. Co nasoenxon na xa, pero ngain
pls	nchanho ninxin janha rroxechon na.
pls	Pero tti chojni que vacao vaquinxinha na tti jehe vandac̈ho
pls	ngain na, ixin ẍa ẍonhi joachaxin vinttechonda na para
pls	coinxin na. Co jehe na ẍaoncoa na para joanchianguihi na
pls	Jesús ixin quehe rroc̈ho tti jehe ndac̈ho.
pls	―Anto c̈hjoin para ixin tti chojni que tedicon tti jaha ra
pls	pero jí jeho nacoa cosa que anto importante. Co María
pls	ocoinchiehe tti cosa icha importante mé, co ẍonhi chojni
pls	Pero janha dehngui espíritu jianha de ixin joachaxín Dios, co
pls	jihi rroc̈ho que tti ttetonha Dios ochian joí nganji ra.
pls	―Maestro, are soixin ndac̈ho yá, rrinichja feo de ixin janha
pls	Cottimeja Jesús ndache na ejemplo jihi:
pls	―Ẍaxaon ra quensen tti nchehe ẍa que ditticaon jian co
pls	ttinxin jian tti jiquininxin sinchehe. Mé tti nchehe ẍa que
pls	xinajní rrochjé xa ẍa de rrochjé tti sine cain ninchehe
pls	Ná nttiha, ngain tti nchanho que nchejogaha ni, Jesús
pls	tajinchecoenhe chojni de ixin Dios ngain ná nihngo.
pls	Pero Jesús ndac̈ho ngain xa:
pls	Are tti nchehe ẍa mé cjan, ndac̈ho cain jihi ngain xinajní.
pls	Cottimeja jehe xinajni mé coñao xa co ndac̈ho xa ngain jehe
pls	tti nchehe ẍa mé: “Jaicoa ttji ngain cain nttiha yeye co
pls	ngain nttiha nchinnchin de ngain ciudad jihi co sicohna nttihi
pls	chojni noa co tti c̈hoha ttingui, co tti rrengo, co tti
pls	Co are ondajoehe xan cain tomi mé, anto ndacochjonga tti joine
pls	na ngain nación mé, co jehe xan anto vaguenhe xan jintta.
pls	’Tti chojni que dicao cuidado are tsjeha chonda, cai sicao
pls	cuidado are rrochonda tsje; co tti chojni que dicaoha cuidado
pls	are tsjeha chonda, cai sicaoha cuidado are rrochonda tsje.
pls	―Ttjenguijna ni ra para que sitticanho na icha nganji.
pls	Ngain tiempo que Noé vechon, ẍonhi chojni vitticaon ixin toin
pls	ndasitján mundo, mexinxin vanchehe na sigue vane na co vaguihi
pls	na co vacottehe na co vaganjo na xenhe na xannc̈hí para
pls	vacottehe xan hasta ngain tti nchanho que Noé vixinhi arca co
pls	joí jinda para ndagoen cainxin chojni.
pls	―Janha rrindattjo ra que are xicobrador de impuesto jihi
pls	sacjan xa nchiandoha xa, Dios ojoinchetjañehe xa cain tti
pls	jianha que jehe xa joinchehe xa, pero xifariseo nahi. Ixin tti
pls	chojni que tonohe que jeho tti icha jian, pero ngain tti nchanho
pls	que Dios sinchejuzguehe cain chojni, chojni mé ẍonhi rentte
pls	na, co tti chojni que jai tonohe que jehe ẍonhi rentte, are
pls	mé Dios sinchesayehe chojni mé.
pls	Sicaon na janha co después nasoenxon na na. Pero ngain nchanho
pls	ninxin janha rroxechon na.
pls	Mexinxin jehe ndac̈ho ngain na:
pls	Co are ojoí tiempo de cosecha, jehe xa rroanha xa ná tti
pls	nchehe ẍé xa para joiganchia tti parte de cosecha que
pls	jiquininxin sayé tti xinajni mé. Pero jehe tti nicoá
pls	nttattochjoin media mé coaxin na tti nchehe ẍa mé nttá co
pls	vengui na co ẍonhi chjé na.
pls	―Maestro, ley que vayé Moisés jitaxin que si ná xí
pls	ndadenhe xa co sittohe c̈hihi xa co si ẍonhi chjan joichonda
pls	na, xichó xindavenhe chonda xa que secao xa jehe nc̈higanha
pls	mé co rrochonda na chjan para que chjan mé sehe xan inchin
pls	Canxion de tti chojni que vacao Jesús tetjao na de ixin nihngo
pls	icha importante co ixin anto c̈hjoin ẍo que diconchjian
pls	nihngo mé co de icha cosa que chojni diganjo na para ixin
pls	nihngo. Cottimeja Jesús ndac̈ho ngain na:
pls	Jamé cai are sicon ra que tsonhe cain cosa jihi, jaha ra onoha
pls	ra que osiconchian tiempo are siquetonha Dios nttihi ngataha
pls	ixin janha irrocjanha na sihi vino hasta que tsija tti ttetonha
pls	Cottimeja jehe na vinttendac̈ho na:
pls	―Cai xí jihi vacao xa Jesús.
pls	Cottimeja cainxin xa vingattjen xa co sajoicao xa Jesús ngain
pls	Ninxin nttiha ndac̈ho Pilato ngain na:
pls	Pero masqui jamé ẍaxaon cain na, Pedro vac̈hje co coinga
pls	cjoi ngain sepultura. Co are jehe tsjehe ngaxinhi sepultura,
pls	jehe vicon tti manta roa que vesia cuerpoe Jesús tají manta
pls	ná lado. Cottimeja sacjan para tti nchia co anto goan admirado
pls	Cottimeja jehe na iẍonhi chonhe na, sino que jaicoa coá na
pls	nttiha co sacjan na para Jerusalén. Nttiha vittjaxin na tti
pls	ttejngo chojni que vacao Jesús tate na cain na conixin icha
pls	Co jehe mé tti danjo vida, co are chojni ditticaon ngain jehe
pls	mé, vida jihi inchin joadingasán para ixin cain chojni.
pls	―Profeta Isaías nichja de ixin janha are jehe ndac̈ho que
pls	tsinhi ra tté ná chojni que toyaoxin de ngagaha jna que
pls	rrondac̈ho: “Danttjehe ra ná nttiha nao para ixin jehe tti
pls	Co Mesías rroc̈ho Cristo tti Dios rroanha.
pls	―Soixin, ¿quedonda ndachjenji na janha yá? Tiempo ẍa ttiha
pls	para janha tsjenguijna chojni.
pls	Pero Jesús vechondaha confianza ngain na ixin jehe ovechonxin
pls	Cai tiempo mé, Juan joincheguitte chojni ngain ná rajna que
pls	dinhi Enón, chian ngain rajna Salim ixin nttiha vehe atto yé
pls	jinda co chojni vaquí na co vajiguitte na.
pls	Cottimeja tsje chojni vinttegac̈hjexin na de rajna mé para
pls	vinttecji na tti jí Jesús.
pls	Co are ochian jidiji xa nchiandoha xa, vac̈hje ninchehe ẍé
pls	xa para joichoenxin na xa ngatja nttiha, co ndac̈ho na ngain xa:
pls	―Ndodana cainxin tiempo jinchehe Ndo ẍa, co janha cai
pls	rrinttaha ẍajeho ẍa mé.
pls	Ixin si jaha ra rroguitticaon ra tti ndac̈ho Moisés, cai
pls	rroguitticaon ni ra janha ixin Moisés dicjin de ixin janha.
pls	Ndoexin tti chojni que ndavittohe toenxin ndachaon tti sacjoixin
pls	Jesús conixin tti chojni que vacao, vintteguicon na que cain
pls	chojni que vacao Jesús savicao na jeho tti nacoa barco que vehe
pls	nttiha, co vintteguicon na que Jesús cjoiha ngain chojni mé.
pls	Cottimeja Jesús ndac̈ho ngain na:
pls	Desde are maho, tsje chojni que varroé Jesús ndacointtohe na
pls	Si c̈honja chojni rinao sinchehe tti rinao Dios, chojni mé
pls	satsoan si tti rrinttacoanha joixin de ngain Dios o ani jeho
pls	Conixin yao, Jesús joinao ndac̈ho que cain chojni que
pls	sitticaon jehe sayé na Espíritu Santo; ixin tiempo mé ẍa
pls	joiha Espíritu mé ixin Jesús ẍa sacoajinha para ngajni.
pls	Pero jehe xa joinchehe xa sigue joanchianguihi xa. Cottimeja
pls	Jesús xendoa co ndac̈ho ngain xa:
pls	―Jaha ra de nttihi ngain mundo ra, pero janha de noi na: jaha
pls	ra de ngain mundo jihi ra, pero janha jeha de ngataha nontte
pls	―Janha na jeha chjan na que digoama ixin janha na chonda na
pls	nacoaxinxon Ndodana na que mé jehe Dios.
pls	―Jeha de ixin tti jianha que jehe xí yá joinchehe xa ni jeha
pls	de ixin tti jianha que joinchehe nindoha xa. Jañá jí xí yá
pls	para que de ngain xa rroẍago tti nchao nchehe Dios.
pls	Pero icanxin xa vinttendac̈ho xa:
pls	Si xí jihi jeha ngain Dios rroquixin xa, jehe xa c̈hoha
pls	pero tti nchehe ẍa jeho para sacha tomi, are jehe dicon ttí
pls	condaniẍa, jehe ttinttohe coleco co jehe sattinga ixin jehe
pls	jeha tti mero ttingaria coleco co ixin coleco jeha coe jehe. Co
pls	condaniẍa tonchjequé va coleco co tse va va.
pls	Co si Dios joantsjenda na janha co rroanha na ngataha nontte
pls	nttihi, ¿queẍén nchao ndac̈ho ra que janha chondaha respeto
pls	ngain Dios ixin ndac̈hjan que janha Xenhe Dios?
pls	Janha chahna ixin joariha nttiha; icha jian jañá para ixin
pls	jaha ra sitticaon ra. Pero chjin na sitsjehe na Lázaro.
pls	Co de ngain nchanho mé chojni judío que vechonda joachaxin
pls	oẍaxaon na para nasoenxon na Jesús.
pls	De ngayehe cainxin chojni que cjoi Jerusalén para joinchesayehe
pls	na quiai nttiha, vintte canxion chojni griego que cai vitticaon
pls	Jañá mexinxin c̈hoha vitticaon na, co cai dicjin Isaías
pls	―Tti chojni que nandá ditsinda irrogondaha rrotsinda icha,
pls	jeho rotté ixin ngoixin cuerpoe oroa. Jaha ra oroa ansean ra
pls	Jaha ra inchin xannchinnchinchjanhna co janha ndattjo ra ixin
pls	isariha tsje tiempo nganji ra. Jaha ra tsjé ni ra, pero
pls	ẍajeho inchin ndattjan chojni judío rrondattjo jaha ra jai:
pls	Jaha ra c̈hoha tsji ra tti satsji janha.
pls	Co janha sinttatsán ñao Ndodana que rrorroanha ra Ndo iná tti
pls	tsjenguijna ra co sehe para cainxin tiempo nganji ra:
pls	ẍonhi iná cosa icha jie sinchehe ni para tsjagoxin ni que
pls	ndoa rinao chó ni. Jeho hasta jehe ni sanjo ni cuerpoe ni para
pls	ndasenhe para ixin xiamigoe ni.
pls	Cainxin tti chonda Ndodana cai para ixin janha, mexinxin janha
pls	ndac̈hjan que Espíritu Santo sayé tti ndoa de ixin janha co
pls	Co jai jehe na nohe na que cainxin tti chjana soixin joixin de
pls	Cottimeja Jesús cjan joanchianguihi na ndac̈ho:
pls	―¿Ajeha jaha ná de tti chojni que ẍicao xí jiha?
pls	Are joexin joanchiangui Pilato jihi, jehe vac̈hje iná para
pls	nichjé chojni judío co ndac̈ho ngain na:
pls	―¡Si tsanc̈hjanda Jesús satsji, jaha jeha amigoe
pls	xiemperador César que ttetonha ngain tsje nación! ¡Quexeho
pls	chojni que doan rey, chojni mé jeha amigoe xiemperador!
pls	Co cayoi ángel mé joanchianguihi María co ndac̈ho:
pls	Vatto jni nchanho de mé co cain chojni que vacao Jesús cjan na
pls	ngain nchia iná, co are mé nttiha vehe Tomás ngain na cai. Co
pls	masqui cain puerta tatejé jian, Jesús joixinhi, joiguehe
pls	ngayé na co joanjo joajna ngain na co ndac̈ho:
pls	Co are Pedro vicon jehe mé, jehe Pedro joanchianguihi Jesús co
pls	Ixin ngain libroe Salmo David ndac̈ho janhi:
pls	Xí tehe dicoanha xa inchin jaha ra ẍaxaon ra, ixin jaxon ẍa
pls	Co Pedro joinchehe sigue nichjé chojni co ndac̈ho:
pls	Co tti rrengo mé tsjehe jian ngain na, ixin ẍaxaon puede
pls	Cottimeja rroanha na joajna para joiẍacoa Pedro co Juan. Co
pls	coín na Pedro co Juan ngosine para joanchianguihi na, co
pls	Co jai tsjexin, jehe na toñao na nganji na janha na co rinao na
pls	sincheẍaon na na. Mexinxin ttjenguijna ni ra para rroẍaonha
pls	na are rronichja na joajná soixin.
pls	Cottimeja xidána icha importante co cain xicompañeroe xa que
pls	dinhi xisaduceo anto vintteconchjoehe xa ngain nirepresentanté
pls	Co vaquinttoeha na de vacjagoe na chojni, ixin cainxin nchanho
pls	vanichja na de ixin Jesús ngain nihngo icha importante co ngain
pls	nchiandoha tsje chojni cai.
pls	’Cottimeja vehe jintta ngain nonttehe Egipto co ngain nonttehe
pls	Canaán. Mexinxin anto tangui vehe para cain chojni ngoixin
pls	nontte mé. Co cain nindogoelitoa na ẍanc̈hjen ivaguittjaha
pls	Cottimeja joinchechjian na ná coxinttachjan co goen na tsje
pls	coxigo para coín na ngain dio mé. Co anto ché na ngain tti
pls	jehe na joinchechjianxin na rá na.
pls	―Jesús, soixin tti chonda cain joachaxin, dayehe espirituna.
pls	Janha chonxin ixin jaha anto tonchjoaha co ansean jianha, co
pls	cain cosa jianha yá tti tanc̈hjandaha jaha para ttinxin tti
pls	Co jai joí xa nttihi conixin joachaxín xidána que ttetonha
pls	ngain icha xidána para rrotse xa cain chojni nttihi que nichja
pls	―Chjin na toin para rajnana na.
pls	Jihi conhe ní nttiha, cottimeja sacjan manta mé para ngajni.
pls	Co janha na vicon na cainxin tti vanchehe Jesús ngain nonttehe
pls	Judea co ngain ciudad de Jerusalén. Cottimeja goen na are
pls	―¡Caixon Dios chjé chojni que jeha judío joachaxin para
pls	ttentoxinhi na vidé na co para rrochonda na iná vida naroa que
pls	―Janché onona ixin Jesús, tti chonda cain joachaxin, rroanha
pls	ná ángel co vantsjexin na de ngá rá Herodes co de ngain
pls	cainxin tti rrojinchena chojni judío.
pls	Cottimeja Saulo, que cai vinhi Pablo, tavetsjehe xittoso mé
pls	jian. Co Pablo anto tsje joachaxín Espíritu Santo chonda.
pls	Mexinxin cai ndac̈ho ngain iná Salmo: “Co soixin sanjoha
pls	joachaxin para rrorrenga cuerpona janha tti nttaha ẍá soixin
pls	ixin soixin anto rinao na.”
pls	Nttiha rajna Listra vehe ná xí que c̈hoha vacji desde are
pls	Cottimeja nirepresentanté Jesús co cain xí que vaquetonhe
pls	chojni que vaguitticaon Jesús, nimé niẍatte ixin cjoao na de
pls	sintteha ra nttaohe coxigo que joaquehe na ngain ídolo, co cai
pls	sintteha ra jní va co ni sintteha ra nttaohe coxigo que
pls	diguisinguehe na ttosin, co sinttec̈hicoha ra nc̈hí que jeha
pls	nc̈hic̈hiha ra, ni xí que jeha xixiha ra. Co si sitticaon ra
pls	cain jihi, sinchehe ra jian. Dios senda ra tti te ra.” Jañá
pls	Co jañá joinchetsenna na nc̈ha ñaho na co sacjoinha na
pls	Pero Pablo ndache xipolicía:
pls	―Rinaho na tsonona na tti jaha rrinchecoenhe chojni.
pls	Mexinxin Pablo vittohe ná nano co rioho nttiha Corinto para
pls	―Inchin Juan ndac̈ho para joiguitte na.
pls	―¡Anto jian dios Diana ngain ciudad de Efeso!
pls	Co are janha na vetan na Pablo nttiha Asón, coaninxin barco
pls	conixin janha na co sacjoi na ngain rajna Mitilene.
pls	Pero are joexin semana mé, janha na sacjoi na. Cainxin
pls	nivaguitticaon Jesús, nixí co c̈hihi na co xenhe na, cain
pls	nimé joicanxin na na hasta tti ngandehe ciudad mé, co nttiha
pls	nganda ndachaon janha na joarittoxin na nttajochjihna na co
pls	Co cainxin chojni ngain Jerusalén anto coñao na co coinga na
pls	ẍatte na. Cottimeja tse na Pablo co coianganji na vantsjexin
pls	na de nihngo icha importante co coejé na puerté nihngo mé.
pls	Jañá joinchehe Dios para ixin jaha rronichja de ixin Jesús
pls	ngain cainxin chojni co jaha tsequinhi na tti vicon co tti
pls	―¡Jaha tti ncheha inchin ndac̈ho, Dios cai soen jaha! Jaha
pls	nttihi rrihi ixin rrondachjenji na quehe jianha jointtaha janha
pls	inchin jitaxin ley. Pero ley chjaha joachaxin para coetonha
pls	chojni ixin rroquedoenhna na manaso.
pls	Cottimeja tti vaquetonhe xisoldado vayé yó xicapitén co
pls	Chojni tehe chondaha na quehe rroc̈ho na jie de ixin janha ixin
pls	janha ẍonhi jianha jointtaha.
pls	―Jaxon janha rrihi ngain juzgadoe emperador romano co nttihi
pls	tti janha jiquininxin soan na juzgado co nahi ngain Jerusalén.
pls	Soixin ochonxin que janha ẍonhi jianha jointtaha ngain chojni
pls	Co cai jehe na chonxin na co nchao rrondattjo na soixin, si jehe
pls	na rinao na, ixin de osé janha joarihi ná fariseo. Co
pls	xifariseo icha dicao cuidado de nchehe cainxin tti jitaxin ley
pls	que vayé Moisés que icha chojni judío.
pls	Are Pablo joexin nichja cain yá, xirey, xigobernador, Berenice
pls	co cain icha chojni que te nttiha vingattjen na,
pls	Co ángel mé ndachjenji na: “ẍaonha, Pablo, ixin jaha
pls	chonda que satsji ngain emperador romano. Co ixin Dios anto
pls	rinao jaha, ni ná chojni conixin jaha ngaxinhi barco jihi
pls	ndasenhe.” Jañá c̈ho angél Dios.
pls	Ná xí vinhi Publio vaquetonhe nonttehe Malta. Jehe xa chonda
pls	xa jnguihi xa chiaon tti janha na texiẍona na, co jian vayahna
pls	na xa ngaxinhi nchiandoha xa ngoixin tti ní nchanho que vintte
pls	ni tsinxin ra ngain ansean ra
pls	Mexinxin Dios ndacointtohe na para nchehe na cosa jianha inchin
pls	jehe na rinao na, co jamé jehe na nchehe na cosa de joasoaxin
pls	Si jaha ra mismo ndac̈ho ra que jiquininxinha sincheyehe ni
pls	c̈hihi iná xí, ¿quedonda jaha ra jamé nchehe ra? Si jaha ra
pls	mismo ndoa ningaconhe ra ídolo, ¿quedonda ttehe ra cosa que
pls	co de ixin tti jianha que jehe na nchehe na tsje chojni
pls	ndaditján co detan tangui,
pls	Ixin si jeho tti chojni que nchehe tti ttetonha ley tti dayé
pls	herencia, entonce rroc̈ho que ẍonhi rentte tti confianza que
pls	chonda chojni ngain Dios, co ẍonhi rrocorentte promesé Dios.
pls	Rroc̈ho que de ixin tti vitticaonha nacoaxinxon xí, que mé
pls	Adán, tsje chojni joinchehe na cosa jianha; pero cai de ixin
pls	tti vitticaon nacoaxinxon xí, que mé Jesucristo, Dios
pls	rrondac̈ho ixin tsje chojni jian na.
pls	Ixin are saho, are ján na ẍa vanttoho na cain tti vajinao
pls	cuerpoa na, are mé tti ley que vayé Moisés vanttanimá na
pls	para vanttoho na icha cosa jianha inchin vajinao cuerpoa na. Co
pls	cain cosa jihi jeho donda para nchetján almé ni.
pls	Pero si Cristo jí ngain ansean ra masqui cuerpoa ra chonda que
pls	ndasenhe ixin joinchehe ra cosa jianha, masqui jamé tsonhe
pls	cuerpoa ra, pero espiritua ra sinchehe sigue sechon ixin Dios
pls	ondac̈ho que jaha ra iẍonhi cosa jianha teca ra.
pls	Jañá mexinxin janha rrichonda seguro que ẍonhi cosa
pls	rrocayacoen Dios para que isinaoha na. Ni masqui ndasenhe na, o
pls	ni sonttechon na, ni masqui tti sinchehe ángel de Dios, ni tti
pls	sinchehe espíritu jianha, ni masqui cain tti tetoan na jai, ni
pls	cain tti tsoan na después,
pls	ixin Dios, tti chonda cain joachaxin, anto daca sinchecastigá
pls	cainxin chojni ngataha nontte.
pls	co hasta chojni ngain lugar icha cjin de ngain nontte jihi cai
pls	coinhi na palabré jehe na.
pls	Ixin si Dios joinchetjañeha chojni judío, tti cjoi inchin rama
pls	icha saho, cai jaha ra sinttatjañaha ra si chondaha ra
pls	confianza ngain Jesucristo.
pls	Cainxin tiempo contento dintte ra ixin jaha ra chonda ra seguro
pls	ixin chonda ra iná vida naroaxin. Co chonda ra paciencia are
pls	tangui tsonha ra. Co ẍonhi tiempo ttinttohe ra de
pls	Ixin ni ná de ján na techon na para ixin jaon na mismo, co are
pls	ndadenhe na, jeha para ixin jaon na mismo.
pls	Co ngain iná parte de Palabré Dios ndac̈ho:
pls	Jamé para que si Dios rinao janha saso sasotsjaha ra co anto
pls	rrochahna co nchao sinttajogaha are sasotsjaha ra jaha ra.
pls	techjaha ra joajna ngain carta jihi para ixin cain jaha ra que
pls	ditticaon ra Dios, ẍo te ra ngain ciudad de Corinto; jaha ra
pls	ẍo tequininxin ra ngain Dios ixin jaha ra anto ditticaon ra
pls	Jesucristo. Dios vayaha jaha ra ngain ná vida jian, jaha ra
pls	conixin cain chojni de cain lugar tti nichja na jian de ixin
pls	nombré Jesucristo, tti chonda joachaxin para ixin ján na. Jehe
pls	tti chonda joachaxin para ixin jehe na, co para ixin ján na cai.
pls	Pero Dios mismo jointtauní jaha ra ngain Jesucristo. Co Dios
pls	ndac̈ho cai que de ixin Cristo ján na rrochonxin na jian de
pls	ixin Dios, co de ixin tti joinchehe Cristo, Dios itoñaoha
pls	nganji ján na co joxon jian na para ngain Dios, co iẍonhi
pls	O cai, jaha ra inchin ná nchia jie que Dios jinchechjian.
pls	Mexinxin janha nttatsanha ñao ra que rroehe ra ejemplona.
pls	Ján, ndoa que cain tti jine ni sattji para ngain tsejnoe ni co
pls	tsejnoe ni para tti jine ni, pero cayoi cosa mé ndatsjexin are
pls	ndasenhe ni. Pero jeha ndoa que cuerpoe ni para ngain iná
pls	nc̈hí que jeha nc̈hic̈hihi ni; cuerpoe ni jeho para ixin
pls	Jesucristo, tti chonda cain joachaxin, co Jesucristo jí para
pls	Dios anto rentte coenanxin jaha ra, mexinxin dittoaxinha ra para
pls	que iná chojni tsetonha ra.
pls	Mexinxin, si janha sinttatján tti chojni que ẍa ttinxinha
pls	jian de ixin Jesucristo are jehe chojni mé sicon na janha sine
pls	tti nttao que daquehe na ídolo, icha jian ẍonhi tiempo janha
pls	sine nttao mé para sinttatjanha chojni mé ngain cosa jianha.
pls	Ttjoi jihi co tti conhe ndachaon, jihi ná señal que Dios
pls	coinchiehe Moisés para savicao jehe na co rroc̈ho que por ixin
pls	milagro jihi que Dios chjé Moisés, jehe na joiguitte na ngain.
pls	Nchao jí si jaha ra jintte ra o dihi ra o nchehe ra icanxin
pls	cosa, pero nchehe ra cain mé para nchesayexin ra Dios.
pls	Mexinxin ante de sintte ra tti niottja co sihi ra de tti ngain
pls	vaso que Jesucristo coetonha, cada jaha ra ẍaxaon ra jian
pls	queẍén sinchehe ra para sintte ra Cena mé inchin jiquininxin
pls	co ncheha ni ngain parte que nchao ẍago. Jamé Dios
pls	joinchechjian cuerpoe ni para que cain parte que icha rinaoha
pls	ni, mé tti icha tosayehe,
pls	Ján, ndoa que jí tsje idioma ngoixin mundo, co palabré cada
pls	idioma mé chonda sentido.
pls	Jañá, hermanos, nchehe ra de que Dios rrochjá ra joajné para
pls	nchao rrondache ra icha chojni, co cayacoenha ra tti chojni que
pls	rronichja neje palabra que ni jehe tsinxinha.
pls	Si chojni que ndadenhe irroxechonha na ¿quedonda jí chojni que
pls	diguitte na en lugar de tti chojni que ndadenhe? ¿Quedonda
pls	nchehe na jañá si jehe na ditticaonha na que tsí nchanho que
pls	cain tti ndadenhe rroxechon?
pls	Janhi sinchehe ra para satsetaonhe chó ra tomi para
pls	tsjenguijnanxin ra icha chojni que ditticaon Jesucristo,
pls	ẍajeho inchin tti ndattjan chojni ngain cainxin nihngo que te
pls	Co janha na chonda na seguro que ẍonhi jianha tsonha ra are
pls	setan ra tangui inchin janha na tedetan na jai ixin Dios
pls	tsjenguijna ra inchin jehe ttjenguijna cain chojni que ditticaon
pls	Pero janha chjaha gracias ngain Dios ixin cain tiempo jehe
pls	ttjenguijna na para dacha na ngain cosa jianha. Co de ixin janha
pls	na, Dios ndache tsje chojni joajné Jesucristo. Co joajna mé
pls	inchin tsjoca que toncaẍajni cain lugar.
pls	Co masqui chojni feo nchehe na nganji na, pero ẍonhi tiempo te
pls	na janho na ixin Dios jí nganji na. Co masqui chojni doen na,
pls	Jesucristo ni ná cosa jianha joincheha; pero por ixin ján na
pls	Dios rroanha jehe ngataha nontte para joiguenxin nttihi vetan
pls	tangui inchin chojni que nchehe tsje cosa jianha, para que ján
pls	na are odotticaon na Cristo, Dios ndac̈ho ixin ján na jian na
pls	Jañá hermanos, cain yá tti ndac̈ho Dios sinchehe nganji na.
pls	Mexinxin ján na cain tiempo tsjiho na cuidado de sonttoha na
pls	cosa que nchejianha cuerpoe ni co tti nchejianha espiritue ni.
pls	Co ixin ján na ẍaon na ngain Dios, mexinxin ján na sonttoho
pls	na joxon jian para que sontte na chojni jian para ixin jehe.
pls	Tti janha rinaho que cain ra rrochonda ra nataonxin. Jai jaha ra
pls	tsjenguijna ra jehe na ixin jehe na chondaha na co jaha ra
pls	chonda ra. Co después jehe na nchao tsjenguijna ra na jaha ra
pls	ixin puede jehe na orrochonda na co jaha ra irrochondaha ra. Co
pls	jañá cain ra rrochonda ra nataonxin.
pls	Ján ndoa que janha na chojni na, pero janha na iẍonhi tiempo
pls	nttaluchá na inchin ncheluchá tti chojni que ditticaonha
pls	Co mexinxin tanguiha para que tti chojni que nchehe tti rinao
pls	Satanás cjan na chojni que nchehe jian. Pero cain chojni mé
pls	Dios sinchecastigá na de ixin cain cosa jianha que nchehe na.
pls	Janha jointtaha inchin ná chojni que ndadinchetján joarrixaoen
pls	ixin nichja jian de ixin janho mismo, pero janha chonda que
pls	jamé jointtaha ixin jaha ra ttjioha ra respeto nganji. Jaha ra
pls	tti jiquininxin rronichja ra jian de ixin janha. Si janha
pls	ẍonhi rentte na nganji ra, icha ẍonhi rentte tti chojni que
pls	ndac̈ho na que jehe na representanté Jesucristo na pero jeho
pls	nttayaha ra na. Janha ndattjo ra cain jihi masqui ẍonhi rentte
pls	Janha ttianxinha quedonda jaha ra anto daca ndatetjañaha ra
pls	Dios, tti nichjá na de ixin tti jian que joinchehe Cristo para
pls	ixin ján na ixin jehe Cristo anto rinao na, co jai jaha ra
pls	teditticaon ra ojé joajna que toenao ra rrochjá ra iná vida
pls	Ixin are saho jehe joinecaho chojni que jeha judío, hasta que
pls	joijija canxion chojni que dirroanha Jacobo, cottimeja jehe
pls	ttingavac̈hjendehe chojni que jeha judío co cointtohe de
pls	joinecaho na, ixin jehe ẍaon ngain nijoiji ixin nimé ni
pls	ndac̈ho que cain chojní Jesucristo chonda que sitticaon na
pls	ngain circuncisión co ngain icha costumbré chojni judío.
pls	¿Apoco jihi rroc̈ho que ley que vayé Moisés jiha de acuerdo
pls	conixin tti promesé Dios? Nahi, jeha jamé. Ixin si ná ley
pls	nchao rroganjo ley iná vida naroa ngain chojni, si jamé
pls	rrocji, Dios rrondac̈ho que chojni rrocojian na si ditticaon na
pls	nchehe na cain tti rroquetonha ley mé.
pls	Nttiha jitaxin que Abraham joichonda yó xenhe xanxí. Ná xan
pls	concjihi xan de ngain ná nc̈hinchehe ẍé, co iná xan
pls	concjihi xan de ngain nc̈hic̈hihi jehe, que nc̈hí mé jeha
pls	Ixin tti jianha que rinao cuerpoe ni, mé rinaoha Espíritu
pls	Santo de Dios. Co tti rinao Espíritu Santo, mé rinaoha cuerpoe
pls	ni. Cayoi parte mé ningaconhe chó co mexinxin jaha ra c̈hoha
pls	sinchehe ra inchin jaho ra rinao ra.
pls	Nttocoanxinhi na Dios Ndodé Jesucristo, tti chonda joachaxin
pls	para ixin ján na, ixin jehe Dios anto jointtanchaon na de
pls	cainxin cosa jian que ttixin de ngajni. Jehe rroán na cain cosa
pls	mé ixin ján na te na inchin nacoa chojni, ján na conixin
pls	Ixin Dios jehe jointtachjian na ján na; co de ixin Jesucristo
pls	Dios chjá na iná vida naroa para que ján na sonttoho na jian
pls	ngataha nontte jihi, inchin jehe oẍaxaon desde are saho.
pls	Co jamé para que jaha ra co icha chojni que ditticaon jehe
pls	nchao tsinxin ra jian queẍén Jesucristo anto rinao na ján na.
pls	Mexinxin jaha ra ichondaha ra que nichja ra mentira, sino que
pls	cada ra ndache chó ra joxon tti ndoa, ixin cain na ján na
pls	rroc̈ho parte de cuerpoe Jesucristo.
pls	De cainxin cosa jaha ra danjo ra gracias ngain Dios Ndodá na de
pls	ixin joachaxín Jesucristo, tti chonda cain joachaxin para ixin
pls	Nchecoanxinhi ra Dios para que nchao sinchehe ra cain cosa jihi;
pls	nchetsenhe ra ñao Dios co danchiehe ra cainxin tiempo conixin
pls	joachaxín Espíritu Santo. Co para que nchao sinchehe ra cain
pls	jihi, dintte ra listo co ẍonhi tiempo doan ra desanimado, co
pls	nchetsenhe ra ñao Dios para que jehe tsjenguijna cain chojní
pls	Para ixin janha atto tangui para tsinchiá cayoi cosa yá. Janha
pls	rrojinaho ndarroguenhe na para tsji sigarihi ngain Jesucristo,
pls	co jamé icha jian para ixin janha.
pls	Mexinxin, janha rinaho rrorroanha Timoteo para siji sitsjaha ra
pls	are janha tsonona quehe ẍaxaon chojni sinchehe nganji na
pls	Janha nttatsán ñao cayoi nc̈hí que dinhi Evodia co Síntique
pls	que sitticaon chó nc̈ha inchin rrocji chó nc̈ha ixin cayoi
pls	nc̈ha ditticaon nc̈ha Jesús, tti chonda joachaxin para ixin
pls	Mexinxin janha na, desde ngain nchanho que conona na cain jihi,
pls	ttinttoaha na de nttatsán na ñao Dios para ixin jaha ra, co
pls	danchia na Dios que jehe sinttagatsoan ra jian tti jehe rinao,
pls	co sinttaquianxin ra cain cosa jian de ixin Espíritu Santo.
pls	Co cain mé jí nganji ra jaha ra cai ixin jaha ra conixin
pls	Cristo te ra inchin nacoa chojni. Co jehe tti ttetonhe cain
pls	espíritu que ttetonha nttiha ngajni co nttihi ngataha nontte.
pls	Quexeho cosa que sinchehe ra o rrondac̈ho ra, pero nchehe ra
pls	conixin nombré Jesucristo, tti chonda cain joachaxin, co are
pls	mé danjo ra gracias de ixin jehe ngain Dios Ndodá na, ixin
pls	Dios rinao cain jaha ra, co janha na nona na ixin jehe
pls	Are ẍa vintte na nganji ra, ndattjo ra que tangui tsoan na, co
pls	jamé conhe, inchin jaha ra onoha ra.
pls	Are chojni tendac̈ho na: “Cainxin nchao jí co seguro”,
pls	cottimeja anto daca tsí castigo ngataha chojni mé inchin tti
pls	dolor que ditaha ná nanita are osincheconcjihi chjan; co jehe
pls	na c̈hoha satsinguehe na castigo mé.
pls	Cain jihi tjago ixin Dios ná juez jian ixin jehe nchegonda cain
pls	cosa tangui mé para que jaha ra siquininxin ra sintte ra tti
pls	Hermanos, janha na ttetonha ra conixin joachaxín co nombré
pls	Jesucristo, tti chonda cain joachaxin para ixin ján na, que
pls	dac̈hjendehe ra quexeho nirinaoha sinchehe ẍa co nisincheha
pls	tti janha na cjoagoha ra.
pls	Timoteo, jaha que inchin xanhna; janha rrittetonha jihi para que
pls	nchao sincheluchá jian para ixin Jesucristo inchin ndattjo
pls	chojni are nichja na joajna que joixin de ngain Dios para ixin
pls	jaha. Mexinxin sinchehe jamé. Co jian ditticaon Jesucristo
pls	Ixin chojni diácono que nchehe ẍé jian, jehe na dacha na
pls	icha tsje respeto co icha rroẍaonha na para rronichja na de
pls	ixin tti ditticaon na de ixin Jesucristo.
pls	Tti nc̈hí que ndoa chondaha nindoha co vittohe jeoxinxon, jehe
pls	nc̈ha chonhe nc̈ha quehe sinchehe Dios co ttinttoeha nc̈ha de
pls	nchecoanxinhi nc̈ha Dios nchanho co ttie.
pls	Ixin tti anto rinao ni tomi, mé tti ttexinxin cainxin cosa
pls	jianha; co te canxion chojni ixin anto joinao na tomi mexinxin
pls	ndatjañehe na tti jehe na vitticaon na, co anto tangui conhe na
pls	Mexinxin janha nttatsán ñao Jesucristo que tsiaconoehe jehe
pls	ngain nchaoen jehe Jesús. Jaha jian ẍaxaon cai que jehe anto
pls	cjoenguijna na janha na ngain ciudad de Efeso.
pls	Cai chonda jaha que tsonoha jihi: que ngain tiempo que ochiaon
pls	mundo sitján, tsí tsje nchanho tangui para ixin chojni.
pls	Are jaha sihi, sicohna noẍana noẍa bocamanga que janha
pls	cointtoa ngain nchiandoha Carpo ngain ciudad de Troas, cai
pls	sicohna librona co icha rinaho sicohna ẍonna.
pls	co para rrochonda nc̈ha jian joarrixaoen nc̈ha, para ẍonhi
pls	jianha sinchehe nc̈ha, para sicao nc̈ha cuidado ngain
pls	nchiandoha nc̈ha, para sincheniha nc̈ha tti sanjo nc̈ha ngain
pls	icha chojni, co para sitticaon nc̈ha tti rrondac̈ho xixihi
pls	nc̈ha. Cain jihi sinchehe nc̈ha para que ẍonhi chojni
pls	rronichja mal de ixin joajné Dios.
pls	ixin janha coian que jaha rinao co jian ditticaon Jesucristo co
pls	ixin cai rinao cain chojni que ditticaon jehe.
pls	co jehe sehe Xanhna janha.
pls	Dios chjeha jochaxin cain ángel para que jehe tsetonha ngain
pls	mundo que tsí, de jehe tti mundo que janha na tenichja na.
pls	Mexinxin ndac̈ho Espíritu Santo ngain tti jitaxin Palabré
pls	Co ngain iná parte jitaxin janhi:
pls	Ovatto tsje tiempo que jaha ra ditticaon ra Jesucristo, co jai
pls	jaha ra onchao rrojinchecoenhe ra icha chojni de ixin Cristo.
pls	Pero jai jaha ra ẍa dondaha ra iná chojni que rrondattjo ra
pls	iná cain cosa icha tanguiha de ixin Dios. Cjan ra anto sojiha
pls	ra de ngain tti ditticaon ra inchin ná xanletsjochjan que
pls	chonda que sihi xan tsjin en lugar de sine xan comida soji.
pls	Co nttihi ngayá na ján na, dána que dayé ttexin parte,
pls	chojni mé jai ẍa denhe na. Pero tti jitaxin Palabré Dios
pls	nichja de ixin Melquisedec inchin ná chojni que ẍa jichon.
pls	Pero tti nchehe cain dána nttihi ngataha nontte, jeho inchin
pls	ná copia o inchin sanho de cain cosa que jí ngajni. Ján na
pls	noa na que ixin mé jeho inchin ná copia de lo que tti jí
pls	ngajni ixin icha saho que Moisés joinchechjian ningoe Dios,
pls	jehe Dios ndac̈ho ngain Moisés: “Ttjiho cuidado co
pls	nchechjian nihngo ngataha nontte ẍajeho inchin janha cjoagoha
pls	Ixin cain mé jeho inchin canxion regla que vinttechonda na de
pls	ixin quexehe cosa nchao jine na co quexehe cosa nchao dihi na,
pls	co queẍén jiquininxin ncheroa cuerpoe na. Co cain cosa mé
pls	jeho chonda joachaxin hasta que Dios joinchechjian iná trato
pls	Cottimeja Cristo ndac̈ho: “Nttihi joihi janha para sinttaha
pls	inchin soixin rinao, oh Dios.” Rroc̈ho que jehe joí para
pls	vinttjian cain cosa que vaganjo chojni, co jehe vanjo iná cosa
pls	Jaha ra rrogondaha ra rrochonda ra paciencia para sinchehe ra
pls	inchin rinao Dios co para sayehe ra tti jehe ndac̈ho sanjo.
pls	Cai Moisés vechonda confianza ngain Dios, mexinxin are jehe
pls	ojoiji ná xí, jehe c̈hoha para que vinhi xenhe nc̈hichjehe
pls	Cain ndodá na nttihi ngataha nontte vanttacastigá na ndo
pls	nttihi ngain vida jihi que seha sonttechon na, inchin jehe ndo
pls	vaconohe ndo que nchao jí. Pero Dios jehe nttacastigá na para
pls	tsjenguijna na para que jehe nttajian na inchin jianxin jehe.
pls	Jaha ra dittoaxinha ra que icha chojni sinttacoanha ra na ojé
pls	cosa que ndoaha de ixin Dios. Icha jian tsosoji ansean na de
pls	ixin tti jian que ttixin de ngain Dios, co sotticaonha na tti
pls	regla de ixin quehe sine ni, ixin regla mé ttjenguijnaha pero
pls	ni tti chojni que ditticaon regla.
pls	Sino que are ná chojni anto rinao sinchehe cosa jianha ixin
pls	jehe deporsín jamé ẍaxaon, jamé ditaxin daca de sinchehe
pls	Jañá tonhe ngain confianza que chonda na ngain Jesucristo cai.
pls	Jeho mé ẍonhi ẍé. Chonda na que sonttoho na cosa jian para
pls	tsjago na que ján chonda na confianza ngain Jesucristo.
pls	Ndoa que jaha ra danchia ra, pero jeha jian tti jaha ra danchia
pls	ra, mexinxin Dios chjaha ra tti jaha ra danchia ra ixin tti jaha
pls	ra rinao ra jeho para sonda inchin rinao cuerpoa ra.
pls	Mexinxin ndache chó ra naná ra tti jianha que joinchehe ra co
pls	nchetsenhe ra ñao Dios para ixin icha nicompañeroa ra para que
pls	cain ra rroxingamaha ra. Are ná chojni jian ngattoxon con Dios
pls	sinchetsenhe ñao Dios conixin ansén, palabré chojni mé
pls	co cainxin cosa jian que jehe na chonda na, mé inchin tsjohe ca.
pls	Mexinxin para ixin jamé Dios coinchiaha jaha ra. Co cai
pls	Jesucristo anto tangui conhe para ixin jaha ra, para chjá ra
pls	ná ejemplo, para que jaha ra jamé sinchehe ra cai.
pls	Cain espíritu jihi espiritue tti chojni que vaguitticaonha Dios
pls	ngain tiempoe Noé. Ngoixin tiempo que Noé joinchechjian arca,
pls	Dios chonhe para que icha chojni rroguitticaon na, pero jeho jni
pls	chojni tti ẍonhi conhe de ngain jinda ixin joixinhi na arca.
pls	Ndache ra Dios cainxin joachjaon que jaha ra chonda ra ixin jehe
pls	Pero cai ngayé chojni Israel vintte profeta que vanichja cosa
pls	que jeha ndoa. Co jamé cai ngayaha ra te chojni que ndac̈ho
pls	ixin nttacoanha ra cosa de Dios, pero jeha ndoa tti jehe na
pls	ndac̈ho na. Ixin de ngacjan palabra mé jehe na jimao
pls	nttacoanha ra na cosa jianha ixin jehe na mé isitticaonha na
pls	Jesucristo tti cjoenga hna para cain cosa jianha que nchehe na.
pls	Co mexinxin anto daca ndasinchetján almé na.
pls	Jeha ixin jehe jitonc̈hjenhe para sinchexin tti jehe ndac̈ho,
pls	inchin ẍaxaon canxion chojni, jeha jamé, sino que jehe chonda
pls	paciencia para ixin ján na. Co jehe rinaoha sitján almé ni
pls	ná chojni, sino que jehe rinao que cain na sac̈hjenda na de
pls	Pero tti ningaconhe ná de tti chojni mé, jehe jí co rridehe
pls	ngain tti naxin xehe, co noeha ttinó rridehe ixin jehe que
pls	ningaconhe iná chojni c̈hoha dicon nttié Dios.
pls	Tti joajna ndoa que jaha ra coinhi ra are nacoexinxon ra
pls	vitticaon ra rroc̈ho jihi: que chonda na que sonao chó na
pls	Jañá ján na rinao na icha chojni inchin Jesucristo rinao na
pls	ján na para que ján na rrochonda na confianza are tsí tti
pls	nchanho que Dios sinchejuzguehe cain chojni. Ixin ján na te na
pls	ngataha nontte jihi co donao na icha chojni inchin joinchehe
pls	Jesucristo are jehe nttihi ngataha nontte.
pls	Co jai, nttatsanha ñao jaha que ján na sonao chó na naná na.
pls	Tti rricjinha jihi jeha ná cosa naroaxin que ján na vitoan na,
pls	ẍajeho tti ján na chonda na de are nacoexinxon na gotticaon
pls	Cai ciudad de Sodoma co ciudad de Gomorra co cain ciudad chian
pls	de nttiha cain chojni mé vitticaonha na Dios inchin
pls	vinttenchehe cain ángel que teaxinhi jai. Co jehe na icha jé
pls	cosa jianha joinchehe na. Jehe na joiatte na c̈hihi iná na co
pls	jeho na ẍo xí na joiattea chó na para joinchehe na cosa
pls	jianha que tequininxinha ngain cuerpoe na. Cain chojni mé che
pls	na conixin ẍohi de are maho, co mé ná ejemplo para cainxin
pls	chojni que nchehe jianha rrochonxin na ixin ẍonhi tiempo
pls	tsjexin rroche na ngain ẍohi.
pls	Janha ngaria tsjá para vicon quensen jinichjahna. Co are janha
pls	jointtaha mé, janha vicon yáto candelero de oro.
pls	Janha ochjaha nc̈ha tiempo para que jehe nc̈ha tsentoxinhi
pls	nc̈ha tti jinchehe nc̈ha, pero jehe nc̈ha ẍa c̈hoha
pls	nc̈ha. Co ẍa ttinttoeha nc̈ha de danjo nc̈ha cuerpoe nc̈ha
pls	Jaha ra que ttinxin ra jian, ttinhi ra tti ndac̈ho Espíritu
pls	Santo ngain nihngo tehe.”
pls	Co tetsje na ná himno naroaxin que ndac̈ho janhi:
pls	co jehe jiquininxin tsosayehe, co jiquininxin cain joachaxin co
pls	Jehe coxoali mé te va inchin conxin que te listo para guerra.
pls	Ngataha já va tetaha ná cosa que te inchin ná corona de oro,
pls	co ngá con va te inchin ngá con chojni.
pls	Cottimeja ndachjenji na na:
pls	Chojni de cain nación ndavinttecoñao na,
pls	―¡Ẍonhi chojni chonda joachaxin inchin coxigo jie jihi, co
pls	ẍonhi chojni tsixinhi tsetocaho va!
pls	Cottimeja janha coian tté ná ángel que joixin de ngajni co
pls	Tti yoxin ángel cointtjitte tti jiria vasoe ngataonhe ndachaon,
pls	co jinda mé cjan nda inchin jní chojni que ndadenhe, co
pls	ndavenhe cain cosa que techon ngangui jinda mé.
pls	―¿Quedonda rridoan admirado? Janha tsjagoha jaha quehe
pls	rroc̈ho tti nc̈hí yá, que mé jima jai; co sinttanoha quehe
pls	rroc̈ho tti coxigo jianha que jitaha nc̈ha, tti coxigo que
pls	chonda yáto já co tte nttehe.
pls	―¡Ichondaha cain cosa c̈hjoin que anto vanttaẍoxinha, co
pls	ndajoinchetján para cainxin tiempo cain cosa rentte co cain
pls	cosa que anto jian que joarichonda!
pls	masqui nchinnchin ra o yeye ra.
pls	Cottimeja vicon tti tsje nttaxintaon importante, co nttiha
pls	tatetaha chojni que vayé joachaxin para sinchejuzgá. Cai janha
pls	vicon almé cain tti chojni que c̈hinji já ixin ndache na
pls	chojni tti joajné Dios que cjoago Jesús. Cain chojni mé
pls	joinchecoanxinha na tti coxigo jianha ni retratoe va ni
pls	vittoexinha na coá na marqué va nganito nttattjen na o nganito
pls	rá na. Janha vicon xechon cain chojni jihi co jehe na conixin
pls	Jesucristo coetonha na para mil nano.
pls	Jí ní puerta lado tti c̈hinxin nchanho, co ní puerta lado
pls	norte, co ní puerta lado sur, co ní puerta lado tti diataonxin
pls	Mexinxin tanc̈hjanda que tti chojni jianha sinchehe na sigue
pls	nchehe na tti jianha, co tti chojni ttjoaha sinchehe sigue ngain
pls	tti ttjoaha; pero tti chojni jian sinchehe na sigue de nchehe na
pls	tti jian, co tti chojni que coequininxin para ixin Dios sinchehe
pls	na sigue de ditticaon na jian cainxin tiempo ngain Dios.
