dji	Ngurrununggaḻ bilidjirri, bilapilakiṉing Goddji ngurr
dji	yirrpini ngamangamadjili gurrbi ngirki ga bukmak ṉami.
dji	Girr nyani yan kungili “Lidji djurriguw kiruwban mir
dji	miṉitjigiṉing mala, bubalikiṉing djalwaligiṉing mala
dji	galinmi miṉitji ṉambiḏi walimirri, djurriguwban.” Mir
dji	nyani bindjini, girri wali birraldjiniban.
dji	Mir bindjiniban balnggidjini ga milwartjini, gumbirri
dji	wurpingirpm yakirri inydji malimdjiliban.
dji	Djini'djining malir nyani bultjidjini djuyu waḻirr, gima
dji	ngunukiṉingban guḻdjili nyanngang djamangiri.
dji	Wurpi mani djin bultjidjini Tigris, djining wirrwirrdjny kirinyi
dji	djimurruli Atjurli (Asshur) gurrbili. Ga wurpi mani djin
dji	bultjidjini Yupratis (Euphrates).
dji	Mir bilapilang rum djiningi minydji djirridjipmban limila, mir
dji	wari ngunupilang yul djiny gubidji nyanngang gunydjirri ga
dji	ngambirri, girri miyilk nyanngapibi galiki marrga giḏidjirrim
dji	bil nyinidji giri, mir wurpilipm galngi bil nyinidji giri
dji	nginipingim ga nyanimngim bil wurpilipmdjidjiban.
dji	Ga nyani yan bumir gaypili, “Mir ngarri nyirr marrngini
dji	murrurrtmirrpm bi giriny nyininyi marrga inmarr yawngini gima
dji	gar gurriyili irr nyininyi marrga inmanydjirr gilgirrdjini.”
dji	Manymak, ngunung yul yagirri inga Adam, ga yuldji bultjidjini
dji	nyanngang miyilk Yip (Eve) gima nyani ngurruḏawalangu
dji	ngambirri djina nyininyi bukmakigi yulpiligi.
dji	Marrga God inga wangini Kayngi, “Nyimki nyuni nguy
dji	margiṉdjini, nyimki bumir nyirrnyirrdjili?
dji	Manymak, rirringir ngunungir girri nyani Kayn gubini, ga
dji	bilayili giraliban. Nguḻi gawarrkamirri gukirriny girinyban
dji	wurpirri gurrbuw Nud bumir djimurrumirri.
dji	Manymak, Sitang walkiripm bungtjili, ga yagirri yirrpini Inutj.
dji	Ga miri Inutj bilidjirri yulpilingir djin ngurr yirrpini miri
dji	Godnyi djin butjalmini girinyi yagirrmirrpm Yawaymirrpm.
dji	Rirringir ngunungir girri Nuwa bungtjili, nyani Lamitj
dji	ngalwartjingini kiriny galbi guṉmal ga rarranydjarr, girri
dji	wirrdjiniban. Ga nyani bininy ngurrguma galbi yutjuwili djiny
dji	9-10 Djiningi Nuwang walkirwilingim yagirrpili djini, Djim, Yam,
dji	ga Djapit. Ngunukuma yul Nuwa nyani djuburr djunupa nyininy
dji	girinyi ngunukiṉing nyanngang bilidjirri. Nyani yarṯi nyany
dji	girinyi Godnyi, miri djuburr garray girinyi.
dji	Miri wurpi wurpi mala bubalikiṉing nyuni kurtjigi,
dji	waykiṉing, ṉukiṉing, ga walinyakiṉing, bingili nyunguli
dji	bil ragi marrga wanngi bil nyinidji nguḻi.
dji	Yarim nyanibi Nuwa wanngi nyininyban, ga nyanngang
dji	gurrṯigiṉpili mala nguḻi mitjiyangmirri.
dji	Ga mukumbuḻ wiṉiniban mitjiyangili waḻirr bunyin inydji
dji	yirrpini kiriny, rarrdji ḏirradjili bumalng mapal yuwirdjing.
dji	Marrga Nuwa marnggiban miri gapi wirrpildjny kirinyban.
dji	Ga ngunungiri ngirimbiy burburdjny kirinyi, marrga Gunydjirrar
dji	nyumirrdjiniban ngunungi bunggan yabuḻudjnyirbi, ga nyani marr
dji	ḏapiḻidjiliban, marrga nyanibi inydji wanginiban, “Ingki
dji	yili ngunupilang mirgi irr djamadjigi djinarri djanngar mirgidji
dji	yulpilngirang. Miri birral bubalikiṉing yul ging girimipm
dji	mirkng mala, ngunukiṉingir yidjipili bilidjirringir
dji	ginginyirbi inga yarim mirgidjny girinyi munguyipm, bil ingki
dji	yili djiny irr buwayaknyirdjigi yul ga wurpi mala wanngi mala,
dji	miri djinimirri ngurrum djiny irr bindjini.
dji	12-17 Namba irr yirrpi giri ṉammirri giṉimbirrimirri, irr
dji	djir'wakdji giri, ga ngunukuma namba nyani minydji djirridji
dji	miri mayaligiṉing ngilidjang, marrga limiliny guṉgi
dji	biḻmiygi djining murr randinirbi, bilpilang. Nyadji
dji	ngunupilang mangurr bi giri, ga inydji manymakdji giri
dji	djir'wakdji giri, ngarri ngunung irr nyangban, miri ngunung
dji	irriny guṉgigiṉdjigi ngirrang murr randinirbi, marrga ingki
dji	yili irr yani nyuṉaṉ wana miri lidjny bungi. Miri bilapilang
dji	irr yirrpigi ngunukuma namba ṉammirri marrga irr gingidjiban
dji	Goddji gurrbi rirrbigi Djapitgi marrga nyani nyinidji giri
dji	nyanngar Djimngirar wiṉiṉmirri, ga Kanan djamagiṉing
dji	Manymak, wurpi walkiripm Kutjang yagirri Nimrut. Nyani yagirr
dji	wana yul, ngurrḏawalangu djina wurpi wurpigi malagi.
dji	marrga ngunungiri gurrbingir Djaydunngir ga djiningiri
dji	gurrbingir Gadjangiri rarri gapimirri djin gurrbidjili, ga rarri
dji	burringi djin gurrbidjili ngunung yagirrpili gurrbipili Djudum,
dji	Gumurra, Adma, ga Djibuyim ngidjirrkng Latja gurrbi.
dji	Manymak, nyibi yulpili bi djin girinyi djimurrungir, ga djin
dji	birraldjnyirdjili gurrbi wayala mirrpm ḻambirring, girri miri
dji	nguḻiguma djin gurrbidjili gurrbi yagirri Djinar.
dji	12-23 Arpatjat nyani walkir marrngili Djila, ga Djila walkir
dji	marrngili Yibir, ga Yibir walkir marrngili Pilik, ga Pilik
dji	walkir marrngili Riyu, ga Riyu walkir marrngili Djiruk, ga
dji	Djiruk walkir marrngili Nayur. Nguṉitjini mala yulpilingir
dji	djin walkir djamini galbi yidjipilpili, ga miri djin nyininyi
dji	wanngi giḻiwiḻingakiṉingi.
dji	Manymak, Abram giraliban miri Yaway inga bultjidjini, ga nyani
dji	Lut inga maltjili. Nyani Abram ngurrum gatjidjini 75 guṉmal ga
dji	rarranydjarr ngunukiṉing minydji yilitjini gurrbingir
dji	Yaranngir marrga wurpili djawalili giri.
dji	Buṯaltja nyuni djina bultjigi miri nyuni ngirrang gaḏingimi,
dji	marrga gima nyungupibi ngarri nyinidji bulanggitj marinyirring,
dji	ga wanngipm irr nyinidji giri.”
dji	Ga djin warrwarrdjny kiriny yirrpimirrpm, djin ngurriny kiriny
dji	djutjdjutj, girri djin yulgungiliban gurrbiwi ngunukima wanim
dji	gurrbi ngidjirrkng Bitil nyibirri djin gurrbidjili biligi,
dji	Bil ngunutjini Djudum-mimigi mala, gadjigarr djina mirikunu
dji	mirrpmi, ga Godang rum djin wubirdjny giriny munguy.
dji	ga Yurayit mala nguḻi Djiyar gurrbiwi ngunung bumiri gurrbi
dji	ngidjirrkng Yil-paran gurrbiwi galiymirri yirrpimirri djarrinyi.
dji	Ngunukiṉing Abram bi wiṉini bunyirngir, ngunung
dji	ngurrḏawalangu Djudumbi inga bir-kirali Abramgi gurrbingir
dji	Djudumngir, girri inydji bil birmirrpilidjili nguḻi
dji	wayalimirri, ngunukima wayali djin bultjini giriny Djabiy (miri
dji	djining yagirri mayali miri ‘Bunggawang Wayali’), ga nyani
dji	inga bir-bulanggitjdjini Abramgi nguḻi.
dji	Miri bilapilang gima wirrpm walkiripm nyuni irriny guw giriw,
dji	marrga ngunukima ḏapmiynyirbi yul ngarri marrngili
dji	djamadjnyirgi nyani gatj nyinidji bubalikiṉing mala ngirrangi,
dji	miri nginbilang rum inbila bultjinmi.”
dji	Ga God inga wangini mabugibi, “Ngarri nyirr
dji	butjirgiṉdjigiban nyim inydji birraldjnyirdjigi djamingi.
dji	Nyungung mala-punyirbi djani djawalili wurpili djin giri
dji	mulkurupilingirang, ga nguḻi ngunuwiltji mulkurupilingir djiny
dji	djin ḏapmiygi nyungung malany, ga djiny djin
dji	ḏimbitjnyirdjigi marrga djama maṯiṯ djina djin gungban.
dji	Bilapilang miri wanadji maridji djiny bargi bilakiṉing 400
dji	guṉmal ga rarranydjarr djina bangirigi.
dji	Manymak, nyani Yagar manydjini, girri Yawaydji munatjali yanili
dji	wurpm wugiḻi djangunygiṉing, marrga nyani birraldjnyirdjigi
dji	Yagarnyi. Ga ngungiriny miyilk nyani birraldjnyirdjili
dji	yirrpimirri, ngidjirrkng ngambuḻ gapi munganmirri
dji	gadjigirring, ngunung gadjigarr ngunyili ṉunydjirrim girim
dji	Ngunukiṉing Abramdji gatjidjini 99 guṉmal ga rarranydjarr,
dji	Yaway inganydji mil-ḻirrpiniban Abramgi, ga inga bindjin,
dji	“Ngarri djining God Ganydjirrgiṉing Mirrpmi. Ngirrang rum
dji	nyuni yaṯi-nyangi, ga rum-mirginyirring djirriyi.
dji	Yarim nyuni bupiḏidjigi, miri bilapilang nyuni yirrpigi
dji	gurrmildjnyirbi djangunygiṉing galngili, marrga nguṉi
dji	gurrmildjnyirbi irriny guṉgigiṉdjigi ngirrang
dji	murr-randinirbi, bilapilang ngunukima gurrmildjnyirbi
dji	murr-randinirbingirang dji'djirridji nyungki ga ngirrki.
dji	Girri rirringir nyani God guḻdjili wanginyirngir inga, nyani
dji	Manymak, nyani Abrayam ṉunydjirrali wiṉiṉili, ga inga
dji	witjili Saragi, “Giḏagiḏapm ṉunydjirriw, dampa marriw
dji	warrngguwili garrung, yarim mirrpm manymak dampa. Girri
dji	ḏutjigi ga batjigi dampa mala.”
dji	Manymak, ngunukima mulkurumirrpili inydjin waykungili, inydjin
dji	birrindjingini bumiri Djudumili gurrbili, girri ḻarrban. Ga
dji	nyani Abrayam yalkuy djina maltjili gima mayaligiṉing nyani.
dji	Ga nyani Yaway bumir-wubirdjili, inga bindjin, “Ngunubilang
dji	ngarri birraldjnyirdjigi yarim 50 mirginyirring yulpili
dji	nguḻikima Djudum gurrbiwi, bilang ingkipm wurpmi irr bungi
dji	nguḻikima, bukmak yul mala djiny irr wanngirgi balinyirbingir
dji	gima ngungirapibi djuburr manymakpilingirbi.”
dji	Bil nyani Lut bumir-ḏuwaṯ ga bumir-ḏuwarratj bilngiriny
dji	bu'butjalminy kiriny, marrga bil yitjidjiniban ga bil ragiliban
dji	bala'li Lutar. Bil nyinini, ga nyani bilingga galngarradjny
dji	kiriny, yarim wali bilingga batjidjini dampa, girri bil
dji	gima ngilinyi djining wana gurrbi djini-guyumban liny
dji	burtjildjigi. Miri galbikima gudjirr-mirgidjnyakiṉing mala
dji	inga djin witjny giriny Godgi miri nyani yaṯi-wubirdjigi yul
dji	mala djingirapibi gurrbibi, gima rum djina mirikunu mirrpmi
dji	Djudum-mimigirang. Marrga ngilinyi miri bapiḻi yanginyirbi
dji	Yawaybi linyi, marrga djining liny malimdjigiban gurrbi,” inga
dji	Manymak, waḻirr djapi yulguny kiriny nguṉukiṉing nyani Lut
dji	rany kiriny ngunyili Djuwarli gurrbili, ga yilimirri djani djin
dji	gurrpin kiriny nyanimngim inga ga miḏipiḻi-mirripili.
dji	Manymak, maliri rirringir galbikima bil gungili nganitji,
dji	ngunukima ngurrwagiping miḏipiḻi ragiliban nyanngali
dji	gunydjirrngiralipm, girri bil ngurrinyban. Bil nyani Lut wawu
dji	ngurrinyi gima ingki ginginyir nganitjiri, yarim ingkiban
dji	djiringinir ngunukiṉing ngunung muṉgi djundjini ga inydji
dji	gima ngunukima yul Abrayam miri nyanibipm irra wangi, ‘Djinim
dji	miyilk nyani djiningi ngirrang gaḏingimi’, ga ngunukima
dji	miyilk nyanibipm irra bultjinmi, ‘Djinim yul nyani djining
dji	ngirrang wuwngimi’. Ga ngarri bilinggarr
dji	marr-yirrimkiṉdjirri, marrga ngunukima miyilk irr marrimban.
dji	Ingkiban gumbirrdji irr murguwi!”
dji	Girri inga bindjin Abrayamgi, “Djinimpan, ngirrang djawal
dji	ḻapdjiliban nyungki: rawban ga nyibirri nyuni djal nguḻiban
dji	nyuni inydji yirryirrpigi.”
dji	Ga nyani gurrkungili wanginban, “Wari ngirrinyi inga bultjinir
dji	Abrayamgi, miri nyadji ngunupilang guyumi irr mini yidjipili, ga
dji	ngaman gungi inga yidjipiligi! Wirrgima! Bil marriban, yarim
dji	Abrayam wurrungban, bil djinipankima ngarri minigimi walkiripm
dji	Bil nyani God marrnginiban ngunukima yidjipilang bimbi ngadjny
dji	kiriny. Ga wurpmi Godang wugiḻi djamagiṉing inga witjiliban
dji	Yagargi ṉamngiri, nyani bindjin, “Nyimkiban nyuni
dji	marr-mirgidjirr kirimban Yagar? Yawnginyirringi, gima Goddji
dji	inga marrngini bimbi ngadjnyirakiṉing nyanngapibi maribi
dji	Girri nyani Abrayam marrngili maypal bimbi mala ga buluki mala,
dji	girri gupirr-gungiliban Abimiliknyi. Bilapilakiṉing inydji bil
dji	murr-rangirriban, yarim ṉu bilingga bil yirrpiniban, miri
dji	bilapilang gam': rum magayagiṉing inydji bil gurrpigi ga
dji	bilingganydji bil mil-biḻbaḻdjidji.
dji	Manymak, milwartjini nyani Abrayam inydji waykungiliban. Nyani
dji	marrngili nyininyirbi ga gilibili burrili dungki-li biṯma
dji	yarraman. Girri nyani marrngili djunggi biral,
dji	barrbiḻpilingdjili djunggi ngunung djaming rarrtjilkungi.
dji	Girri marrngili yawirrinymirrpili nyanngang
dji	djamagiṉingmirrpili, ga Yisak nyanngang walkiringimi, girri
dji	ḻarrban djin walminiban bumir-ḻunggurrmali, ngunyilipm
dji	ngunung bumiri gurrbi God inga bultjinmi.
dji	Rirringir nyani mukdjili, ṉamiliban nyani Abrayam milingili,
dji	girri maypal bimbi mildji bipiṉiban nguḻikirri, miri wana
dji	bimbi yul; yarim ngunung bimbi guṉgi-gaṯtjili butjiridji
dji	gurrtjimirri waymirri. Marrga Abrayamdji marrngiliban ngunukima,
dji	bipiṉi, yipmirri rirrkiyanmirri galwupiṉi, girri
dji	batjidjiniban miri mundjarrban Godgi gungili; ga nguṉi
dji	maypaldji biḻamirri djamirrdjiniban ngungirki yidjipiligi.
dji	Bilapilang, Abrayamdji yidjipiligi rirrang inganydji galwupiṉi
dji	Miri ngunukima yul Bituwil, nyani miri gunydjirri miyilkigi
dji	yagirri Ribika ngunukima miri guyumi nyanimngim Yisakgi.
dji	Djiniwiliny 8 yidjipilpilngirinyi nyani Milka minigimi
dji	budjirrimirri Nayurbi, Abrayamang gulmingim.
dji	marrga nyani irriny djilimdjigi ngunung miring ngu'ngurri
dji	gurrbiwi nyanngar. Ngungirki ildji marnggi, ngunung miring ildji
dji	bultjin girim Makpila, ngunumi dja'djarri galiymirri gurrbimirri
dji	nyanngar. Ngunubilang ngunukima nyani irriny djilimdjigiban
dji	milma, ga ildji mil-marnggidjidji, ngunung irr bayimdjigiban
dji	miri nyabiniwili rrupiya nyani irra bultjigi, ga irr galikiban
dji	ngunung, miri ngirrangpibi mulugiṉing gurrbi.”
dji	Rirringir ngunungir-kirri, Abrayamdji djalirngili Sarany nguḻi
dji	mulumirri miringmirri, ngunukima gurrbi djin bultjini giriny
dji	Makpila budjirrminy Kananmirri gurrbimirri.
dji	Ga ngunukirri yul gumbirri-ragiliban ṉambiḏili gaṉḏili
dji	Abrayamli, girri inga murr-rangirriban bunggawagi.
dji	Rirringir nyani ḏuḻpidjini, ngunukima miḏipiḻi inga
dji	bindjinban, “Kamulgi malagi nyungung djinarr marrgiban gapi
dji	marrga djin ḏirradjigi ga djin ḏuḻpidjidji girri.”
dji	29-30 Manymak, Ribikang wuwngim yagirri Laban. Ngunukiṉing
dji	Ribika yulgungili bala'mirri, nyani Laban nyangiṉiban
dji	ngunukima mundjarr mala gunyirbi Ribikali, ngunung gold ring
dji	ngurrimirri wirardjingini, ga ngunung bingili gold
dji	nganybakmirrpili guṉdjarrmirri, ga nyani marrngini djanguny
dji	nyanngapibi Ribikabi bultjinirbi. Marrga nyani ṉunydjirraliban
dji	gar-gurriyilili ngunyilipm djatjali nyibirri Abrayamang
dji	djamagiṉing marrkany kiriny, djarrinyipm mungangmirri kamular
dji	Nyani irra bumir-wubirdjili, ‘Nguṉi Yawaydji nyin
dji	gunggatjigi; nyanngamirrpm gadjigarrmirrpm ngarri ingarr
dji	rum-gurrpin giriny, marrga nyani bi yani nyanngang djamagiṉing
dji	wugiḻi ga ngunukima wugiḻi inma ngurrgiḻidjidjiban marrga
dji	inma djamadjigi manymakdjigi, marrga ngirrangir
dji	gurruṯigiṉingir nyuni bi inga gangi nyanimngimi nyanki
dji	ngirrangirgi walkiringirgim, miri ngunukima nyuni marrgi
dji	djanngapibi ngirrang gunydjirrgirangpibi malabi.
dji	Girri nyani Laban inga bumir-wubirdjili Abrayamang
dji	djamagiṉingirgi, “Yawaydji nyanibipm ngurrum yirryirrpini
dji	Ribikany, ingki nibi ingkidjigi, ga ingki nibi yitjidjidji;
dji	nyanngarki ngurrum rindilali marrga nibi wirr-pultjigiban.
dji	Marrga djani djina djin bubudjili Ribikagi ga nyanngang
dji	djakadjnyakiṉingirgi miyilkigi, ga Abrayamang djamagiṉpiligi.
dji	Ga djiniwili Abrayamang yidjipilpili miri yulpili mala
dji	nyanngapibi Kiturabi budjirrbi, gam': Djimran, Djuktjan, Midan,
dji	Midiyan, Yitjbak, ga Djuwa.
dji	Ga djiningi ngunung Yitjmayilang walkiriwilingim yagirrpili
dji	muṉḏaṉdji, gam': Nibayut nyanngang miḻimiṯi, girri
dji	Kidar, Adbil, Mibsam, Mitjma, Duma, Masa,
dji	Guyumi nyanngang waḻirr yulgungili yidjipiligi, a bingili
dji	yidjipilimirrpili yulmirrpili biling bil bungtjiliban.
dji	Rirringir ngunungir Djakupdji nyaniny gungiliban nyibi wali a
dji	nyibi gidjirri. Girri Yisuwdji ḏirradjiliban, inydji
dji	waykungili, girri gubiniban wiṉiṉngiri. Bilapilang Yisuwdji
dji	ngaminyi-bultjidjiniban ngunukima manymak rum miḻimiṯang.
dji	Marrga rirringir ngunungir-kirri nyani Abimilik inga witjili
dji	Yisakgi, a ngunukiṉing nyani inga yulgungili, girri Abimilik
dji	inga bindjin, “Ngunung miyilk yirrimkima nyungung nyanimngim
dji	marri! Nyimki bindjini nyuni irra wangini, ‘Nyani djining
dji	ngirrang gaḏingim’?” Girri Yisakdji nyaniny
dji	bumir-wubirdjili, “Ngarri bindjin inmarr wanginban gima irr
dji	gingini miri inydjirr marrbigi wanngingir marri, bilang wari
dji	ngunupilang inga budjirr-djalngdjidji.”
dji	Marrga nyani Yisak wurpili gurrbili yilitjiniban marri bilay
dji	Abimilikngir, girri gurrbidjili budjirrminy gapinyirring
dji	manimirri, yarim wirr gapi wirrwirrdjnyir kirinyir gima wirrpili
dji	gurrbi ngunung, a mayurrk wirrban. A marri galbi rarranydjarr
dji	nyani nyininyipm nguḻi mani baṉḏanymirri ngidjirrkng Girar
dji	Inga djin yulgungili, girri nyani Yisak djiny butjalminiban,
dji	“Nyimkiban ngildji irriny ildji balparngili? Yarim ngurrum
dji	irriny ildji bir-yirrpini, girri irriny ildji
dji	badji-nyangiṉiban ngildjangir.”
dji	A Yisak bindjin wangin inga, “Nyuni nyamban ngarri mirrpmi
dji	wurrungi, a nyadji ngunupilang ngidjirrkngban irr balidji.
dji	Ngunubilang gunydjirrar irriny mal-djatdjigi gumbirrdji, nyani
dji	marnggidjidjiban ngarri mayalidji irr ngaginmi nyaninyi miri
dji	bindjirri, girri ingkiban nyani irra bultjigi djanguny buṯal
dji	bil djanguny mirkngi marrga nyani irra barranggadjigi
dji	Djapup ngidjirrgili inga giraliban gunydjirrngirali, girri
dji	Yisakdji nyaniny mal-djatdjiliban gumbirrdji, inga bindjin
dji	wanginban, “Nyungung bimbi miri galkngu Djakupang, bil
dji	nyungung gumbirrimirrpili galkngu miri Yisuwang.”
dji	“Wari nyini?” Yisakdji butjalminiban. “Nyungung
dji	miḻimiṯi Yisuw” nyani bumir-wubirdjili.
dji	Bil wari ngunupilang butjir-marnggidjini yan inga
dji	miḻimiṯang, girri Ribikany butjirgiṉdjili. Ngunukiṉing
dji	nyani Ribika marnggidjini Yisuwang ginginyirbi, nyani inga
dji	yan-kungiliban djirrakaygi Djakupgi miri nyani bi inga giri.
dji	Nyani yulgungili, girri ngambirrngim inga wanginban,
dji	“Marrngirriy, nyungur wuwar nyin ging kirimban djampan nyin
dji	Ban Yisuwgi, nyani marnggidjini ngunukima djanguny, miri nyaliki
dji	gunydjirrngim inga bir-bulanggitjdjini Djakupgi, a nyaliki nyani
dji	butjalmini Godnyi miri nyani djagadjigi gulmigipm bilakiṉing
dji	girim nyini ngunyili Padan-Aramili gurrbili, marrga nyani marrgi
dji	miyilk ngungirapibi. A Yisuwdji marrngini ngunukima djanguny
dji	miri nyalikidjini gunydjirrar butjir-karrdjini Djakupnyi miri
dji	bindjin gam', “Ingki nyuni marrgi miyilk djingirapibi
dji	bapurrurrbi Kananayitbi.”
dji	Girri buḻkinyirbingir nyani Djakup binygadjiniban, a nyani
dji	wangin, “Birral, Yaway djiḻigima gurrbiwi! Nyani gukirri
dji	kirim djiḻikima, a ngarri wawu ngurrinyini!”
dji	Manymak, nyani Djakup djina yulgungili
dji	maypal-djagagiṉpilngirgi, girri djiny butjalmini, “Way
dji	miygiṉpila, nyalinggirapibi ngildji?” “Yaranngir
dji	gurrbingir,” djin bumir-wubirdjili.
dji	Rirringir nyani Laban marrngini djanguny nyanngapibi, nyani
dji	bindjin inga wanginban, “Ngiy, birral galkngu nyuni ngirrang
dji	gurruṯigiṉing, ngirrangpibi bapurrurrbi!” A nyani Djakup
dji	nyininiban nyanngar wurpm rangu, miri inga djamadjny kiriny
dji	(A nyani Labandji gungili Liyanyi wurpm miyilk miri
dji	djamagiṉing inga, gima ngunung wurpi rum djanngang
dji	ngurrwagipi. A ngunung djamagiṉing miyilk Labandji gungili
dji	nyanngang, yagirri nyani Djilpa (Zilpah).)
dji	Girri madjirrtji nyani gapaḻmirrpilidjini, wurpi yidjipili yul
dji	marrngili, a djiningkima nyani yagirri bultjidjini Liybay
dji	(Levi), gima nyani bindjin, “Djining ngirrang nginipingim irra
dji	djalngdjidjiban, gima ingarr marrngili yidjipilpilngirinyi
dji	Ngunukiṉing nyani Liya nyangiṉi ingki madjirri nyani
dji	marrnyir kirinyir yidjipili malany, nyani marrngiliban nyanngang
dji	djamagiṉing miyilk Djilpa (Zilpah), girri ngunukima inga
dji	gungili Djakupili miri wurpi nyanimngim inga.
dji	A madjirrtji nyani Liya yidjipilakiṉdjini, a yidjipili yul
dji	bungtjili - namba 6 nyanngangi.
dji	Girri nyani Djakup bindjin, “Nyuni marnggi miri ngarri nyuniny
dji	nyirr rrupiya-galbidjnyirdjili ngirrar djamadji, a nyaliki
dji	nyungung bimbi a nanikut mala djin galbidjini ngirrapibi
dji	djamabi, gima djiny irr djagadjny kiriny manymak.
dji	Marrga ngidjirrkng ngunuwili ḻurrkin-rindinyirbi bumalngpili
dji	djani nanikut mala inydjin guḏidjiliban. A bilapilangdji
dji	ngunukiṉing yuwirdjingpili djin buntjili, djani warrpam
dji	minytjigiṉingban, miri nyibi
dji	ḻurrkin-djuḻatjdjuḻatjmiynyakiṉpili, a nyibi
dji	Nyum nyim marnggi ngarri inga djamadjny giriny mirrpm wana
dji	gunydjirrgirki nyumilang,
dji	A djiniban ŋunuŋ djaŋuny nibi marrŋini nyanŋapibi, miri
dji	Djesubi, a ŋunuŋ ŋurrgima djaŋuny lida nibi bultjigi,
dji	bilapilaŋ gam': Gunydjirrŋimi ŋunuŋ Warrpaḏaḏadjnyiri a
dji	wirrpm nyanŋar gar-maliri, miri mirikunu rum mala, a bilapilaŋ.
dji	Ŋunubilaŋ lim bintji waŋidji, “Ŋarri wurpilipm irr nyini
dji	kirim Djesur” girri ŋilimi bilaŋ lim yaṯi-nyaŋban
dji	Djesuny, miri, nyalikidjny Djesudji djamadjny giriny djiḻi
dji	munatjamirri, ŋilimi wurpi bintji ŋurrgima bilaŋ lim
dji	djamadjigiban miri nyanibi.
dji	Gima djiniwili munatjabi mala djani rarrmaḻipm, a ŋunuwili
dji	ṉampi mala, miri Gunydjirrgirapibi mala, djani rarrmaḻipm,
dji	bilapilaŋ, rarrmaḻi-rarrmaḻipm biliŋi munatjabi mala a
dji	ṉampi mala, iŋki wurpilipmili bili. A ŋunuwili mirgipili
dji	rumpili mala djani miri bilapilaŋ gam': nyuni djalŋbiṉi yul
dji	marri, miri galkŋu, nyuni djalŋdjirri ḻatjugi djakiygi, a
dji	bilapilaŋirgi. A wurpi mirgi rum nyani bilapilaŋ gam': nyuni
dji	bindjirr kirim ŋurrgima djalŋdjirri ŋunuwiliki malagi nyuni
dji	nyaŋi nyuŋur mildji, miri rrupiyagi galkŋu, a girripilŋirgi,
dji	a bilapilaŋirgi. A wurpi mirikunu rum nyani bilapilaŋ gam':
dji	nyuni inydji wanadjigi, gima nyuni giŋi nyuŋuŋ munatjabi rum
dji	nyani manymak. Bilapilaŋ mirikunu djuburr iŋki milarrdjiw
dji	giriw Gunydjirriŋir bil yarim djingirapibi, miri munatjabi,
dji	Ŋarri lidjarr wukirridjimban djiniŋ djaŋuny marrga lidjnyirr
dji	butjir-garriban iŋki butjinydji-guw ŋunuwilitji inydji
dji	yulginyakiṉiŋ malany. Djani djin manyam kirim lidja djin
dji	gar-yuliban marrga ŋilidji wurpili djaŋunyili lidji
dji	Ŋirraŋ yutjuwila, iŋki djina maltjiwi ŋunuwiliki
dji	yulpilŋirgi wirapili djin nyinipmban bilapilaŋmirri
dji	mirikunumirri rummirri, bintji lidja djin gar-yuliban.
dji	Ŋunukiṉiŋ wiḻi ŋunupilaŋ dji'djamadjim bulaŋgitj,
dji	ŋunuŋ yul djarriban rum-djunupagiṉiŋban milbimirri Godar,
dji	bilapilaŋ miri Djesu nyanibi.
dji	A marri nyuni gatjinmi galbi girri mala a wali, a nyuni nyami
dji	nyuŋuŋ gurruṯigiṉiŋ nyini kirim gumbaḻa, a iŋkiban
dji	nyuni inga guŋban nyim ŋunupilaŋ, bil nyuni
dji	ray-maṉbidjidjiban. Ŋunubilaŋ bilapilaŋ nyuni bintjigima,
dji	girri iŋkiban nyuni gatjirriban Godaŋ birral
dji	marr-bulaŋgitjnyirbi nyuŋuri.
dji	Bil bubalikiṉiŋir yuldji wiḻi iŋkidjimi ŋunuŋ djaŋuny
dji	Djesubi, nyani iŋkiban waŋiy kiriw Godŋiri, bil wurpiŋir
dji	wugiḻiŋir waŋ kirimban. Bilapilaŋir wugiḻiri nyani
dji	bir-yirrpigi Djesu Christnyi, a nyanŋaŋ guḻinydjirr wugiḻi
dji	nyani, a bubalikiṉiŋ yul wari waŋidji bilapilaŋmirrpmi
dji	wugiḻimirrpmi, yagirri nyaninyi lim bultjigi
dji	‘bir-yirrpinakiṉiŋ Christgi’. Djiniŋ djaŋuny ŋilidji
dji	ŋurrum lidji marrŋini, miri, ŋunuŋ ‘Bir-yirrpinakiṉiŋ
dji	Christgi’ nyani djiḻi maḻŋdjigi munatjamirri nyadji
dji	ŋunupilaŋ. A djini'djiniŋ ŋilimi warrpamdji lim nyamban
dji	bilapilaŋ wugiḻi nyani ŋurrum limila yulguŋiliban djiḻi
dji	munatjamirri, gima galbidji yulpilŋiri djin bir-yirrpinmiban
dji	Djesu Christnyi djini'djiniŋ djanŋar yandji.
dji	Miri bintji lim djiriŋilgi lim nyini girimban Godar, a nyani
dji	nyini girimban ŋilimilar, gam': nyani Gunydjirrar yirrpini
dji	nyanŋaŋ Wugiḻinyi ŋilimilali ḏurkḏurkili.
dji	Bil nyalikidjidji lim djiriŋilgi yirrimi djina lim
dji	marr-bulaŋgitjdjirrban yutjuwiliki Godaŋ? Djinimirriban lim
dji	djiriŋilgi gam': Godki inga lim marr-bulaŋgitjdjirri, a lim
dji	butjirgiṉdjirri nyanŋaŋ yangi.
dji	Djiniwiliny djaŋunypili ŋarri lidjarr wukirridjili, miri,
dji	ŋilidjiki wirapili inga lidji marr-birralŋakiṉidjini Djesugi
dji	a lidji marrŋili nyaninyi, irr wukirridjili marrga ŋilidji
dji	lidji marŋgiban ŋurrum lidji marrŋiliban wanŋi birralban, a
dji	lidji nyinidji giriban bintji kiri ŋurrgima.
