ceg	MateoNãhu uu Jesucristo ɨr poruwo wɨshɨ.Ana hutɨta tata uu
ceg	Jesucristo ɨr poruwo wɨshɨ. Wɨchɨ tãra rey David lɨshɨ
ceg	“Ese dɨt Belén uje de hnɨmich Judea wɨchɨ dɨt ijaap per
ceg	ich bale pork erze israel oso õr bahlut tyenɨj tãra ese dɨt
ceg	Juan tohɨrm Jesús.Eseekite hn Jesús tokolɨhɨchɨs ese
ceg	hnɨmich Galilea hno tɨ̃r onoota Jordán par shuu Juan tohɨrm
ceg	Jesús sakaha wɨ̃rit eeych hn sakɨt dakɨle.Eseekite uje
ceg	Jesús umo erze oso okɨhniya uje otɨrẽt otɨ̃r ɨre hn
ceg	dohɨr wɨ̃rit eeych. Uje sakahachɨs hn ɨr akɨle hn erze
ceg	yewo uje shish õya ɨre otɨ̃r ɨre.
ceg	Jesús tata uje ye ompe hnakɨrbich hõr nerãhta oymye.Titɨm
ceg	olak kuchɨt yetpo. Antkite otata uje kɨmɨjɨ sehe yeẽk noym
ceg	nerãhta ich tyenɨj shiyokõr hutɨta par ɨshɨm wate hn iim.
ceg	Ye uhu oyɨtɨ̃r ese owich nok yeẽk duhu oyiyokõr uje
ceg	mɨ̃hnɨk. Akashɨm õryok par uje ye oyiyokõr uje mɨ̃hnɨk
ceg	pork shish owa Rey. Shish akɨrbo de, hn owa dich. Shɨ erze uje
ceg	¿Je olak yeẽk chɨhɨ uje ɨr ijɨt sapur pan hn ɨshɨm
ceg	Uje Jesús chunt uje wɨchɨ tata ich chishlabe. Tatɨm erze oso
ceg	uje õya ɨre ɨm: —Titɨm olak ich tuu ũrpa. Ye tish israel
ceg	oso yeẽkpe uje ɨtso ele hnakɨrbich uje ye lotiis yokpe.
ceg	Yok tokõra poõrzni. Tokowa olak uje pukurbo de uje yok de
ceg	lɨka ɨ̃rmo par uje yok perdonar yeẽk uje shiyokõr
ceg	mɨhnũwo.— Hn Jesús tatɨm ese uje pɨlich worbɨt yakaha
ceg	ɨm: —Alehet. Asew ese eteno hn bo eyhi.—
ceg	Uje Jesús umo erze oso uje ich okɨhniya ich chuuna uje õr
ceg	losuhlaabo. Wɨr shɨ õr ɨtso obeje uje obɨlosh pork nĩhyok
ceg	Ye atɨlɨlo erze uje sehe oduhu olak oduhu atɨlo per wɨr ye
ceg	õr pwelpe uje oshuu olak ɨchɨbiyo oshuu toy. Shɨ tyenɨj
ceg	atɨlɨlo Porrosht uje pwele sɨhna olak hn sɨhna olak
ceg	ɨchɨbiyo toy wahacha urhuta bahluta ehet.
ceg	¿Tɨteẽta latɨkpo par tuu erahalo erze oso uje yesh õr ɨka
ceg	õr ɨluu? Õr ɨluu ich shɨ ɨtso pɨkɨhnino uje otsakaha
ceg	dɨt ehet hn otatɨm nahɨ̃re ich otsɨhnew otsɨɨ:
ceg	Tatɨm õr par uje ye odɨbɨte ɨre orhõta.
ceg	Jesús ɨr data hn ɨr leshɨbo otekɨrɨhɨ ɨre.Eseekite uje
ceg	ehn Jesús shiyokorãha erze oso hn ɨr data taãcha hn
ceg	deshɨbo, shɨ oyehe ejwert. Sehe okeytkẽr ɨre.
ceg	Uje erze jõro tokole kresa hn ee de ich ɨmeheeych uje wɨr
ceg	jõro uje mɨhnũwo ĩya erze uje ich om.
ceg	Nos wɨr ɨr nanɨme ode lɨka eyok ahɨr toy. ¿Ɨnaãpo heke
ceg	Jesús nos chɨraha erze kuche?—
ceg	Pedro tatɨm ɨm: —Ɨrhĩche, kɨmɨjɨ owa ich atɨm yok par
ceg	uje tɨtɨ̃r owa tɨkɨrkɨhɨ awɨt eeych.—
ceg	Tɨmcharrza dechɨ uje tãra hnɨmich Canaan. Tatɨm Jesús ich
ceg	sɨhnew lahwoso ɨm: —Ɨrhĩche, owa uje ãra owa porokkite
ceg	rey David. Sehe tuu osɨr yok. Demonit de pijɨta ehet. Wɨchɨ
ceg	shish shiyokõr mɨhnɨkɨ̃hɨ ɨre.—
ceg	Pedro chɨraha uje Jesús wɨchɨ Cristo.Eseekite uje Jesús
ceg	taachɨ̃hɨchɨs ese hnɨmich uje dɨt de uje iich otsɨɨ
ceg	Cesarea de Filipo hn tatɨm dakɨle ɨm: —Yok tokõra
ceg	poõrzni. ¿Oso onerza uje yok yeẽkpo?—
ceg	—Ɨrhĩche, sehe tuu osɨr pijɨt. Atake chishew ɨre. Ich
ceg	shuu permpa. Shish shuu kayɨhɨ jwekɨta ehet hn shuu kayɨhɨ
ceg	Titɨm olak ich tuu ũrpa. Uje ontɨlo wɨchɨ ele ɨ̃rmo uhulo
ceg	ɨtsorz ich Porrosht sontewɨhɨ wahacha poõrc toy. Erze uje ye
ceg	ontɨlo õr lɨka hnɨmich ich Porrosht ye nontewɨhɨ wahacha
ceg	Jesús chɨbɨte nahme pɨkɨhnino õr hu eeyo.Eseekite hn oso
ceg	ohnoy pɨkɨhnino otseya õr Jesús par chɨbɨte nahme õr hu
ceg	eeyo hn orar sapur par õr ɨre, per ɨr akɨle otatɨm erze oso
ceg	par uje ye oduhu otõhwa erze pɨkɨhnino odeya õr Jesús.
ceg	Per ese õr ɨrhĩch tatɨm õr yet ɨm: “Hmeychɨm sham, ye
ceg	tiyokõr mɨhnɨkɨ̃hɨ owape. Atɨm yokɨke par asew obiyo ese
ceg	Hn erze oso uje oyeebe hn erze uje oyehe Jesús nẽr otata ich
ceg	otsɨhnew lahwoso otsɨɨ: —Oyahmũr ese uje tãra ɨr
ceg	porokkite rey David. Ich Porrosht tyenɨj takashɨm wɨchɨ uje
ceg	ɨre shuu tɨrẽt. Õryok narim Porrosht uje de poõrc.—
ceg	Ochishew ɨre hn ochiyuhu asa shakɨrrza ehet hn oshuu oshuu
ceg	Oso tyenɨj õr ɨkpo nehe.Eseekite uje shiyehe ese deeych hn
ceg	hnakɨrbo yewo otɨ̃r Jesús uje õr ɨluuta iich otsɨɨ
ceg	saduseo. Wɨr otsotiis uje oso tyenɨj õr ɨkpo nehe.
ceg	Oshiyokõr ɨtso uje sehe odɨraha kuchɨt.
ceg	Uje odɨrkɨhɨ dɨt ehet ich otsahmũr uje oso otseta õr oshuu
ceg	ɨre ɨtso uje õr bahluwo hn otsahmũr uje yewo otseta õr
ceg	Jesús ich dosdarak pork Jerusalén oso ye onahmũr
ceg	ɨrpe.—Titɨm olak uje ebuhulo dɨt Jerusalén shish tukulo
ceg	erze profeta poruwo wɨshɨ uhulo otoy. Hn erze uje Porrosht
ceg	shuu ohno otɨ̃r olak ich tukulo õrni uhulo otoy ẽrlo õr
ceg	kojano po. Shish sehe tɨkɨbey olak ɨtso kokota uje tɨbey
ceg	laabo shuu otsakaha nahno uut per ye ahmũrlope.
ceg	Uje kuchɨt topɨt de ich wupuu takasho lawichɨhɨchɨs.
ceg	Nos wɨr erze tɨmcher phar oyehet hn onɨshii ɨr nampyon.
ceg	Erze uje õr ɨluu om otatɨm otsɨɨ: “Ɨrhĩche, ¿latɨkni
ceg	hn oyumo uje sewɨt sẽhi owa hn oyosɨm owa abɨso par ew?
ceg	¿Latɨkni hn oyomo uje eeych sẽhi owa hn oyosɨm owa par ehe?
ceg	Uje ehn otaak hn tatɨm õr ɨm: —Titɨm olak ich tuu ũrpa.
ceg	Olak yet de uje tyenɨj chiwãha yok.—
ceg	Eseekite hn yet dechɨ Jesús ahɨr. Chiyuhu ɨr espada hn ihyo
ceg	ese saserdote bahlut pisht yɨlt per shɨ ihyo ɨr ãrza.
ceg	Eseekite hn erze saserdote õr bahluwo otsamɨta erze peychpor
ceg	uje plata hn otatɨmye otsɨɨ: —Uje yɨmchahalo erze peychpor
ceg	ese owich uje yewo ochɨmchaha hnote par oshɨm Porrosht ich
ceg	yiyuwe ley pork erze hnote wɨr ɨr bahat ese uje oshuu oshuu
ceg	toy. Kɨmɨjɨ yɨmchahalo ese owich ich yiyuwe ley.—
ceg	Shɨ otsakahachɨs Jesús ahɨr par otɨbey.
ceg	Ohno otɨr asa dukuta hn ochɨbɨte yarta ese kojach uje sajuwe
ceg	asa dukuta ebich hn oshuu ohyerptoso oyehe par otɨbey.
ceg	Shiyehe uje Jesús tokolɨhɨ awɨt hn umo poõrc uje sɨtsẽr
ceg	ɨre. Umo Porrosht Ɨchɨbich uje shɨ ɨtso palomɨt uje
ceg	ihnɨmich hn iyehe ɨre eeych.
ceg	Jesús chukuta hnakɨrbich uje lepra yakaha.Eseekite hn
ceg	hnakɨrbich dechɨ uje lepra yakaha ɨre. Sɨtɨ̃r ɨre Jesús.
ceg	Icha dete hnɨmoho ɨkɨch hn tatɨm ɨm: —Kɨmɨjɨ ahmũr
ceg	ich uhu yok lɨshɨ owich om.—
ceg	Jesús tatɨm õr ɨm: —¿Je yelɨj olak ler Porrosht ahwoso
ceg	uje tata rey David lɨshɨ? Iyuwo sẽhikite hõr wɨr nahɨ̃re.
ceg	Kɨmɨjɨ hnakɨrbich chɨhɨ uje ɨr ukurbo de hn yet sehe
ceg	masaha ɨr ihyuch par torha ɨr kushjãro ich ye pwelpe. Tyenɨj
ceg	shiyeru wap chɨ̃ra lukwerc hnii pwele hnoy ɨr kushjãro.—
ceg	Pork nos kuche uje otsakɨs je deeych yet nehe ich ochɨraha
ceg	shɨ ɨtso uje yet ye nahmũr uje yewo ochɨraha je deeych yet
ceg	Wɨ̃rit dechɨ ye dukuhlape uje poohle de ich kɨhniya. Wɨr
ceg	Jesús chishew ɨr hmata hn tatɨm ɨm: —Talita kum.— Ese
ceg	ahwosht tata ɨm: —Pɨkɨhninta, titɨm owa too:
ceg	Wɨchɨ hno tɨ̃r karsel ehet hn chekshehe Juan etɨbich.
ceg	Chɨmchaha huta preta ehet waa je data hn tõhwa ɨshɨm asa
ceg	pɨkɨhninta. Wate ɨshɨm data.
ceg	Wɨr omo Jesús akɨle uje otaak ye onũrhu nahmepe oduhu ɨlo
ceg	õr uje ochũrhu par otaak.
ceg	Erze oso uje odechɨ otõhwa hnakɨrbich uje armɨk hn ɨrpɨk
ceg	otseya Jesús. Otsapur ɨre par uje sakahɨr wɨchɨ hn shuu
ceg	Jesús sakahɨr wɨchɨ ɨlepo. Shuu wɨchɨ prowa teychɨm
ceg	lekɨtiyo. Ich owich om hn umo lekɨtiyo.
ceg	Hnakɨrbich yet dechɨ oso õr ehet tatɨm Jesús ɨm:
ceg	—Maestro, tokõhwa pijɨtɨke, ɨchɨbich mɨ̃hnt de ehet
ceg	Kɨmɨjɨ olak yeẽk teychɨm kuche heke shiyokõr mɨ̃hnɨk
ceg	shɨ ɨtso uje ɨr onta shuu shiyokõr ese mɨ̃hnɨk, ich ma om
ceg	uje iim, ye teychɨm shɨ ɨtso uje chiyuhu nonta hn tãra. Ich
ceg	ma om uje shɨ onta nohmɨra de hn masaha par Porrosht aap, je
ceg	uje ɨle otiyer de hn shuu otãra ɨre ochɨbɨte ɨre urhuta
ceg	Jesús teychɨm õr hn tatɨm õr ɨm: —Oso ye õr pwele oduhu
ceg	ɨre Porrosht aabo per Porrosht pwele shiyokõr kuche. Ɨre
ceg	pwele shuu oso omasaha par ɨr aabo.—
ceg	hn erze oso uje odechɨ otatɨm õr otsɨɨ: —¿Ɨnaãpo heke
ceg	ehyulo ese buritɨt kãrpɨta?—
ceg	Uje ich terɨhɨ jõro ɨshɨrĩt par ochekushu hn shuu debich
ceg	hno tɨ̃r erze hnakɨrbo uje shuu otsahla ɨr shakɨrrzani par
ceg	uje shuu oshɨm ɨr uva yẽr.
ceg	Ese uje shiyokorãha oso erze ley uje Moisés chichewkite tatɨm
ceg	ɨm: —Maestro, ich ũrpa uje atɨm yok on: “Porrosht shɨ
ceg	sohmɨra de.” Nĩhyok ye Porrosht kɨnehẽtɨkɨsh.
ceg	Apurlo Porrosht par uje ye duhu tyempɨt mɨ̃hnɨk uje olak
ceg	Uje ochunt ich õr aylpa. Otatɨm Judas par uje sehe odosɨm
ceg	hnote. Heke ich chukwi Jesús ɨluu par uje ɨshɨm wɨr õr
ceg	Ich tre vese uje orar hn cheeshpo tɨ̃r uje dakɨle ode. Tatɨm
ceg	õr ɨm: —¿Je yesh amɨlo? ¿Je ermtsɨrlo? Ekushuhulo olak
ceg	uje amlo. Yok tokõra poõrzni. Ich terɨhɨ orta par oshɨm yok
ceg	erze oso uje õr ɨluu mɨhnũ.
ceg	Tatɨm õr shuu lahwoso ich ũru ɨm: —Ese hnakɨrbich uje
ceg	yesh atɨmlo yok ye tɨkɨraha otɨk.—
ceg	Erze oso uje ochɨkãhachɨs shɨ ochiyuhu lahwoso mɨhnuwõho
ceg	Jesús hn oteych dehe. Otatɨm otsɨɨ: —Huk, owa athani uje
ceg	tyenɨj ehnɨmich Porrosht templo, hn uje terɨhɨ daalo tre
ceg	Jesús tokolɨhɨ dakɨle õr ɨkɨch.Eseekite hn hnakɨrbo õr
ceg	osiyer ode dehet pehet uje ohno otɨ̃r aach. Wɨr otsotiis asa
ceg	tɨmcharrza ɨr ahwoso. Jesús tokolɨhɨ õr ɨkɨch per shuu
ceg	ɨre kɨnaha par uje ye odɨraha ɨrpe.
ceg	Uje tokole ich ye pwel diilehetpe. Õr aho chiilehet otsɨɨ:
ceg	—Je wɨchɨ nomo kuchẽrkɨke templo ehet uje nĩhyok ye
ceg	latɨk pwele nomo heke ye pwele diilehetpe.— Õr pyensa oshuu
ceg	ɨtsorz pork uje keytker õr shɨ chɨ̃ra õr nahme pork ich ye
ceg	Hn erze rey uje onarim ɨrni ich Porrosht chɨrmas õr.
ceg	Chɨmchaha wɨr õr owich erze uje ye onarim ɨrpe par uje shuu
ceg	Wɨchɨ shuu oshiyokõr ese senso ehn Cirenio gobernadorɨhɨ
ceg	wahacha hnɨmich Siria. Wɨchɨ uu senso webich osht uje
ceg	Simeón tatɨm õr ɨm: —Ese pɨkɨhnint wɨchɨ shɨ ɨtso
ceg	luu uje chihit dehet par uje erze dihip kɨnãho õr pwele
ceg	otɨ̃r Porrosht ahɨr hn shuu erze israel oso õr deyo pork ese
ceg	Ɨrhĩch shɨ tãra uu israel oso.—
ceg	Erze oso otatɨm Juan otsɨɨ: —¿Oyiyokõr latɨkpo?—
ceg	Ich daalo kwarenta hn dɨhle kwarenta uje Jesús sakahachɨs hn
ceg	shish Dyablo sehe duhu niyokõr uje mɨ̃hnɨk. Jesús ich ye
ceg	taakpe. Uje terɨhɨ erze daalo kwarenta ich Jesús chuuna uje
ceg	Uje shiyokorãha õr ich ɨmeheeych uje wɨchɨ dich heke shuu
ceg	Hnakɨrbo yewo otaãcha uje otõhwa hnakɨrbich yet otseya
ceg	Jesús. Wɨchɨ pɨlich worbɨt yakaha. Ye dɨrkpe. Shɨ de
ceg	detẽch eeych. Sehe omasaha ese pwert ehet par uje ochɨbɨte
ceg	Jesús tatɨm wɨr uje õr ɨluuta iich otsɨɨ fariseo hn erze
ceg	uje oshiyokorãha oso waa ley waa je Moisés chichewkite tatɨm
ceg	õr ɨm: —Titɨm olak hn uhulo leeshɨ atɨmlo yok. ¿Je
ceg	otsowe ley uje oshiyokõr uje om o je sowe uje oshiyokõr
ceg	mɨ̃hnɨk ele deeych uje otsakɨr? ¿Je otsowe uje ochukuta õr
ceg	o je otsowe uje oshuu otoy ese deeych uje otsakɨr?—
ceg	Hn Jesús sɨteẽta yeẽk uje ye dɨraha kuchɨt uje
ceg	shiyokorãha yet ich shɨ ɨtso olɨbɨt. Umo õr ɨm:
ceg	—Kɨmɨjɨ olɨbɨt tõhwa olɨbɨt yet hmata hn ohno odɨrk
ceg	ich tyenɨj õr kay omasaha jotsɨt ehet. Ich õr osiyer omasaha.
ceg	Uje otaachɨ̃hɨ Jesús ahɨr hn otatɨm otsɨɨ: —Juan uu
ceg	tohɨrm oso shuu oyɨrẽtɨke oyɨtɨ̃r owa sole: “¿Je owa
ceg	uje yesh oyem o kɨmɨjɨ oyem kɨnehẽt?”—
ceg	Jesús tatɨm asa tɨmcharrza ɨm: —Shɨ pork ye otiis yokpe
ceg	heke owa owich de Porrosht ahɨr. Bo. Shɨ ehet kɨɨs.—
ceg	Eseekite hn Jesús tatɨm ese demonit ɨm: —¿Eeytɨkɨhɨ?—
ceg	Hn tatɨm Jesús ɨm: —Piich otsɨɨ Legión.— Tatɨm shuu
ceg	ɨtsorz pork demonyo kɨhniya uje de ɨre ehet.
ceg	Hn tatɨm õr ɨm: —Uje aachɨ̃hɨlo dɨt ich tyenɨj akahalo
ceg	õr ihyuch shɨ uhulo nohmɨra nehech atokolɨhɨlo ese owich.
ceg	Uje ehn tata shuu ɨtsorz hn ukuhurrza ihnɨmichɨhɨ õr eeych
ceg	hn sajuwe õr. Ich otolpa.
ceg	Jesús sɨteẽta kuche uje tatɨm erze uje õr setenta ɨm:
ceg	—Erze oso ich okɨhnipa shɨ õr ɨtso jõro uje kɨhniya uje
ceg	ta par ochekushu hn olak shɨ olak ɨtso erze uje ochekushu.
ceg	Porrosht wɨchɨ shɨ ɨtso ese jõro yɨnsɨrc. Apurlo ɨre par
ceg	uje shuu wɨr oso ma okɨhniya ohno otsanɨmɨrãha ɨr ahwoso
ceg	shɨ ɨtso uje shuu ochekushu jõro.
ceg	Israel osht chɨkãha ese dehet uje ɨr porokkite iich otsɨɨ
ceg	Leví. Wɨr uje Porrosht chiihla õrkite par ɨr ɨbiyo. Ɨre
ceg	chishpo ese hnakɨrbich uje echɨko oshuuku per shɨ saham hn
ceg	Hn Jesús tatɨm õr ɨm: —Kɨmɨjɨ shish tiyuhu demonyo
ceg	tɨ̃ra Porrosht ukurbo heke ich ɨmeheeych uje terɨhɨ
ceg	ɨshɨrĩt par amsahalo par olak Porrosht aabo.—
ceg	Jesús tatɨm erze oso ɨm: —Olak hn erze yewo uje yesh õr
ceg	ɨka ele ahle uje yok de lɨka, ich deeych yet nehe uje Porrosht
ceg	sepyẽr oso hn olak dechɨ toy. Hn Porrosht chɨbɨte olak
ceg	hnɨtew shɨ olak ɨtso uu olak poruwo wɨshɨ. Heke tokole
ceg	ɨtso uje nos tukulo wɨr profeta wɨshɨ ɨ̃rmo tenit nehech
ceg	Ye olak pwelpe uje uhulo olak ɨkɨrĩt ma berzak hnii pɨkaap
ceg	heke ye jukur uje shɨ uhulo olak eyuwo tɨsɨr erze olak poso
ceg	Olak aho yũhursh. Erahalo ese poõrc kɨmɨjɨ ɨbɨk o
ceg	kɨmɨjɨ ye ɨbɨkpe, hn erahalo ese hnɨmich kɨmɨjɨ duhlu o
ceg	kɨmɨjɨ ye duhlpe. ¿Ɨnaãpo heke ye erahalope ese ɨshɨrĩt
ceg	Per ese ɨrhĩch tatɨm olak ɨm: “Ye tɨkɨraha olakpe je
ceg	shɨ ãrlo ɨraãpo. Bolɨlo olak uje shish ahakõrlo uje
ceg	Uje sɨhna debiyo hn tatɨm nensɨrc ɨm: “Pɨnsɨrc, nos
ceg	tiyokõrke erze uje atɨm yokɨke per erze õr ɨbe yesh de.”
ceg	Uje ich deeych yet hn shuu deyuwo tɨsɨ̃r ɨm: “Wahacha papa
ceg	ihyuch ich oposo wɨshɨ kɨhniya par nos wɨr ɨbiyo otew
ceg	nehech otsatso hn shish dechɨ per yok shɨ yok de lɨka heke
ceg	Jesús tatɨm õr ɨm: —Olak ahakõrlo kuche par uje uhulo
ceg	wɨr oso ochɨbɨte uje olak ɨluu ich om per Porrosht chɨraha
ceg	olak aho. Erze uje oso ochɨbɨte uje ich ɨhɨ̃rtso, wɨr par
ceg	Uje Jesús umo õr hn tatɨm õr ɨm: —Bolɨlo etɨ̃rlo wɨr
ceg	saserdote hn owɨlo õr olak yũhur.— Ohno. Uje ehn ode dehet
ceg	pehet hn ɨchii õr owich om.
ceg	Porrosht wɨchɨ jwe uje shiyokõr debiyo om heke ma tyenɨj
ceg	sosɨr erze uje chiihla õr par ɨr aabo. Deeych hn dɨhlak
ceg	shish otsapur Porrosht heke ye Porrosht seem dɨhlt yetpe.
ceg	Otatɨm ɨre otsɨɨ: —Wɨchɨ Jesús uu dɨt Nazaret osht.
ceg	Hn tatɨm erze yewo uje oyehe ahɨr ɨm: “Eyuhulo erze hnote
ceg	hn asɨmlo ese uje serz hnote dye bese ma.”
ceg	Kɨmɨjɨ yitɨmlo uje hnakɨrbo oshuu tɨrẽt ich nos erze oso
ceg	oshuu eyok ochɨ̃ra eyok kojano po pork erze oso uje otẽr
ceg	Jesús ochɨbɨte uje Juan wɨchɨ profetya uje Porrosht shuu
ceg	pork õr ɨre ich ye õr pwelpe otoypo pork shɨ õr ɨtso uu
ceg	Porrosht ɨr anjele. Õr ɨkpo nehe par otɨ̃r wahacha pork
ceg	Shɨ tyenɨj olak ewenta uje oshiyokõr mɨhnɨkɨ̃hɨ olak
ceg	nehe heke olak ɨkɨrĩt de Porrosht ahɨr.—
ceg	Atɨmlo ese pwertɨt ɨr yɨnsɨrc on: “Maestro sole:
ceg	¿Pwerttɨkɨhɨ par erze uje otekɨrɨhɨ owa? Ele dɨhlake hn
ceg	yok hn pakɨle oyaakɨhɨ par ese õr ahamich.”
ceg	Tyenɨj ochishew Jesús.Eseekite hn Jesús tokolɨhɨ dakɨle
ceg	õr ahɨr hn hno tɨ̃r wahacha kɨmɨjɨ treynta metro par uje
ceg	orarɨhɨchɨs. Icha dete hnɨmo hn orar sapur Porrosht ɨm:
ceg	Erze õr bahluwo okeytkẽrye otsɨɨ: —Ye nesit yeẽk
ceg	tɨrẽt ma par uje denunsya ɨre. Oyunt uje ɨre chiinehnɨm
ceg	Uje terɨhɨ ese deeych nehe hn Jerusalén oso otolpa nehech
ceg	otata otsɨɨ: “Ma om par erze kojano deyo kayɨhɨ õryok
ceg	eeych par uje oyɨtɨ hn erze wɨ̃rye nos lajuwe õryok.”—
ceg	Uje ohye Jesús ye odɨraha keshɨ chɨhɨ ɨraãpo ɨchii
ceg	hnakɨrbo õr osiyer otokolɨhɨ õr ahɨr. Ich õr ɨshuwo
ceg	Otatɨm erze õr osiyer uje otaãchaka otsɨɨ: —Ich ũru uje
ceg	õryok Ɨrhĩch Jesús ɨkpo. Tokolɨhɨ Simón ɨkɨch.—
ceg	Wɨchɨ tɨrẽtni tɨ̃r nanapso uu israel oso per wɨr ye
ceg	Hno chukwi leshɨbich hn tatɨm ɨre ɨm: —Tishɨkɨ
ceg	Mesías.— Ɨr iich yet otsɨɨ Cristo.
ceg	Erze israel oso otatɨm Jesús otsɨɨ: —Ich kwarenta y seys
ceg	ãyo uje oyishew obiyo oyiyokõr asa templo per owa atha uje
ceg	shɨ daalo tre hn uhu iyehetpo. Ye owa pwelpe uje ahakõr uhu
ceg	Eseekite hn Juan ɨr akɨle hõr ese israel osht oshiyokosye uje
ceg	yeẽkpo ma om par tohɨrm oso.
ceg	Uje asa tɨmcharrza chunt uje Jesús tatɨm ɨre shuu ɨtsorz hn
ceg	tatɨm ɨm: —Ɨrhĩche, ele ahle ich tɨkɨraha uje owa
ceg	Ese õr bahlut tatɨm ɨm: —Ɨrhĩche, erẽt shɨchish pork
ceg	Hn Jesús tatɨm õr ɨm: —Titɨm olak ich tuu ũrpa. Yok uu
ceg	Porrosht Ijɨt. Ich yej terɨhɨ ɨshɨrĩt uje nos oso ochunt
ceg	pahwoso. Wɨr õr ɨtso topo pork ye odɨraha Porroshtpe.
ceg	Kɨmɨjɨ onahmũr ich õr ɨkɨrĩt de uje yelɨj nɨhna ɨre.
ceg	Jesús ɨr akɨlt yet iich otsɨɨ Andrés. Wɨchɨ Simón Pedro
ceg	ɨr leshap. Tatɨm Jesús ɨm:
ceg	Hn Jesús tatɨm õr ɨm: —Tokõra poõrc tɨkɨrẽt
ceg	tɨtɨ̃r ɨrmõni par uje tiyokõr uje Porrosht sahmũr pork
ceg	wɨchɨ uje shuu tɨkɨrẽt. Ye tiyokõrpe uje shɨ yok tahmũr.
ceg	Simón Pedro tatɨm ɨm: —Ɨrhĩche, ¿oyɨtɨ̃r ɨraãpo?
ceg	Ahwoso wɨr uje shuu õr ɨkɨrĩt de uje yelɨj nɨhna ɨre.
ceg	Nĩhyok yet uje pwele ɨshɨm oso õr ɨkɨrĩt uje yelɨj
ceg	Per õryok oyɨraha uje ese hnakɨrbich tãra hn uje Cristo
ceg	tɨrẽt nehe ich ye latɨk dɨraha uje ɨre tãra.—
ceg	Otatɨm Jesús otsɨɨ: —Maestro, oyish ana tɨmcharrza shɨ
ceg	Jesús tatɨm õr ɨm: —Titɨm olak ich tuu ũrpa. Nos wɨr
ceg	erze uje oshiyokõr uje ich mɨhnũwo ich erze kuche mɨhnũwo
ceg	Uje ehn yok de nãhu ɨ̃rmo ich shɨ yok ɨtso luu par tihit
ceg	nãhu ɨ̃rmo oso par tuu ochɨraha uje ich ũru.—
ceg	Erze uje ye odɨraha Porroshtpe ich õr ɨtso olɨbo.Eseekite hn
ceg	Jesús chunt uje ochiyuhu ese hnakɨrbich õr ehethna heke hno
ceg	chukwi. Uje chish ɨre hn tatɨm ɨm: —¿Je ye otiis ese uje
ceg	Erze israel oso õr bahluwo otakɨsho lawichɨhɨchɨs Jesús
ceg	ahɨr hn otatɨm otsɨɨ: —¿Latɨk nehe hn atɨm õryok
ceg	kɨmɨjɨ owa uu Cristo o kɨmɨjɨ ye owape? Atɨm õryok ich
ceg	uhu ɨmeheeychpa par uje oyɨraha.—
ceg	Ɨr akɨle otatɨm ɨre otsɨɨ: —Ɨrhĩche, kɨmɨjɨ shɨ
ceg	umo ich wɨsɨk wɨsɨk hn owich ompo.—
ceg	Tɨkɨraha uje shish ẽr yok per shɨ tiita tuu ɨtsorz par uje
ceg	tuu nãhu oso uje ode lɨka otẽr par uje odɨraha hn ye
ceg	olotiis uje owa uhu Tɨkɨrẽtni.—
ceg	—Olak uje ebuhulo ese dɨt Jerusalén ye atɨlɨlo latɨk.
ceg	Jerusalén ɨr iich yet otsɨɨ Sión. Eychɨmlo, olak rey yehe
ceg	tɨrẽt iyãha buritɨt uje ijaap.—
ceg	Yeẽk uje umo yok ich umo ese uje shuu Tɨkɨrẽtni.
ceg	Wɨchɨ dechɨ Jesús ahɨr heke tatɨm ɨm: —Ɨrhĩche,
ceg	Wɨchɨ Porrosht Ɨchɨbich uje shish tata uje ich ũru. Ye
ceg	ɨ̃rmo oso õr pwele onahmũr ɨrpe pork ye onomo ɨrpe hn ye
ceg	odɨraha ɨrpe. Olak erahalo ɨre pork dechɨ olak ahɨr hn
ceg	tyenɨj masaha olak aho nehe.—
ceg	Olak ye aahlɨlo yok petɨkni. Shɨ yok uje tiihla olak hn
ceg	tokosɨm olak pɨbiyo par uje bolɨlo anɨmɨrãhalo pahwoso.
ceg	Tahmũr uje olak ɨbiyo tokole om hn shish bale ɨtso uu pohɨr
ceg	uje ee kɨhniya de heke nos wɨr kuche uje apurlo Papa ẽrlo
ceg	Jesús chɨraha uje sehe otatɨm ɨre heke tatɨm õr ɨm:
ceg	—¿Je ekitkerloyeẽhe erze pahwoso uje titɨm olak too:
ceg	“Yej terɨhɨ ɨshɨrĩt hn ye amlo yokpe hn deeych yet nehe
ceg	Wɨr ye õr ɨlo erze ɨ̃rmo osope hn yok ɨtspo ye yok ɨlo
ceg	Jesús tatɨm ɨm: —Nos wɨr oso ochɨraha erze uje
ceg	tiyokorãha õr. Shish tiyokorãha õr sinagoga aho hn
ceg	tiyokorãha õr templo patikɨt ehetpo uje nos israel oso
ceg	otakɨsho lawich. Yelɨj tiyokorãha pakɨle kɨnaha hn erze oso
ceg	Heke Pilato tatɨm ɨre ɨm: —¿Ɨnaãpo heke ye ekitkẽr
ceg	yokpe? ¿Je ye eraha uje pukurbo de par uje tiyuhu owa hn
ceg	pukurbo depo par uje tuu ochowɨsh owa ochɨbɨte krus eeych?—
ceg	José hn Nicodemo ochɨrmas Jesús yũhurrza hn ochɨpeẽsa
ceg	bortɨsht hn ohnoy ochihitsɨm. Ochɨnsaha erze kuche uje aat
ceg	ehmuuj ɨtso uje israel oso oshiyokõr uje ochihitsɨm yeẽk.
ceg	Tomás tatɨm ɨm: —Owa uu yok Ɨrhĩch Porrosht.—
ceg	nehech Porrosht sem ɨre seya poõrc. Per ante uje Jesús hno
ceg	tɨ̃r poõrc hn tatɨm wɨr ɨr apostole uje Porrosht
ceg	Ɨchɨbich tatɨm ɨre. Wɨr uje Jesús chiihla õrkite.
ceg	Uje ochunt wɨchɨ ihyokõrt dich ich nos ohno ooshɨ par uje
ceg	oteychɨm. Omo erze uje ye olotiis Jesuspe. Ochunt uje wɨr
ceg	otseẽt õr ahwoso. Õr ahwoso ich kɨnãho kɨnãho pork
ceg	otãra erze dihipo kɨnãho õr hnɨmo lekɨtiyo heke ich nos
ceg	Heke Pedro umo õr ɨm: —Nos wɨr olak olak israel oso, hn ich
ceg	tyenɨj erahalo erze uje titɨm olak ich ũrpa. Ese Jesús uje
ceg	owɨshɨloni ebɨtɨlo krus eeych par uje uhulo toy wɨchɨ
ceg	Porrosht shuu masaha ich Ɨrhĩch dichpa hn chɨkẽra iich ɨm
ceg	Cristo pork wɨchɨ uje ɨshɨ oso õr hnɨtewɨhɨ Porrosht
ceg	Uhulo olak aho chuuna uje ahakõrlo mɨhnũwo. Moymlo wɨr olak
ceg	ɨluu mɨhnũ. Ahakõrlo om uje Porrosht sahmũr. Apurlo ɨre
ceg	par uje perdonar olak erze kuche mɨhnũwo uje shish ahakõrlo.
ceg	Porrosht aabo õr orar par ye otola latɨk.Eseekite uje Pedro hn
ceg	Juan otokolɨhɨchɨs õr weeta ehet waa je iich otsɨɨ Junta
ceg	Suprema ich ohno otɨ̃r wahacha ese uje Porrosht aabo yewo ode.
ceg	Nos otatɨm õr uje erze saserdote yewo õr bahluwo otatɨm
ceg	õrkɨ hn erze õr bahluwo uje otɨbey dɨt otatɨm õr toy.
ceg	Oso yewo ich okɨhniya otãra duuwo ijaabo uje de dɨt
ceg	Jerusalén wɨro uje otɨ̃r wɨchɨ dɨt Jerusalén otõhwa
ceg	erze oso uje õr permo hn otõhwa erze uje ɨchɨbiyo mɨhnũwo
ceg	de õr aho hn nos ochukuta õr.
ceg	Õryok tyenɨj shish õryok orar hn shish oyanɨmɨrãha
ceg	Ich nos sehnyẽr uu eyoklo poruwo wɨshɨ hn chɨpa õr hn shuu
ceg	oymɨhɨ uu deyjo ejwert uje hnii oshũrha par uje nos otoy.—
ceg	Poõrc wɨchɨ yok pɨbe hn ele hnɨmich lɨkɨ pɨr owich.
ceg	¿Tyenɨj uhulo ɨnaapo par uje ahakõrlo pihyuch par
ceg	takabuhu?” Hn uu Ɨrhĩch ɨm: “¿Tokots paãrz
ceg	hnɨmichɨhɨ ɨraãpo? Nĩhyok owich.
ceg	—Sehe tuu anuwãhalo yok uu olak ukurbo par uje tɨbɨte
ceg	pɨhme õr hu eeyo ich tyenɨj Porrosht Ɨchɨbich masaha õr
ceg	Daalo tre sakaha wahacha hn shish ɨle yesh pata. Ich ye taakpe
ceg	Pedro hno ĩya õr. Uje taachɨ̃hɨ wahacha ich ohnoy otseya
ceg	ese pwert uje de pwert yet eeych uje Dorcas late de. Nos wɨr
ceg	poluu uje odechɨ ochɨpeẽsa Pedro. Nos oyerh hn ochowa uu
ceg	bortɨso uje Dorcas chichewni.
ceg	Pedro chishew hmata shuu iyehet. Tatɨm ɨm: —Alehet pork yok
ceg	hnakɨrap. Shɨ yok ɨtso owa.—
ceg	Titɨm too: “Ɨrhĩche, nos wɨr oposo uje dechɨ ye ompe par
ceg	uje otew. Yelɨj taw tuu ɨtsorz.”
ceg	Ese anjel tatɨm ɨm: —Anãha asuwo hn erɨhɨ erihyo.—
ceg	Pedro shiyokõr uje wɨchɨ tatɨm. Tatɨm ɨm: —Anãha
ceg	anerpta hn yuko Mẽya yok.—
ceg	Pablo hn Bernabé otɨ̃r Antioquía uje de hnɨmich
ceg	Pisidia.Eseekite hn Pablo hn erze ɨr ihyẽro ohno oyãha
ceg	pohorrzɨhɨchɨs ese dɨt Pafos par uje otɨ̃r wahacha dɨt
ceg	Perge. Ese dɨt dechɨ hnɨmich Panfilia. Uje otaachɨ̃hɨchɨs
ceg	hn Juan hno cheeshpo tɨ̃r wahacha dɨt Jerusalén,
ceg	Uje ich yuwɨrke uje õr bahluwo otsakɨt õr hn nos oso
ceg	otokolɨhɨ sinagoga ehet. Erze israel oso ich okɨhniya hn erze
ceg	dihipo kɨnãho okɨhniya toy uje oteeychãha Porrosht ohno õya
ceg	Pablo hn Bernabé. Pablo hn Bernabé otatɨm õr otsɨɨ: —Ye
ceg	moymlo uje oyitɨm olak hn ye otiislo Jesús uje Porrosht shuu
ceg	ɨshɨ olak hnɨtewɨhɨ dahɨrkite.—
ceg	Otsanɨmɨrãha Porrosht ahwoso otatɨm oso uje odechɨ dɨt
ceg	Derbe uje Jesús ɨshɨ õr hnɨtewɨhɨ Porrosht ahɨrkite.
ceg	Heke erze oso ich okɨhniya ye olotiis Jesuspe hn omasaha par
ceg	Porrosht aabo.Eseekite uje otsɨhna otsanɨmɨrãha Porrosht
ceg	ahwosoho wahacha dɨt Derbe hn Pablo hn Bernabé ohno ocheeshpo
ceg	otɨ̃r erze duuwo Listra hn Iconio hn Antioquía.
ceg	Erze apóstole hn anciano oshɨm õr waa hutɨta par uje ohnoy
ceg	oshɨm erze Porrosht aabo uje õr dihipo kɨnãho. Asa hutɨta
ceg	tata ɨm:—Õryok apóstole hn õryok anciano, õryok olak
ceg	leshɨbo pork õryok Porrosht aabo toy. Oyichew asa hutɨta par
ceg	olak. Olak dihipo kɨnãho uje ye otiislo Jesuspe. Ebuhulo
ceg	Antioquía hn Siria hn Cilicia. Oyosɨm olak saludos.
ceg	Oyitokolɨhɨ Neápolis hn oyɨrkɨhɨ hnɨmich nehech
ceg	oyaachɨ̃hɨ wahacha dɨt Filipos. Ese dɨt romano oso
ceg	oshiyokõrni. Wɨchɨ ma dich je erze duwo yewo uje de ese
ceg	hnɨmich Macedonia. Õryok oyiyakaha shɨ oyuhu daalo arhaabo.
ceg	Pablo shɨ ɨr ɨluu uje shish hno tɨ̃r sinagoga aho heke uje
ceg	kal terɨhɨ sabta ich hno masaha sinagoga ehet par shuu tre
ceg	semana. Shiyokorãha õr Porrosht ahwoso erze oso uje otakɨsho
ceg	Uje erze oso ochunt uje Pablo tata uje Jesús ɨkponi hn yewo
ceg	ode uje shɨ oloter ɨre hn yewo otatɨm ɨre otsɨɨ: —Deeych
ceg	yet nehe hn atɨm õryok ma erze õr ɨkpo.—
ceg	Apolos hn erze israel oso uje otsotiis Jesús okeytkeryẽhe
ceg	erze oso õr ɨkɨch. Apolos shiyokorãha õr Porrosht ahwoso
ceg	ich shuu ũrpa par shuu ochɨraha uje Jesús wɨchɨ Cristo uje
ceg	ɨshɨ õr hnɨtewɨhɨ Porrosht ahɨrkite. Shish tatɨm õr
ceg	nehech ye odɨraha uje otata.
ceg	Pablo sehe do tɨ̃r wahacha kanshɨt ehet par keytkẽr wɨr
ceg	oso per Porrosht aabo otsontew ɨre.
ceg	Uje yok dechɨ olak ahɨr yelɨj tuu yok dich. Shish tiyokõr
ceg	Porrosht ɨbiyo tiyokorãha olak nehech tɨkiyerh. Erze israel
ceg	oso shish sehe oniyokõr kuche mɨhnuwõho yok.
ceg	Uje taachɨ̃hɨchɨs õryok ahɨr hn chiyuhu Pablo ɨhɨrosht.
ceg	Shiyeru nahmike hn shiyeru deer hn Agabo tatɨm õryok ɨm:
ceg	—Porrosht Ɨchɨbich sole: “Erze israel oso uje odechɨ
ceg	Jerusalén tyenɨj ochishew ese õr ɨhɨrosht yɨnsɨrc hn
ceg	oshɨm wɨr dihipo kɨnãho nehe.”—
ceg	Pablo ɨm: —Pɨhnapso watsaklo hn erze õr bahluwo, ẽrlo uje
ceg	titɨm olak. Ye tiyokõr uje mɨhnɨ̃kpe.—
ceg	Eseekite ich Pablo teychɨm pishɨ erze uje otakɨsho lawich uje
ceg	õr iich otsɨɨ Junta Suprema. Tatɨm õr ɨm: —Pɨhnapso
ceg	watsaklo, uje ehn yok pɨkɨhninaap shish pehet kɨɨsɨhɨ
ceg	Porrosht ɨle ɨkɨch nehech ele ahle.—
ceg	Eseekite uje ich dɨhlak hn erze ohyerptoso oshiyokõr uje
ceg	komando tatɨm õr. Ohnoy Pablo otseya wahacha dɨt Antípatris.
ceg	Ese gobernador shish shuu otɨbi Pablo par uje keytkẽr per
ceg	shɨ iyem par uje Pablo ɨshɨm ɨre hnote par uje shuu
ceg	tokolɨhɨchɨs ohyerpta ehet.
ceg	—Rey Agripa, ich pehet kɨɨs uje yok de lɨka ekɨch par uje
ceg	tuu eraha uje erze israel oso õr ahwoso uje õr denunsya yok
ceg	Hn rey Agripa tatɨm Festo ɨm: —Ele hnakɨrbich ye niyokõrpe
ceg	uje mɨ̃hnɨk heke om uje tokolɨhɨ ohyerpta per ye pwel
ceg	tokolpe pork sapur par uje tɨ̃r romano os õr bahlut pisht
ceg	ɨkɨch heke tyenɨj uhu ohnoy otseya wahacha.—
ceg	Erze uje ochish obiyoho wate pohorrza ehet oshuu deyuwo
ceg	tɨsɨ̃r uje sehe oyuhwo hn ɨchii ochɨrmas ese kenuut uje de
ceg	pohorrza ehet par ochɨbɨte awɨt. Õr ɨre oshiyokõr wɨchɨ
ceg	par uje erze yewo jelje otãra ankla odɨbɨte awɨt pohorrza
ceg	Pablo sanɨmɨrãha Porrosht ahwosoho Roma.Eseekite uje
ceg	oyaachɨ̃hɨchɨs dɨt Roma hn ese ohyerptoso õr bahlut
ceg	ɨshɨm Pablo par uje debuhu uje ɨre sahmũr. Shɨ ohyerptosht
ceg	heke sehe tɨtɨ̃r olakɨhɨ wahacha dɨt Roma shɨchish par
ceg	uje titɨm olak hn erze oso yewo Porrosht ahwoso uje Jesús
ceg	ɨshɨ olak hnɨtewɨhɨ Porrosht ahɨrkite.
ceg	Erze uje ochunt asa ley per ye oniyokõrpe wɨr uje nĩhyok õr
ceg	owich Porrosht ahɨr. Shɨ erze uje ye otsowepe asa ley hn
ceg	oshiyokõr uje Porrosht sahmũr wɨr uje Porrosht tyenɨj shuu
ceg	Shish õr ahwoso mɨhnũwo tokolɨhɨ õr ahwo hn otsajɨ̃rye
ceg	Porrosht chɨbɨte lahwoso par ɨshɨm daabo ɨ̃rmo
ceg	nehe.Eseekite hn Porrosht chɨbɨte lahwoso par uje ɨshɨmɨhɨ
ceg	ɨ̃rmo Abraham hn erze uje otãra ɨre. Shɨ tatɨm ɨre pork
ceg	wɨchɨ ye lotiis ɨrpe heke Porrosht chɨbɨte uje tyenɨj
ceg	ɨshɨ ɨr hnɨtewɨhɨ dahɨr. Abraham ye niyokõr uje erze ley
ceg	tata par shuu Porrosht tatɨm ɨre shuu ɨtsorz.
ceg	Ese kuchɨt mɨ̃hnt uje Adán shiyokõr wɨchɨ uje shuu nos
ceg	otɨ̃r urhuta bahluta ehet nehe, per ese uje ich ɨhɨ̃rt uje
ceg	Jesucristo shiyokõr par uje sosɨr erze oso uje ye olotiis ɨre
ceg	ich ɨshɨ õr hnɨtewɨhɨ Porrosht ahɨr hn shuu nos õr
ceg	Pɨshɨbo watsaklo, shɨ eyok ɨtso wate pork uje yapurlo Cristo
ceg	par uje ɨshɨ eyok hnɨtewɨhɨ Porrosht ahɨrni ich shɨ ɨtso
ceg	uje yɨtɨlo, heke ye erze ley dii eyok delohope hn pwele
ceg	yomsaha par yet ɨr yɨlo. Ele ahle ich eyok Cristo ɨr yɨlo.
ceg	Wɨchɨ uje ɨkponi. Eyok ɨr yɨlo par uje yiyokõrlo uje
ceg	Porrosht sahmũr, pork shɨ eyok ɨtso erze pohɨr uje ich om
ceg	heke shish ɨr ee de uje ich om.
ceg	Kɨmɨjɨ ũru uje Porrosht Ɨchɨbich chɨhɨ olak aho ich ye
ceg	ahakõrlope erze olak ɨluu ɨler. Shɨ ahakõrlo uje Porrosht
ceg	Ɨchɨbich sahmũr. Nos wɨr erze uje ye Porrosht Ɨchɨbich
ceg	chɨhɨ õr ahope wɨr ye Porrosht aabope,
ceg	hnii erze uje de porĩt, hnii erze uje de hnɨmich uut pisht,
ceg	hnii nos wɨr kuche yewo uje Porrosht shiyokõr ye pwelpe uje
ceg	shuu Porrosht iim uje sahmũr eyok. Ɨmeheeych uje Porrosht
ceg	sahmũr eyok pork shuu eyok Ɨrhĩch Jesucristo toy hn ɨshɨ
ceg	Israel oso otsotiis Cristo.Heke titɨm olak. ¿Yuhu ɨnaapo uje
ceg	ɨtsorz? Erze uje ye õr israel osope wɨr ye odukwi Porroshtpe.
ceg	Ele ahle ich ye olotiispe uje Porrosht shiyokõr par õr ɨre
ceg	par uje õr owich de ɨre ahɨr,
ceg	Uje Porrosht chiihla oso par uje ɨshɨmɨhɨ õr owich uje de
ceg	ɨre ahɨr, ich ye latɨk pwele dish obiyo par uje serz owich
ceg	Porrosht ahɨr, pork serz kɨnaha hn ɨshɨmɨhɨ kɨnaha, ye
ceg	Heke ich ɨmeheeych uje Porrosht ich dich pork Porrosht
ceg	shiyokõr nos wɨr kuche uje de, hn nos tɨbey. Nos wɨr uje
ceg	ɨre shiyokõrkite wɨr par shuu ɨre ich dich. Sehe tuu nos oso
ceg	shish oteeychãha Porrosht. Uje oniyokõr oduhu ɨlorz ich
ceg	Porrosht ahwoso tata uje ɨr ley tata shuu ɨtsorz ɨm: —Ye
ceg	orãha erãhta, hn ye orãha abich, hn ye tuk yewo uhu otoy, hn
ceg	ye ohɨr. Ye abɨta kuche.— Erze ley hn erze yẽr wɨr shɨ
ceg	ɨtso erze ahwoso uje tata ɨm: —Ahmũr yewo uhu ɨtso owa uje
ceg	Tyenɨj yakashɨm erze uje yẽrɨj odɨraha Porrosht ahwoso par
ceg	uje ma ye olotiis ɨre. Wɨchɨ ich om par õr ɨre.
ceg	heke kɨmɨjɨ Porrosht nahmũr uje takaachɨ̃hɨ olak ahɨr
ceg	nehe ich yok aylpa hn tahmũrpa tekɨrɨhɨ olak.
ceg	Tichew ana hutɨta par tokosɨm olak uje olak Porrosht aabo uje
ceg	ebuhulo ese dɨt Corinto. Porrosht chiihla olak par ɨr aabo
ceg	pork Jesucristo ɨshɨ olak hnɨtewɨhɨ Porrosht ahɨrkite.
ceg	Chiihla olak par uje ye ahakõrlo uje ich mɨhnũwo ɨtso uje
ceg	chiihla erze yewo uje ode lekɨtiyo uje ye olotiis eyok Ɨrhĩch
ceg	Jesucristope. Wɨchɨ wɨr õr Ɨrhĩch hn eyok Ɨrhĩch toy.
ceg	Cristo tooho krus eeych par õr ɨre.Pɨshɨbo watsaklo, uje
ceg	takaachɨ̃hɨ olak ahɨrni hn tanɨmɨrãha Porrosht ahwoso
ceg	titɨm olak uje Porrosht shuu Cristo shiyokõr par olak, ich
ceg	teẽt ahwoso uje ɨmeheeych par erahalo hn ye titɨm olakpe uje
ceg	tãra peyuwo uje ich kwestpa erahalo,
ceg	Per kɨmɨjɨ asa jwekɨta nos nɨhna erze ɨbiyo uje shiyokõr
ceg	ich wɨchɨ pyert ɨr premyo per shish ɨr ɨkɨrĩt de Porrosht
ceg	ahɨr. Wɨchɨ shɨ ɨtso hnakɨrbich uje de dahuch ehet hn ɨr
ceg	ihyuch duhlu. Tokolɨhɨ dahuch per nos wɨr ɨr kushjãro
ceg	Porrosht aap shiyokõr mɨ̃hnɨk.Titɨm olak. Shish tukunt uje
ceg	olak ehet yeẽk de uje shiyokõr mɨhnɨ̃kpa. Erze uje ye
ceg	odɨraha Porroshtpe yelɨj oniyokõr oduhu ɨlorz. Wɨchɨ
ceg	hnakɨrbich ĩhi latahacha ahɨr,
ceg	Heke titɨm olak. Ahamlo par uje ye ahakõrlo erze kuche
ceg	mɨhnũwo uje oso oshiyokõr uje ye onõyhi pishye ahɨrpe. Nos
ceg	wɨr kuche mɨhnũwo uje yeẽk shiyokõr kɨmɨjɨ tohɨr o
ceg	kɨmɨjɨ kuche yetpo ich shiyokõr mɨhnɨkɨ̃hɨ yet, per uje
ceg	yeẽk shiyokõr erze uje ich mɨhnũwo uje hnakɨrbo hn
ceg	tɨmcher oshiyokorɨ̃hɨye ich wɨchɨ shiyokõr
ceg	Per kɨmɨjɨ ey eku ich ye mɨhnɨ̃kpe, hn kɨmɨjɨ
ceg	apɨbitɨta diilabey ich ye niyokõrpe uje mɨ̃hnɨk. Per ich
ceg	kuche mɨhnũwo ich kɨhniya heke erze uje ochiileku hn erze uje
ceg	ochiilabey ich tyenɨj mɨ̃hnɨk tɨ̃r õr. Ye tahmũrpe uje
ceg	erze kuche mɨhnũwo tɨ̃r olak heke titɨm olakɨke tuu
ceg	Kɨmɨjɨ õryok ɨrẽhte chɨhɨ uje Porrosht eebe ich õryok
ceg	pwele oyukwii õr ɨtso erze apóstole yewo uje ohnoy nerẽhte
ceg	hn ɨtso uje erze eyok Ɨrhĩch Jesús ɨr leshɨbo ohnoy
ceg	nerẽhte hn ɨtso uje Pedro hnoy toy.
ceg	Erze kuche shiyokorãha eyok uje ye ompe hnakɨrbo hn tɨmcher
ceg	oshiyokorɨ̃hɨye uje mɨ̃hnɨk, hnii otorãhaye, hnii
ceg	hnakɨrbo hnakɨrbo õhiye ahɨr, hnii tɨmcher tɨmcher õhi
ceg	yẽr ahɨr, hnii nos wɨr kuche uje ɨtso wɨr. Erze israel oso
ceg	õr poruwo wɨshɨ oshiyokõr oshuu ɨtsorzkite heke shiyehe
ceg	wɨchɨ deeych hn beynti tre mil oso otoy.
ceg	Per kɨmɨjɨ tɨmcharrza orar sapur Porrosht o kɨmɨjɨ
ceg	nanɨmɨrãha Porrosht ahwoso hn ye lajuwe lehetape wate ye tola
ceg	labichpe pork wɨchɨ uu ɨr ɨrhĩch. Uje ye lajuwe dehetape
ceg	ich shiyokõr shɨ ɨtso uje tuhu deheta sɨhnshɨp.
ceg	Porrosht Ɨchɨbich ɨshɨm õr eyuwo par oshiyokõr ɨr
ceg	ɨbiyo.Pɨshɨbo watsaklo, ele ahle sehe titɨm olak uje
ceg	Porrosht Ɨchɨbich ɨshɨmɨhɨ Porrosht aabo õr eyuwo o
ceg	ɨshɨmɨhɨ õr ukurbo par uje oshiyokõr ɨr ɨbiyo. Ye
ceg	tahmũrpe uje ye erahalope.
ceg	Titɨm olak wapɨke erze obiyo uje ich ma ɨhɨ̃rtso uje sehe
ceg	tuu olak ma ahmũrlo hn ahakõrlo, per de uje ich ma om uje
ceg	Ich om uje seẽt ahwoso kɨnãho uje nɨna Porrosht per ye
ceg	takashɨmpe ese yet uje de ahɨr.
ceg	Deeych yet hn tokolɨhɨ Santiago ɨkɨch toy, hn deeych yet ich
ceg	nos tokolɨhɨ erze ɨr apóstole õr ɨkɨch toy.
ceg	Uje ekwẽr kuchẽrk ich shɨ ɨr eyhi wɨr uje ekwẽr
ceg	kɨmɨjɨ trigo ɨr eyhi o kɨmɨjɨ jõro kɨnãho ɨr eyhi per
ceg	Porrosht shuu oso okɨhniya uje otsahmũr tiyokorãha õr
ceg	Porrosht ahwoso, per ich okɨhniya uje otsɨtak hn sehe onontew.
ceg	Tɨkɨraha uje ahmũrlo yok ɨtsorz heke sehe takaha tekɨrɨhɨ
ceg	Oyɨraha uje Porrosht chiihla õryok par oyiyokõr ɨr ɨbiyo
ceg	pork Cristo takashɨm õryok.
ceg	Heke ye oyuhu õryok dosdarakpe hn oyukwim Porrosht ɨr ɨbiyo.
ceg	Eyok ukurbo saraãshi ɨre uje sɨhna ɨre uje yɨtɨ̃r par
ceg	eyok ɨlaro per eyok aho kal deeych shɨ ɨtso uje ich
ceg	Shish oyiita uje ich ũru, hn Porrosht takashɨm õryok chɨ̃ra
ceg	lakɨrbo. Shish oyiyokõr uje ich om heke shɨ ɨtso uje kuche
ceg	de õryok hme waãchta hn waachjãrrza par uje oyatsɨkɨr
ceg	Tɨkɨraha uje oshɨm õr uje õr pwele hn oshuu iyuwe. Nĩhyok
ceg	Porrosht ahwoso tata shuu ɨtsorz ɨm: —Uje yeẽk sahmũr yok
ceg	ich ye narhak ɨr kushjãro par ɨshɨmɨhɨ erze losuhlaabo hn
ceg	wɨr ye olɨkey uje ɨshɨmɨhɨ õr erze uje ich om hnii
ceg	Porrosht ye dɨkeype uje wɨchɨ shiyokõr.—
ceg	Kɨmɨjɨ ye tɨkɨrahapa uje tiipuhut per ich ma tɨkɨraha
ceg	Porrosht ahwoso. Ich nos oyuhu ɨmeheeychɨhɨ olak ɨkɨch uje
ceg	oyɨraha Porrosht ɨr ɨluu.
ceg	Tɨkɨraha uje Porrosht hnoy ese hnakɨrbich seya paraíso.
ceg	Kɨmɨjɨ doy ɨr yũhurrza o kɨmɨjɨ doy ɨr ɨchɨbich, yok
ceg	ye tɨkɨraha. Porrosht wɨchɨ uje chɨraha.
ceg	Somɨramo õya Porrosht aabo uje ochɨbɨte uje õr ɨre
ceg	Porrosht aabo per ye õr Porrosht aabope. Shɨ sehe odɨraha
ceg	Porrosht aabo õr eyuwo kɨmɨjɨ oniyokõr asa ley waa je
ceg	Moisés chichewkite o kɨmɨjɨ ye oniyokõrpe par shuu omasaha
ceg	par Porrosht aabo o shɨ pork ye otsotiis Jesucristope ich
ceg	omasaha par Porrosht aabo. Sehe odɨbɨte par uje Porrosht aabo
ceg	oshiyokõr asa ley uje Moisés chichewkite.
ceg	Nĩhyok yeẽk pwele shiyokõr shuu ɨtsorz heke Cristo chiyuhu
ceg	eyok par uje ye lajɨr eyok ɨkiyope shuu ɨtsorz. Porrosht
ceg	ahwoso tata toy uje tyenɨj sajɨ̃r yeẽk ɨkiyo uje oso
ceg	ochowɨsh ochɨbɨte pohorrza eeych heke õr ahwoso uje
ceg	otsajɨ̃r eyok ɨkiyo ich nos noshãha Cristo.
ceg	Ese permɨt uje chishew yok ich olak ewenta hn ye etaklo yokpe.
ceg	Shish ahmũrlo yok shɨ uhulo yok ɨtso uje yok Porrosht ɨr
ceg	anjel. Ahmũrlo yok shɨ uhulo yok ɨtso Jesucristo.
ceg	Pɨshɨbo watsaklo, Porrosht chiihla olak par uje ye erze ley
ceg	dii olak delohope. Ye ompe uje ebɨtɨlo uje Porrosht chiyuhu
ceg	olak shuu ɨtsorz shɨ par uje ahakõrlo uje ich mɨhnũwo. Ich
ceg	ma om uje ahmũrloye hn akashɨmloye.
ceg	Ich ye tahmũrpe uje oshiyokos yokpo nehe shɨ pork sehe
ceg	odɨbɨte erze Porrosht aabo õr yar. Ahnũwo pobɨlo de
ceg	piyũhurrza pork oso otsepyẽr yok. Erze pobɨlo shuu
ceg	ɨmeheeych uje tanɨmɨrãha titɨm oso Jesús per ye titɨm oso
ceg	uje tyenɨj ochɨbɨte asa yartape waa je iich otsɨɨ
ceg	sirkunsisyon heke ich otsɨtak yok hn otsepyẽr yok oshuu
ceg	Porrosht tyenɨj shuu eyok ɨkpo nehe shuu ɨtso uje shuu Cristo
ceg	ɨkponi hn tyenɨj shuu yiyakaha Cristo ahɨr wahacha poõrc
ceg	Cristo sahmũr pishɨ Porrosht aabo.Porrosht shiyokõr kuchɨt
ceg	uje ich ɨhɨ̃rtpa par eyok heke ich shuu tokotsa pɨte
ceg	hnɨmichɨhɨ eyok Deych Porrosht ɨle ɨkɨch.
ceg	Ele ahle ich tyenɨj enshiilo olak eyuwo pork olak ɨluu ich ahle
ceg	Tyenɨj akashɨmloye pork Cristo ich dich hn tyenɨj atɨlɨlo
ceg	Shish tyenɨj olak orar apurlo Porrosht. Apurlo Porrosht par uje
ceg	shuu Dechɨbich shiyokorãha olak uje olak orar. Enahalo olak
ceg	uje olak orar. Uje olak orar uhulo ɨtsorz ich tyenɨj emɨt
ceg	olak hn ye moymlo uje olak orar. Tyenɨj olak orar toy apurlo
ceg	Porrosht par uje nos sosɨr erze daabo yewo.
ceg	per par olak ich ma om uje ehn yok ɨka.
ceg	hn kɨmɨjɨ eyok Ɨrhĩch nahmũr, ich tekɨrɨhɨ olakpo
ceg	Owa sham uje abey Porrosht aaboho wahacha, shish yakɨsho eyok
ceg	ɨbiyo. Sehe tuu akashɨm Evodia hn Síntique uhu õr eyuwo
ceg	ɨlyẽr. Erze tɨmcher otakashɨm yokni uje tanɨmɨrãha
ceg	Porrosht ahwoso. Shɨ õr ɨtso Clemente uje takashɨm yokpo hn
ceg	erze yewo uje ode lɨka pahɨr. Wɨr õr iiyo de asa hutɨta uje
ceg	de poõrc uje nos wɨr oso õr iiyo de uje õr ɨkɨrĩt de uje
ceg	Oyapur Porrosht par uje ahakõrlo uje ich om pork olak ɨr aabo
ceg	hn ɨr aabo tyenɨj oshiyokõr uje eyok Ɨrhĩch sahmũr. Uje
ceg	ahakõrlo uhulo ɨtsorz ich shish ahakõrlo uje ich om hn shish
ceg	ma erahalo Porrosht ɨr ɨluu.
ceg	Olak de Cristo heke ich shɨ ɨtso uje Cristo chɨbɨte olak asa
ceg	yarta waa je iich otsɨɨ sirkunsisyon, per ye waa yarta yatape
ceg	waa je hnakɨrbo ochɨbɨte õr uje ochiyuhu õr yũhurrza
ceg	pɨkaabɨt. Asa yarta waa je Cristo chɨbɨte olak wɨchɨ uje
ceg	Pablo sakɨt Porrosht aabo uje õr ɨrẽhtɨsh hn Porrosht eebe
ceg	uje õr abiyosh.Titɨm olak tɨmcher, tyenɨj ahakõrlo uje olak
ceg	abich tatɨm olak pork eyok Ɨrhĩch sahmũr uje ahakõrlo uhulo
ceg	pork uje oyanɨmɨrãha Porrosht ahwoso oyitɨm olakni ich
ceg	erahalo uje ye shɨ õryok ahwospe. Porrosht ukurbo ĩya toy hn
ceg	ɨr Ɨchɨbich chish obiyoho olak aho toy. Wɨchɨ shuu erahalo
ceg	lahwoso uje oyitɨm olak ich ũru. Erahalo õryok uje oyebuhu
ceg	olak ahɨr ich oyiyokõr uje om.
ceg	Uje ehn õryok eyuwo tɨsɨ̃r uje ye oyunt latɨkɨhɨ olakpe
ceg	ich oyuhu õryok ihyẽt yet hno par uje tɨ̃r olak. Sehe
ceg	oyɨraha kɨmɨjɨ shish ye otiislo Porroshtpe. Oyɨraha uje
ceg	Satanás sehe niyokõr kuchẽrk par uje shuu moymlo erze ahwoso
ceg	uje oyitɨm olak hn shuu moymlo Jesucristo. Kɨmɨjɨ wɨchɨ
ceg	derz ich tyenɨj tokole uje õryok ɨbiyo ye jukur.
ceg	Pɨshɨbo watsaklo, olak ye olak ɨlo õrpe. Wɨr ye odɨraha
ceg	Porroshtpe. Shɨ õr ɨtso uje odɨrkɨhɨ dɨhlak. Olak
ceg	Porrosht aabo. Erahalo ɨshɨrĩt uje Cristo cheeshpo nehe, heke
ceg	ye tarãha olak hnɨmichpe shuu as olak ɨbe shɨ ɨtso uje
ceg	echɨkɨt taãcha. Per ye erahalo deeychtɨkɨhɨ uje Cristo
ceg	Wɨchɨ ɨr ɨluuta om heke tyenɨj shuu oshɨ labahat nehe erze
ceg	uje oshiyokõr mɨhnuwõho olak.
ceg	Uje ehn õryok de olak ahɨrni erahalo uje shish oyishew obiyo
ceg	par oyiya õryok poso par uje eychɨmlo uje oyiyokõr hn
ceg	ahakõrlo uhulo ɨtso õryok.
ceg	Ahakõr uhu ɨlorz hn ye otiis Porrosht hn ye uhu ehet
ceg	yũhurash. Ode uje ye onahmũr onuuna uje oshiyokõr mɨ̃hnɨk
ceg	nehech uhurc ich otsotiis Cristo.
ceg	Porrosht aabo wɨr ɨr ihyuch.Sehe tɨtɨ̃r owa shɨchish par
ceg	uje tekɨrɨhɨ owa. Tichew ana hutɨta wap par owa.
ceg	Heke oym erze Cristo ɨr ɨbiyo uje ochɨbɨte lahwosni uje
ceg	Titɨm owa par uje atɨm erze Porrosht aabo uje ode lɨka
ceg	hnɨmich uje õr ɨhɨ̃r deyo par uje ye onarim ɨre. Hn ye
ceg	ompe uje erze ɨhɨ̃r deyo õr aho otsɨɨ: —Õryok hnote de
ceg	ich kɨhniya. Oyiyokõr uje oyahmũr. Ye nesit yeẽk takashɨm
ceg	õryok.— Ye ompe uje onarim ɨre shɨ pork õr hnote de. Erze
ceg	õr hnote ich pwele sɨhna ɨre shɨchish. Atɨm erze ɨhɨ̃r
ceg	deyo uje ich ma om uje shɨ ye olotiis Porrosht. Wɨchɨ nos
ceg	ɨshɨm eyok kuche ich kɨhniya par uje shuu eyok aho kɨɨs.
ceg	Owa eyucha Jesucristo. Wɨchɨ ɨkponi, hn ɨr porokkite wɨchɨ
ceg	uu rey David lɨshɨ. Ahnũwo ɨr ahwoso uje tanɨmɨrãha
ceg	titɨm oso uje ɨshɨ õr hnɨtewɨhɨ Porrosht ahɨrkite
ceg	Ich ũru uje nos wɨr erze uje sehe oniyokõr uje Jesucristo
ceg	sahmũr ich shish oso oshiyokõr mɨhnuwõho õr.
ceg	hn chɨbɨte toy ese ɨshɨrĩtkite par uje shuu oso ochɨraha
ceg	ese ɨkɨrĩt uje de. Uje terɨhɨ ese ɨshɨrĩtkite hn
ceg	Porrosht shuu tanɨmɨrãha lahwoso. Wɨchɨ uje shuu Cristo
ceg	ɨshɨ eyok hnɨtewɨhɨ dahɨr.
ceg	Atɨm õr par uje ye oninehnɨm oso hn ye odihokosye nehech
ceg	otsɨtakye hn ohneta oso hn uhu nos ye odɨkey uje otsetye.
ceg	Kɨmɨjɨ ebɨte uje yok owa ahɨ̃rakpa ich ahakõr oomɨhɨ
ceg	Onésimo uhu wɨchɨ ɨlo yok.
ceg	pork nos ebɨte erze kuche Adán ɨr hme.—Uje Porrosht nos
ceg	chɨbɨte erze kuche ɨr hme shuu ɨtsorz ich chɨbɨte ɨre par
ceg	nos tɨbey erze kuche, per ele ahle ich ɨmeheeych uje ye oso
ceg	Heke titɨm olak erze Porrosht ahwoso uje chɨbɨtkite par uje
ceg	otsakaha ɨtso uje ɨre sakaha pork yahpaa dihyerupe. Abeylshɨp
ceg	olak. Heke uje terɨhɨ ese uhurc nehe ich nĩhyok ye olak
ceg	yeẽk nihyokɨ̃hɨ ese owichpe.
ceg	Ich yarhak par ese uje tatɨm yewo par shuu oym Cristo.Titɨm
ceg	olak. Oyiyokorãha olak Cristo oyuhu erahalo pɨkaapni per ele
ceg	ahle sehe oyuhu erahalo ma nehech olak eyuwo ɨtso hnakɨrbo. Ye
ceg	nesita oyiyokorãha olakpo erze uje oyiyokorãha olakni par uje
ceg	moymlo kuche mɨhnũwo hn ye otiislo Porrosht.
ceg	Porrosht shuu oshiyokõr debiyo erze uje otãra Leví. Erze
ceg	ɨbiyo iich otsɨɨ saserdote heke nos ɨshɨm israel oso erze
ceg	ley uje Moisés chichewkite. Kɨmɨjɨ erze saserdote hn erze
ceg	ley doshɨ eyok hnɨtewɨhɨ Porrosht ahɨr ¿ich ɨnaapo heke
ceg	Porrosht shuu Cristo tɨrẽtkite par masaha saserdote ɨtso
ceg	Melquisedec? Ese Melquisedec ye tãra Leví hn Aaronpe.
ceg	Uje Porrosht chiilehet hn chɨbɨte lahwoso ahlo ich shiyokõr
ceg	shuu ɨtso uje ye jukur erze ɨr ahwoso uje tata wapkite. Ich
ceg	ɨmeheeych uje wɨr ɨlaro heke ɨhɨrle ich sɨhna ɨre.
ceg	Kɨmɨjɨ loshɨpo armɨtsɨ doshɨ õr hnɨtewɨhɨ Porrosht
ceg	ahɨr ich ye nesitpe uje erze israel oso õr saserdote shish
ceg	oshuu loshɨpo kal ãyt par õr. Kɨmɨjɨ erze loshɨpo ɨr
ceg	armɨtsɨ doshɨ õr hnɨtew ich ye onuunape uje oshiyokõr uje
ceg	Olak eyucha uje wapni hn ẽntlo Porrosht ahwoso hn amsahalo par
ceg	olak ɨr aabo. Kuche mɨhnũwo ich kɨhniya tɨ̃r olak per
ceg	Moisés ɨr deych hn ɨr data ye olotiis Porroshtpe, heke uje
ceg	Moisés shurhãkite ich otsakɨs nehech shekurko tre pork õr
ceg	ɨre oteychɨm ese pɨkɨhnint ich ɨhɨ̃rtpa hn ye otola ese
ceg	reype uje chɨbɨte ley par uje shuu oshuu pɨkɨhnino.
ceg	Moymlo erze olak ɨluu mɨhnũ hn uhu olak ɨlo yeẽk uje
ceg	nɨshii dehet par chɨkãha pork ode olak ehet uje meytii õr
ceg	koswãha. Wɨr shɨ õr ɨtso yeẽk uje ɨr hnɨtɨta doso hn
ceg	nesita dehet om par chɨkãha uje ye duhu ma doso par uje pwele
ceg	Ye shish eyok owich chɨhɨpe ahnũwo duwo uje de ɨ̃rmo. Shɨ
ceg	yiyem ese dɨt uje tãra poõrc nehe,
ceg	Porrosht sahmũr uje oshiyokõr uje om.Pɨshɨbo watsaklo, shɨ
ceg	tyenɨj nos ẽrlo uje oso otata hn ye ey olak uhut shɨchish,
ceg	hn ye aas olak uulo shɨchish,
ceg	Ɨmeheeych uje Abraham ye lotiis Porroshtpe pork shiyokõr uje
ceg	ɨre tata. Uje shiyokõr shuu ɨtsorz ich shuu ɨmeheeych uje
ceg	ich ũrpa uje ye lotiis Porroshtpe.
ceg	Uhu olak eyuwo dishew par uje eeychãhalo Porrosht hn ɨre
ceg	ɨtspo shuu deyuwo chish olak. Moymlo erze kuche mɨhnũwo uje
ceg	ahakõrlo shɨ ɨtso uje erhũlo olak hme, hn olak tyenɨj
ceg	enshiilo olak aho pork ye ompe uje olak aho yũhursh.
ceg	1 PedroPedro ɨshɨm Porrosht aabo õr saludo.Yok Pedro. Yok
ceg	Jesucristo ɨr apóstol. Tichew ana hutɨta par olak israel oso
ceg	uje olak Porrosht aabo uje olak dihipo kɨnãho pork ebuhulo
ceg	erze hnɨmo uje iiyo otsɨɨ Ponto, Galacia, Capadocia, Asia, hn
ceg	Bitinia. Olak owich de poõrc per yesh olak de nãhu ɨ̃rmo.
ceg	pork Porrosht ahwoso tata shuu ɨtsorz: —Yok tɨbɨte kojach
ceg	ese dɨt Sión. Ese kojach uje tiihla ich debichpa. Wɨchɨ ma
ceg	bale par pwertɨt. Erze uje yelɨj olotiis ɨre wɨchɨ yelɨj
ceg	duhu opook.— Cristo wɨchɨ uu kojach.
ceg	Tyenɨj iim uje shiyokõr uje mɨhnũwo par uje shiyokõr uje
ceg	ich om. Tyenɨj chukwi erze uje shuu ehet kɨɨs hn ye noym
ceg	Heke kɨmɨjɨ Porrosht duhu erze kuche uje mɨhnũwo tɨ̃r
ceg	olak pork sehe niyokorãha olak kuche ich ma om uje ye moymlo
ceg	uje ahakõrlo uje ich om hn asɨmlo olak Porrosht par uje
ceg	wɨchɨ tɨbey olak, pork wɨchɨ uje shiyokõr eyok hn ɨr
ceg	Erze uje tiyokorãha olak hn erze uje apóstole yewo
ceg	oshiyokorãha olak oshuu erahalo uje eyok Ɨrhĩch Jesucristo
ceg	ɨr ukurbo de, hn tyenɨj cheeshpo nehe. Erze ɨr ahwoso ye
ceg	monɨhnepe uje shɨ otata. Ye shɨ õryok eyuwo tɨsɨ̃rpe hn
ceg	oyitɨm olak. Wɨr ich ũru. Yok hn erze apóstole yewo oyumoni
ceg	Wap sehe tuu erahalo uje deeych yet nehe uje yej terɨhɨ
ceg	ɨ̃rmo uhurc hn oso ode uje ochiyuhu lahwoso uje shɨ õr ɨre
ceg	otsahmũr par uje oloter yewo. Shɨ oshiyokõr erze mɨhnũwo
ceg	Uje yeẽk niyokõr uje Porrosht ahwoso tata ich ɨmeheeych uje
ceg	ich ũru uje wɨchɨ sahmũr Porrosht, heke yɨraha uje eyok aho
ceg	kɨɨsɨhɨ Porrosht yuhu ɨtsorz.
ceg	Nos wɨr erze uje ode Cristo ye oduhu kuch mɨhnũwo yakaha
ceg	ɨrpe. Nos wɨr uje shish oshiyokõr uje mɨhnũwo wɨr ye
ceg	odɨraha Cristope hn ye odɨraha ɨr ɨluupe.
ceg	Nĩhyok yeẽk uje umo Porrosht per kɨmɨjɨ shish yahmũrloye
ceg	ich Porrosht debuhu eyoklo aho hn shuu yahmũrlo pishye.
ceg	Pɨshɨbo watsaklo, shɨ olak ɨtso pijo. Abeylshɨp olak par
ceg	uje ye eeychãhalo porrosht kɨnãho.
ceg	Ode uje otsehnyẽr Porrosht aabo.Pɨshɨbo watsaklo, wapni sehe
ceg	tichew hutɨta par titɨm olak uje Jesucristo tooho krus
ceg	eeychkite hn ɨshɨ eyok hnɨtewɨhɨ Porrosht ahɨr per ye
ceg	tichewpe. Shɨ tichew ana hutɨta yata. Ma om uje titɨm olak
ceg	par uje ye otiislo Jesucristo ɨr ahwoso hn moymlo. Ich ye
ceg	ahwoso kɨnãho chɨhɨpe, shɨ erze uje oyanɨmɨrãha.
ceg	Eyok Ɨrhĩch Porrosht ɨm: —Shɨ yok ɨtso uu letra webich
ceg	osht a hn uhurzosht zeta.— Tata shuu ɨtsorz pork wɨchɨ de
ceg	hn shish dekite hn shish de nehe. Ɨr ukurbo deyo de.
ceg	Porrosht aabo uje ode dɨt Tiatira.Atsew ebɨte hutɨta hn asɨm
ceg	erze Porrosht aabo õr bahlut uje de asa iglesya uje de dɨt
ceg	Tiatira. Atɨm ɨre on: “Porrosht ɨr Ijɨt ɨr ɨle eyhi shɨ
ceg	ɨtso jwekɨta yokõrt hn ɨr hnɨte shɨ ɨtso bronse uje ich
ceg	Yok tahɨrm erze uje tahmũr õr uje sehe oniyokõr uje ye
ceg	tahmũrpe hn tepyẽr erze uje tahmũr õr uje oshiyokõr uje ye
ceg	tahmũrpe heke enaha olak par ahakõrlo uje titɨm olak hn
ceg	moymlo erze mɨhnũwo uje ahakõrlo.
ceg	Uje takachɨm hn tokomo kabehet uje poro. Ese uje iyãha tõhwa
ceg	pohɨrpɨt par uje tatsɨkɨ̃r. Porrosht ɨshɨm wɨchɨ wolt
ceg	shɨ ɨtso uje reye oyãha. Hno par uje tatsɨkɨ̃r hn par uje
ceg	Heke ode Porrosht ɨle ɨkɨch uje sakaha debɨta eeych. Deeych
ceg	hn dɨhlak shish oshiyokõr Porrosht ɨbiyoho templo ehet.
ceg	Porrosht uje sakaha debɨta eeych wɨchɨ uje shuu odebuhu
ceg	Esee hn ochiyuhu erze anjele õr kwatro. Wɨr shɨ odechɨ oyeem
ceg	orta, deeych, shekurko hn ãyt uje Porrosht chɨbɨtkite par
ceg	oshuu oso oshuu otoy. Kɨmɨjɨ oso õr wee chɨhɨ tre ich wɨr
ceg	Ɨchii hnɨmich telerrzpa. Kɨmɨjɨ ese dɨt chɨhɨ po dye ich
ceg	sohmet kay uje hnɨmich telerrza. Shuu oso otoy õr syete mil,
ceg	hn erze oso yewo uje ye otope ich otolpa heke oshuu Porrosht ich
ceg	Porrosht ye nontew ese loshɨpɨtpe uje tatsɨkɨ̃r Porrosht
ceg	aabo nehech serz õr. Ye nontew ɨrpe uje tɨbey dihipo uje ode
ceg	hnɨmo lekɨtiyo hn par tɨbey erze uje otseẽt ahwoso kɨnãho
ceg	Heke ese anjel ihyo erze jõro ee uje iich otsɨɨ uva uje de
ceg	hnɨmich hn tãra chɨbɨte ɨr owich uje jotsak par ochiyuhu
ceg	ɨr otich. Ese owich shɨ Porrosht sɨteẽta uje tyenɨj
ceg	Kojano uje ɨbɨk ich ĩya uje tãra poõrc kayɨhɨ erze oso
ceg	õr eeyo. Erze kojano wɨr deyo. Iyuwe kwarenta kilo kal
ceg	nohmɨra heke erze oso ochinehnɨm Porrosht uje kojano kayɨhɨ
ceg	õr eeyo pork ich yarhakpa.
ceg	Wɨr ochiwãha ɨr oro, plata, hn kojano uje ich ɨhɨ̃rtso hn
ceg	debich, hn erze kojano yewo uje iich otsɨɨ perla. Ochiwãha
ceg	bortɨso uje ich ɨhɨ̃rtso hn bortɨso uje kolor lila hn uje
ceg	seda hn bortɨso uje wɨhɨ̃rtso. Ochiwãha nos wɨr tabla uje
ceg	aat ehmuuj hn ochiwãha erze kuche uje oshiyokõr ochɨ̃ra
ceg	elefante wãpe. Ochiwãha erze kuche uje oshiyokõr ochɨ̃ra
ceg	tabla uje ich debichpa hn erze uje oshiyokõr ochɨ̃ra bronse
ceg	hn pyerɨt hn erze uje oshiyokõr ochɨ̃ra kojano uje iich
ceg	Tyenɨj elɨlo erze reye õr ẽro hn tyenɨj elɨlo erze
ceg	ohyerptoso õr bahluwo õr ẽro hn erze uje õr ukurbo deyo de
ceg	hn elɨlo erze kabyuhwo ẽro hn erze uje oyãha. Tyenɨj nos
ceg	elɨlo wɨr õr ẽro erze oso kɨmɨjɨ õr yɨlo o kɨmɨjɨ
ceg	ye õr yɨlope, kɨmɨjɨ õr deyo o kɨmɨjɨ õr ijaabo.—
ceg	Moraylt uje ich berzak chɨpeẽsa ese dɨt. Ese moraylt ɨr
ceg	uhɨr dose hn kal uhɨr anjel iyehe. Erze uhɨr israel oso õr
ceg	poruwo wɨshɨ õr iiyo de uje õr dose kal nohmɨr nohmɨr.
ceg	Nos wɨr uje oshiyokõr uje ich mɨhnũwo ye omasaha ese dɨt
ceg	ahltpe pork õr ɨre ode urhuta bahluta ehet. Wɨr shɨ õr
ceg	ɨtso poyto. Nos wɨr meriko hn konsaho ode urhuta bahluta ehet,
ceg	hn nos wɨr erze uje ye onõyhi pɨshye ahɨrpe, shɨ omuhuye
ceg	ahɨr, hn erze uje otorãhaye, hn erze uje õyhi yẽr ahɨr, hn
ceg	erze uje õyhiye ahɨr, hn erze uje otsahat loshɨpo, hn erze
ceg	uje oshɨm ɨre loshɨpo par oshuu sahat ɨre, hn erze uje oshuu
ceg	yewo oshuu otoy, hn erze uje oteeychãha kojano po, hn nos wɨr
ceg	erze uje otsahmũr otsehnyẽr yewo, hn erze uje otata lekushiĩ
ceg	nos ode urhuta bahluta ehet.
