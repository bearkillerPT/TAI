caf	Ndi dustl'us 'uk'e'eduguz 'et ndutni, 'i be Sizi Gri 'en hube
caf	dínzut 'en 'uhínt'ah, 'i Sizi 'en David yuts'uh hainzut
caf	'int'ah. David 'en Abraham yuts'uh hainzut 'int'ah.
caf	Zerubbabel 'en Abiud bu'abá.
caf	'Et Herod whu'iz hoh dune whunih 'en 'anih hubudáni. 'En
caf	hubuts'un naooté'alh ka ndet dzin nts'oh whudezulh ndi sum be
caf	'Et whunts'ih lhanah Pharisee 'ink'ez Sadducee chah, 'en too be'
caf	hutelnilh ka highu nindel. 'Et hubunilh'en hoh ndo búlhni,
caf	“Nuhwheni poison tl'ughus buzkehkah lí'aht'ah! Ndan 'ún
caf	whulhni Yak'usda huntelch'oh whuch'a lhúwus?
caf	Galilee 'i 'udun yun k'ut whut'en,
caf	'Et huwa degha nus hoonzoo hubughá whults'ut.
caf	“'Et whutsuh da whulh udahts'o nts'e na'a dune daja hutni inle
caf	njan duhutni, ‘Dune buna chawhés'en silhtsi t'eh, nyunch'oh
caf	nyúna be chawhés'en tanle. 'I be kw'elha whutelhtsilh. 'Et
caf	bughoo habe'alhchus t'eh, nyunch'oh nghoo be k'elha
caf	whutelhtsilh,’ hutni inle.
caf	Nts'e tink'us ts'unint'uk, whuch'a neghinli.
caf	Buba naindzoo! 'Udechoo lhe'ílcho, 'i nyuna k'élts'ut, 'i choo
caf	nyuna k'éhanain'aih. 'Et sih soo whunilh'en hoh buna
caf	k'élts'ut, 'i buna k'ehanáyo'alh.
caf	“SMoodihti se'ustlenyaz, 'en njan koo yun sulhti 'aw
caf	dechadusnik hoh tube dzuh nuzut.”
caf	'Aw 'et keyah whut'en, ts'iyawh 'az whehélghaz 'ink'ez Sizi
caf	hidudezdel. Hitelh'en ibulh njan buyun k'ut whuch'a naóoja, 'et
caf	'Et 'ahoh nahitát'en 'ink'ez honilh'en. Sizi khunek ulhtus, 'i
caf	be ndo búlhni, “Khun 'uyoon dóohni gunih!”
caf	'Ink'ez si soozi bugha ts'iyannah nuhts'u dutetnik. 'Et
caf	whunts'ih ndunnah 'udek'elh'az whuts'un 'et whechahítsaz, 'aw
caf	Ndet simba hukwa tsi hoohli whuteh'ilh? Dune naih duchut, 'i be
caf	soo naduja, 'en tulih teh'ilh nahzun ih? Sih soo zelhts'ai,
caf	ndunnah naih duchut, 'i be dune unli, 'aw 'en zeh hubudayi cho
caf	'Et Sizi ndo búlhni, “'Et hubudayi cho David daja 'aw ih
caf	hukw'e yachasulhtuk? 'Et hoh da David 'ink'ez hiyulh 'ut'en
caf	'en boozi, 'i be 'et whut'anihíntetan.”
caf	'Et dzin Sizi koo tininya, 'ink'ez bun taba natl'adeda.
caf	Ts'ah'un 'un whúdusni, hoh da lhanah nus whunilh'en 'ink'ez
caf	ndunnah ts'ah'un 'uhint'ah, ndai nulh'en, 'i hiyuntelh'ilh
caf	hukwa' huninzun, 'et whunts'ih 'aw chahiyí'il! Ndet whudahts'o,
caf	'et soo ts'ah'un hodutéts'o hukwa' huninzun, 'et whunts'ih 'aw
caf	“Doo chah zeh 'ún whudusni, yak'uz k'úne' whul'en,
caf	daóodelti, 'et ndez na'a njan ndúhoont'ah. Ndun dune njan yun
caf	k'ut hoonzoo, 'et nunúta hoonliyaz dezti, i nayí'ai. 'Ink'ez
caf	'onghoh nayuntelh'i. 'Et hoont'i k'et ndun dune ndai hoonli
caf	yit'i, 'i ts'iyawh ye 'ónket 'ink'ez ndi yun yuk'ut nayi'ai, 'i
caf	'Et whunts'ih Sizi ndo búlhni, “'Aw nahutoodelh huba
caf	cha'hóot'ah. Nuhwhenich'oh hubugha ná'nuht'aih.”
caf	Ndunnah doo ka 'ants'i 'et suts'un teni 'uhunoolhzin.
caf	Ts'iyawh na'het'al 'ink'ez 'uhunesdai. 'Et yugha hoodul'eh
caf	skwunlai 'o at nankoh k'its'ai dezbun 'i highá' wez'al, 'i
caf	Soo ts'ah'un na'a ndun whudusni, bulunah njan nuhudelhúya, 'en
caf	dahutetsah whutsuh 'et whuts'un yinkak dune ye' nts'e na'a
caf	hubudayi cho tele, 'en whuz de úyalh huyuntelh'ilh.”
caf	'Ink'ez ndo búlhni, “'Et soo ts'ah'un na'a 'un whudúsni, 'aw
caf	'uts'un na'a nahcha'ahnil, 'ink'ez 'uskehyaz k'ah ts'ih sahli
caf	t'eh, 'aw 'et zeh huwa, nts'e yak'uz hubudayi cho unli whuz
caf	Nts'e na'a ngha te'nazin, 'et whuz na'a 'oneh mba' hoont'ah,
caf	nyulh 'ulhna ts'un!’ yulhni.
caf	'Et Sizi ndo búlhni, “Ts'ah'un na'a 'ún whudusni, nts'oh
caf	whuye whudezulh ts'iyaintsuk k'an, 'i natedleh, 'et wheghah
caf	whudezulh hoh yinkak dune ye', yuk'usda cho dezti, 'i
caf	yuk'etl'adutedalh. 'Et nuhwheni suntehdel inle, nuhwheni chah
caf	lanezi 'o 'at nankoh kw'uts'uzda, 'i dune huba nahuteyeh ka, 'et
caf	dutelhúts'ilh. 'Et Israel buts'u hainde, 'en lanezi 'o 'at
caf	nanah (12) lhendoh dédowh, 'en huba nahutehyeh.
caf	Whuz na'a yinkak dune ye', 'aw ba ne'whutet'en hukwa
caf	whusáchaiyal. 'Et dune buba ne'ut'en tele 'ink'ez buba
caf	datetsah, 'et whuz na'a lhanah naootekulh, 'et hukwa
caf	‘'Uskeh 'ink'ez 'uskehyaz chah,
caf	'Et Moodihti whuz na'a 'uhoonla.
caf	'Et netah skwunlai 'o 'at nanah lhulhutsinka, 'en 'udetsah
caf	whudelhdzulh, 'en 'at ut'i. 'Ink'ez 'aw buzkeh hoolah hoh
caf	dazsai. 'En bu'at dulhutsin ba nayoosdzi.
caf	'Et whunts'ih khun teh 'uyoon ‘Rabbi,’ nuhodóoni gunih! 'Aw
caf	'ilhunuh zeh whenohodulh'eh hoonli 'et huwa, Christ 'en 'int'ah.
caf	'Et nuhwheni ts'iyawh lhulhutsinkah ahli.
caf	Soo cho whunulh'en, 'aw 'et nuhwheni Jerusalem whut'en nuhkeyah
caf	'aw hoonli hoolah suli hoh nuhwhuba 'et nenáwhults'ut, 'et whuz
caf	na'a Yak'usda nuhladutetnih.
caf	“'Et dune dzuh nuhutedeh,
caf	'Et huwhunih 'en too dezk'un denáhitelhdzoh, 'i chah hitez'ai.
caf	'Et hubudayi cho 'et ndunnah nalhnih ts'un ts'ih 'int'ah 'et
caf	whuz na'a ndubudutenilh, ‘Nuhwheni se'aBá degha nus hoonzoo
caf	nuhghá whults'ut ahli. 'Et huwa 'anih! Ndi yun 'utelnilh
caf	whutsuh, ndet hubudayi cho yak'uz úsda, 'et ndet nuhwhuba
caf	lhaoodinla, 'et k'an zeh nuhtl'aootelts'ulh.
caf	'Et ndo búlhni, “Nyooz keyah whuti whuz ahdulh. 'Ilhunuh dune
caf	suba ndudóohtni, ‘Nehodulh'eh njan ndutni, 'aw 'et suba
caf	nilhdukw whezulh. Nkoo ts'ih ndunnah sugha hoodul'eh njan butus
caf	lhuseya, 'et 'ilho hubulh whunatelnih.’ ”
caf	Soo 'a dinadahdelh! 'Aw 'et uztoodelh sih! Whunulh'en ndun
caf	butl'asútelhtelh, 'aw 'et seghah uyalh!”
caf	'Et 'om bun bundada 'uda náwhulnuk bumoodih, 'en ts'iyawh, dune
caf	netsuh whudelhdzulh, 'en chah, 'en Sizi hich'a detni hoh howu
caf	yahalhtuk hituzelhghelh hukwa.
caf	'Et highudloh 'ustl'e' 'uhudeja hoh ndi nalhti highun
caf	náhuyílchoot 'ink'ez dich'oh bunaih be nahíyalhti. 'Aw 'et
caf	lhdulalhgus k'ehítelhtelh ts'ih hítelhti.
caf	'En Pilate ts'ih whinya, 'ink'ez Sizi buyust'e yuts'un ka
caf	na'dutni dutl'ayóolhtelh ka. 'Et Pilate ndo búlhni, “Sizi
caf	buyust'e ndunnah butl'ayúlhtih.”
caf	'Uda Yak'usda be nus whunilh'en, ndi Yak'usda bughunek bugha
caf	'uk'une'úsduguz, 'i 'et njan ndutni,
caf	'Et ntsi' nudúdeh, 'i ndun dune yukaootelhdzut, 'alzul, 'ink'ez
caf	“Nyudúsni, bukw'usinti 'i ilhchoot 'ink'ez nkoo ts'ih
caf	Dzulhyaz k'ut nduk whenya hoh ndunnah hubuka' ninzun 'en hubuka'
caf	dani 'ink'ez hits'uh whendel.
caf	'Et 'onghah, 'i yun unzoo, 'i k'ut nanánkat hoh soo hananyi
caf	'ink'ez bumai bulah tat lanezi (30) bumai suli, bulah lhk'utat
caf	lanezi (60) bumai suli, 'ink'ez bulah lanezi lanezi (100) bumai
caf	'Et hulhgha Sizi yugha hoodul'eh, 'en ndó bulhni, “Nyan
caf	'Aw 'et Sizi yulh nátest'az. 'Et whuz lhanah dune yulh tezdel
caf	k'et lhts'un na'a hiyúlh lhgha dindel.
caf	'Et keyah nenáh'az 'ink'ez dune 'aw hachanwhuhílh'al t'eh,
caf	k'us chanuwhuhudústs'uk t'eh huwu nátóoht'as 'ink'ez whulez
caf	ch'a nuhke naóohghat. 'Et dahúja t'ehonoozeh. Ts'ah'un
caf	nuhwhudúsni Sodom 'ink'ez Gomorrah whut'en sdabe hintsi'.
caf	'Udék'elh'az dzin t'eh hiyé dzuh nutézut, ndunnah keyah
caf	whut'en, 'en 'o nus ba dzuh nahutezut ho' hoont'ah.”
caf	'Aw 'et Sizi nyoo lhes 'ink'ez lhook bulh yílhchoot, ndoh
caf	yak'uz ts'ih yuta'en 'ink'ez, “Suchanailya,” ni hoh
caf	tenadedli. 'Et lhes taidalhkut hoh yugha hoodul'eh hubutunyoole
caf	ka butl'ayánla. 'Et nankoh lhook chah 'et ndúyinla hoh
caf	'et hoh 'aw be'ama 'ink'ez be'abá bulh hubula 'oot'en whuch'a
caf	'Et Sizi huboodulhkut, “Daneltsuk lhes sut'e aht'i?” 'Et ndi
caf	híyulhni, “Skwunlai 'o 'at nankoh lhes sut'e.”
caf	'Et ndan duk'una'a zeh hukwa' huninzun, 'en 'aw 'ilhuz wheni
caf	hukhoona ghaít'ah. 'Et whunts'ih ndan si suba, 'ink'ez khunek
caf	unzoo, 'i bugha 'et huwa daházsai t'eh, 'en 'ilhuz wheni
caf	'Et whunts'ih Sizi 'uski yula ílhchoot 'ink'ez nduk 'úyinla.
caf	'Et 'uski dich'oh dinadija.
caf	'Et njan huwa dune be'abá 'ink'ez be'ama bulh buch'a óoya,
caf	'ink'ez bu'at 'en zeh zih wuda.
caf	'Et 'uhutni, “Ndet yak'uz degha nus dénti ts'ih sinda t'eh,
caf	nzih taduke 'et hukwa' nídudzun, 'ilhunuh 'en nalhnih ts'ih
caf	'ink'ez 'ilhunuh 'en 'intl'as ts'ih 'int'ah.”
caf	'Om bun Bethany ts'ih whuz de nahédulh 'et Sizi buye'élts'ul.
caf	Ndunnah dune mai k'et butl'ahúhonla 'et 'ulhodútni, ‘Ndun
caf	njan mai k'et be'ildzun, 'en buye' 'int'ah. 'Anih,
caf	ts'uzoolhghelh. 'Et sih ndun buye' buts'ítekulh, 'i ts'iyawh
caf	'Ink'ez dune budzi ndulhcho 'i be Yak'usda yuk'eootsi' huba'
caf	hoont'ah, budeni ts'iyawh 'i be, buzul be, bunut'uk ts'iyawh,
caf	'ink'ez dich'oh k'enadutsi' chah, whuz na'a bulh dune
caf	hubuk'eootsi'. 'Et degha nus neba hooncha ndi nankoh khunek
caf	yugha nélh'a, 'i buk'úne' ts'oot'en. Khunai 'ink'ez 'uyoo
caf	hoonliyaz Yak'usda bukw'uzdai k'ut Yak'usda bugha ídezk'un, 'i
caf	'Ink'ez dune haníyeh k'et 'ut'en chah, 'aw bukoo ts'ih
caf	'Et Sizi ndo búlhni, “Buts'áhachaoozah'ak! Di ka tedulhlih?
caf	'Ut'en unzoo, 'i suba inla ho' 'int'ah.
caf	'ink'ez ndo búlhni, “Suzul tube tso suli, 'aw 'et datesah 'et
caf	suts'un whelts'ulh ho' hoont'ah. Njan delhúts'i 'ink'ez
caf	Ndi bughunek Yak'usda yech'a yaílhduk, 'i dahts'o! Nuhwhuba
caf	dáhoont'ah?” 'Et ts'iyawh 'úhutni, “Daóotsah huba'
caf	'Et Sizi Golgotha huwhútni ts'ih lhgha hídilhti. Ndi Golgotha
caf	'utsints'un nez'ai hutni ho' hutni.
caf	'Et tse 'an 'uhandel hoh chilh lheyul, 'i be dune unli, 'en
caf	naílhnih ts'ih 'usda hoh hitelh'en. 'Et hubugha tube huba
caf	'Alha neMoodihti bunalh dune uncha tele. Mai too k'us too
caf	ulhtus, 'i chah chaitesnil. Whutele whutsuh 'et whunts'ih Ndoni
caf	Ndun ts'eke buba 'alha' hoont'ah, 'en degha nus hoonzoo bugha
caf	whults'ut. Nts'e na'a neMoodihti daja yulhni, buba 'alha'
caf	hoont'ah, 'et huwa hoh teh buba ne'whutet'en.”
caf	'Et bu'abá ndi boozi higha idúte'alh 'et t'ehontezeh hukwa'
caf	huninzun. 'Et dula be hiba núlhnih whuz na'a hiyoodulhkut.
caf	'en ts'iyawh hubuk'eiduténolh.
caf	Ndoni 'en whut'einalhdzin, datetsah whutsuh neMoodihti buChrist
caf	Annas 'ink'ez Caiaphas, 'en nawhulnuk degha nus dézti
caf	'uhint'ah. 'Et whughah whudézulh whutah 'et John, 'en Zacharias
caf	buye', 'en dune chahóot'ih ts'ih usda hoh Yak'usda bughunek
caf	'en Levi yuts'uh hainzut,
caf	'en Judah yuts'uh hainzut,
caf	'en Arphaxad yuts'uh hainzut,
caf	'Et Sizi, en Ndoni ye ulhtus, 'i be yun k'ut Galilee ts'ih
caf	whenaja. 'Ink'ez yughu yalhtuk Galilee yun k'ut hudelhts'i
caf	ndulhcho hiyulh údants'o, 'ink'ez ts'iyawh highu yalhtuk.
caf	'ink'ez 'utni, “Ah! Nyun Sizi Nazareth whut'en 'unint'ah. Ndet
caf	nets'u hukwa' ninzun? Nehoolah ka netalhtsilh 'et hukwa
caf	whusainya ih? Ndun inli t'enyunúszun! Yak'usda ba lubeshi
caf	bughoh hoolah, 'en 'unint'ah!”
caf	Ndoh ts'iyannah hubunilh'en 'et t'eooninzun huba 'alha
caf	'uhoont'ah 'ink'ez dechadusnik ndi yúlhni, “Dahooja dune
caf	nlubeshi ts'iyawh mba hoolah suli.”
caf	'Et 'onghunnah tube whuske be honílch'e, 'ink'ez dich'oh howu
caf	yahalhtuk Sizi dahítelilh 'et hukwa.
caf	Ndunnah nuhnen k'ut nuhnezkuk t'eh, huba 'awh nandunóoht'ah
caf	'ink'ez 'ilhk'us ts'ih chah 'unohuhooleh. Ndan ndzoot nghu
caf	halchooz, ndzoozt'an chah buch'a yóntun gunih.
caf	Ndunnah yuts'un whel'a ndun nehughan whumoodih bukoo ts'ih
caf	nahundel, 'et ndun yuba ne'út'en nduda, 'en 'aw dáchait'ah hoh
caf	'Et yinkak dune ye' whusainya, 'a'alh 'ink'ez 'utnai. 'Et
caf	'udáhni, ‘Ndun dune 'en bucha hooncha 'ink'ez tanutnai.
caf	Sooneya 'ilhunanowes'aih 'ink'ez lubeshi 'ulh'en, 'en
caf	Ndunnah ti 'int'ah, 'en Yak'usda bughunek hidits'o 'ink'ez
caf	netsudule ndi khunek budzi be hanaída'aih. 'Et whuz na'a 'aw
caf	huba 'alha cha'hoot'ah 'ink'ez 'aw hudoojih ghaít'ah.
caf	'Ilhunuh zeh butse', lanezi 'o 'at nat be naooduzuk bat'en. 'En
caf	'aw 'et dáwhenintsai. Sizi, 'en Jairus bukoo ts'ih yulh
caf	nátest'az. 'Aw 'et 'ilhohuwezdel lhanah higha wézdel.
caf	'et skwulai lhes yilhchoot 'ink'ez lhook nankoh chah, 'et nduk
caf	yutá'en 'ink'ez suchanailya ni hoh yuba tenadedli. 'Et
caf	taidalhkut 'ink'ez yugha hoodul'eh butl'ayánla, 'ilhohuwezdel
caf	'Ink'ez hedich'oh lhtah 'ulhadutni, k'us ndan degha nus uncha
caf	'Et dzin nuhwhuba whuz de whélts'ulh nuhwhuba nahutedeh ka, 'et
caf	ndunnah hubulh dawhutenilh, nuhwheni 'o nus nuhwhuba whutétsi'.
caf	'Et ndo bulhni, “Njan ndudáhni hoh tenadoohdli,
caf	Ndunnah sulh cha'it'ah, 'en such'a hudetni ho' hint'ah. 'Ink'ez
caf	ndunnah 'aw dune sula 'ilhuchawesdle, 'en ts'iyawh yadutékulh.
caf	'Et 'awhuz héyelh hoh, ndunnah Moses be' dustl'us
caf	'uk'ununa'úsduguz, 'ink'ez Pharisee, 'en tube hiyóolhdzi. khun
caf	teh hoonliyaz 'uts'un na'a 'udooni ka 'et lhelhdun hukwa
caf	Ndai teh'alh, 'ink'ez tehtnilh, 'i chah, 'ahoolhyez tube cho
caf	buka daóohtne 'ink'ez bughunek wahle gunih.
caf	'Et ndun whudusni ndi sooneya ntsolyaz whunts'ih, 'i ts'iyawh
caf	buk'elha whutelhtsilh, 'et whuts'un tsak'etanda.”
caf	'Et ndóohoont'ah, bulunah 'udechoo hinli, 'en 'udek'ah hutele.
caf	'Ink'ez bulunah 'udek'ah hinli, 'en 'udechoo hinli nahutedleh.”
caf	'Et lhanah 'ilhohuwezdel hiyulh tezdel. 'Et hubuts'u nalhú'a
caf	'Aw 'et be'abá ts'un natesja. 'Awhuz yoo 'az de nádalh,
caf	be'abá yutelh'en hoh 'ahoh yugha te'nanzin. Yududelhgai 'ink'ez
caf	buye' bushih be na'yilchoot 'ink'ez naindunants'ooz.
caf	'Et ndan dune bu'at 'ustl'e' 'inla 'ink'ez 'uyoon ts'eke ghu
caf	nasda t'eh, ndun dune 'en lubeshi 'ulh'en. 'Ink'ez ndun ts'eke
caf	duki ch'a nasja 'ink'ez 'uyoon dune ghu nasda t'eh, ndun dune
caf	'en chah lubeshi 'ulh'en ho' 'int'ah.”
caf	'Et Sizi ndi yúlhni, “Lanezinah ih soo na'huja? Ndunnah
caf	lhuk'i hoolah lanezinah nts'e whehándel?
caf	“Nanah dune Lizwif hubuluglez whucho tenahudutedli ka whuz
caf	wheha'az. 'Ilhunuh 'en Pharisee 'int'ah, 'ink'ez 'ilhunuh
caf	sooneya 'ilhunanowes'aih 'int'ah.
caf	'Et Sizi 'ilhuz nininya 'ink'ez dune chawhés'en duts'un
caf	hítoolhte hubúlhni. 'Et Sizi hizih nehinílhti hoh yoodulhkut,
caf	'Et ndunnah such'a hudetni 'en, sukacha'hunízun hoh hubudayi
caf	cho tesdle, 'en ts'iyawh sábahle 'ink'ez soo subut 'et
caf	'Et Sizi ndi hiyulhni, “Aw nts'ez de hawhélts'ut
caf	'Et ndet hoh t'eh whusawhútelts'ulh hoh ndunnah Yak'usda ba
caf	hoonzoo hoh bughá whults'ut yaidla tah dinahudutédulh 'ink'ez
caf	yak'uz hutedulh. Whuz 'aw dune lhghu chadílts'ih ho' hoont'ah.
caf	'Ink'ez nuhwhulhdusnekah, 'ink'ez nuhwhulhutsinkah, 'ink'ez
caf	nuhwhulhtuskah, 'ink'ez nuhwhulhdunekah, 'en whutl'anóhotelelh
caf	'ink'ez bulunah nuhtah nuhoteghan.
caf	'Et Sizi, Peter 'ink'ez John bulh whuz wheoobalh'a 'ink'ez ndo
caf	búlhni, “Ah'us 'ink'ez neba lhaoodahleh nts'e Hubutus Lhuseya
caf	'Ink'ez 'uhiyúlhni, “NeMoodihti njan whunilh'en nankoh soh
caf	cho 'et 'ustan.” 'Ink'ez ndo búlhni, “I 'aw 'et soo
caf	Si chah hoonliyaz nuhoodulhkut t'eh, 'aw sudóohni ghaít'ah
caf	'ink'ez 'aw sula nadoohtnih ghaít'ah.
caf	Lhanah dune hiyuntezdel, ts'ekoo chah. 'En bugha tso hinli
caf	'Ink'ez ndunnah ts'ekoo Galilee whuts'un whusahínandel, 'en
caf	Joseph hiyuntezdel, 'et buyust'e 'et wheyihiyalhti 'et hinalh'en.
caf	'Ants'ih tube cho duzíh wuda hukwa' hiyulh'en, 'ink'ez
caf	'uhiyúlhni, “Aw 'et sa naín'ai, hulhgha 'uhoont'ah.”
caf	'Ink'ez koo hubulh danánt'az buzih tedalh ka.
caf	'Ilhunuh dune John hiyulhni, 'en Yak'usda whusayálh'a.
caf	Hoh da 'aw seni be t'éoonuzúszun ndun 'int'ah, 'et whunts'ih
caf	ndun whuz de sutélh'a too zeh 'i be dune too be' oolh'en ka,
caf	'en sudáni, ‘Ndan Ndoni ndus de yuk'édilts'ut 'ink'ez 'ilhuz
caf	yulh 'ínt'ah, 'en 'int'ah Ndoni be dune too be' 'ulh'en
caf	'Et ndúhooja hukw'elh'az Sizi keyah Capernaum huwhutni ts'ih
caf	whinya. Be'ama chah 'uja, 'ink'ez bulhutsinkah chah, 'ink'ez
caf	yugha hoodul'eh chah, 'aw sa ilah 'et hudálts'i.
caf	'Aw dune ba nahuteyeh ílah Yak'usda buYe' ndi yun k'uz
caf	yutélh'a. 'En bugha ndi yun k'ut whut'en 'en ts'iyannah
caf	hudoojih, 'et wheni ndi yun k'uz yutélh'a.
caf	'Et ndun ts'eke ndi yúlhni, “Nyun 'aw be ta'ónkalh 'i
caf	chaínt'ih, 'ink'ez njan too k'et nádalhdzat, nts'e na'a ndi
caf	too be ts'úkhuna, 'i be 'útankalh?
caf	Bughunek 'i bugha tube 'o nus unéltsuk, 'en bugha hububa 'alha
caf	'Et whunts'ih Sizi ndo búlhni, “ABá 'ahoolhyez 'ut'en, 'et
caf	huwa si chah 'oost'en huba 'uhoont'ah.”
caf	'Et whunts'ih ndi Moses 'uk'uné'uzguz 'i 'aw nuhwhuba 'alha'
caf	cha'ít'ah 'et huwa nts'e na'a suba si sughunek 'i nuhwhuba
caf	'alha 'oot'e?” 'et Sizi ndubulhni.
caf	'Et 'uhiyúlhni, “Dant'i 'ut'en 'utalh'ilh? 'Ilhunuh huwa
caf	'ét'en neba 'uhoonleh, 'et t'eh ts'onoolh'en, 'ink'ez neba
caf	Lhanah yugha hoodul'eh daja hutni hidánts'o hukw'elh'az
caf	'uhutni, “Njan whuneodulh'eh, 'et neba howu whulna k'una'a
caf	'utni. Nts'e na'a buk'úne' 'uztet'en?”
caf	'Aw ih Moses 'en ndi khunek buk'úne'ooht'en, 'i
caf	nuhwhutl'aída'ai, 'et whunts'ih 'aw hubuk'uncha'zuht'en,
caf	'ink'ez di ka sutuzelhghelh hukwa' nahzun?” hubúlhni.
caf	'Et whunts'ih ndunnah 'ilhuhowezdel luglez whucho, 'et ts'iyawh
caf	di chahílah 'uhint'ah 'et huwa ndai Moses yuk'uné'uzguz 'i 'aw
caf	beni be t'éhinízun!” hutni.
caf	'Awhuz tube lhat nuhwheni nuhwhugha howu yatélhtuk, 'ink'ez
caf	tube lhat nuhwheni nuhwhugha nahutesyeh whuz'ai, 'et whunts'ih
caf	ndun whuz de sútelh'a, 'en ts'ah'un na'a 'int'ah. Ndai buts'un
caf	whudásts'o, 'et whuz na'a zeh yinkak whudune hubulh
caf	Nuhwhé'abá Abraham tube hóont'i whe suts'ó dezulh, 'et
caf	whute'ilh. 'Aw 'et whunalh'en 'ink'ez tube whunálhnik.”
caf	'Et ndo búlhni, “Uda ndun whúdusni 'et whunts'ih 'aw
caf	chasóozulhts'ai, di ka 'et doo chah 'un whudóosni hukwa'
caf	nahzun? Soo tuzélhts'ilh hukwa' nahzun ih? Nuhwheni chah ih
caf	bugha hodutelhu'eh tehleh hukwa' nahzun ih?” hubúlhni.
caf	'Uyoo sheep chah 'i 'ust'i. Ndi tah, 'en chahoonli. 'Aw ndi tah
caf	ilah. 'En chah whusáboosdlelh huba 'uhoont'ah. Sughunek
caf	hidóots'o, 'ink'ez 'ilho 'ulh'us zeh hutele 'ink'ez 'ilhunuh
caf	'Et Sizi hoozélhts'ai hoh 'utni, “Aw ndi dada 'ilhuz ye
caf	daóotsah ghaít'ah. Njan nduda bugha, 'et hoh Yak'usda buba
caf	whudélhti, 'ink'ez 'i bugha Yak'usda buYe', 'en chah ba
caf	Tehul'en 'en 'ahoolhyez nohwhulh 'úhint'ah, 'et si 'ahoolhyez
caf	ilah nohwhulh 'útest'ilh.”
caf	'Et 'ilhunahuwésdel 'uhiyulhni, “Moses yuk'une'úzguz inle,
caf	'i bugha whulh 'úzdits'o ndun Christ 'en 'ilhuz khutena.
caf	'Ink'ez dálhti 'udini yinkak dune ye' dibe na'hidóolhtsih huba
caf	'uhoont'ah. Ndan ho' 'int'ah ndan yinkak dune ye'?” hutni.
caf	'Et Peter ndi yúlhni, “Awundooh! 'Aw suke toonaóongus
caf	ghaít'ah!” 'Et Sizi ndi yúlhni, “Aw too nachainyúsgus
caf	t'eh, 'aw sulh 'ónt'e ghaít'ah.”
caf	'Et Sizi ndi yúlhni, “Alha ih be khína, 'i suba bula
caf	dutatnih? Soo ts'ah'un na'a nyudúsni ligok dune 'uduténilh
caf	whutsuh, tat 'et t'ésunuzínzun dutanilh.”
caf	'Aw dzuh sayaz 'o 'un nohwhulh yaóolhtuk ghaít'ah. Ndi yun
caf	k'ut humoodih  'az de úyalh 'ink'ez si sugha 'aw ntsolyaz 'i
caf	whunts'ih buch'a chayílah 'et huwa.
caf	Luglez 'et chah tinan whuts'unooyoot. 'Aw 'et whuz de whudezulh,
caf	'et t'eh ndunnah nuhteghan Yak'usda ba 'uhut'en huntezilh.
caf	Nulh'en whuz de whúdezulh 'aw 'et 'et níoodenzut, ndet
caf	'ilhunah ahli hoh lhch'a dutelhuwus 'ink'ez nuhwhenich'oh
caf	nuhwhútk'una'a 'uteht'ilh. Si chah sich'oh úsdli hoh sughu
caf	téhdulh, 'et whunts'ih 'aw sich'oh ilah 'ust'ah, se'aBá 'en
caf	'Et náwhulnuk bumoodih 'ink'ez Pharisee teh, ndunnah nehúghan
caf	'ink'ez nélhghel chah, Judas dulh hubutelhudel. Too dízk'un
caf	teh, bé nukwunult'a, 'ink'ez soh cho teh, ts'iyawh hiyelelh.
caf	'Et Pilate bukoo ts'ih whenája. Sizi yukunáwhulh'a 'ink'ez ndi
caf	yúlhni, “Nyun ih Lizwif hubudayi cho inli?”
caf	'Et Pilate ndo búlhni, “Ndai hukw'une'zíguz, 'i nts'e na'a
caf	usdla, 'et whuz na'a 'oot'e ka usdla.”
caf	'I ndi dzezoh butsigha waiwesdúduz inle, 'i 'aw naih dezti 'i
caf	butuh cha hóolah. Soo cho lhénintan 'ink'ez 'udun 'et
caf	'Et doo chah ndo búlhni, “Nuhlhoombil ts'i bugha nalhnih
caf	ts'ih tailhkat, 'et sih be 'óohlooh.” 'Et whuz tahiyalhkat,
caf	lhook whuz lhai huzdlooh k'et, 'aw lhoombil hanahíyoolelh
caf	“Galilee whut'en, di ka 'et nudelhúya 'ink'ez nduk yaz ts'ih
caf	whunulh'en? Ndun Sizi nduk yak'uz ts'ih nuhwhughu whenája k'an
caf	nulh'en nduk yak'uz whenája, whuz na'a zeh whusanátedalh,”
caf	'Et Peter whel'a 'en hubutah didinya 'ink'ez 'ilhohuwezdel
caf	hubulh whenduniltul, “Sulh dune 'ink'ez nuhwheni Jerusalem
caf	whut'en chah ts'iyawh soo zélhts'ai, 'et nuhwhudóosni dáhooja
caf	'En Yak'usda ba nus whúnilh'en 'int'ah 'ink'ez Yak'usda ye
caf	yúts'u nahezya t'einínzun. 'Ink'ez Yak'usda whuz na'a yuba
caf	niwhuni'ai ho' yulhni, ‘David buts'uh haínzut, 'en 'ilhudzin
caf	David k'una'a bukw'uts'uzda cho dezti, 'i k'utedalh,’ 'en
caf	Ndun dune nuchásyah nahuyoolhúts'it 'et Lizwif hubuluglez
caf	whucho hukwuti hoonzoo 'et 'usda, 'en 'int'ah. Tube huba dahooja
caf	hole! Ndun hinilh'en hoh tube huba hooncha.
caf	Yinkak ndulhcho hoh Sizi Gri 'en bugha zeh uzdutejih. 'Aw 'uyoon
caf	yé ulhtus, 'i bugha uzdoojih ghaít'ah. 'Et whuz na'a Yak'usda
caf	'En chah yun ut'i, 'i be 'ónket 'ink'ez whel'a 'en
caf	Peter 'ink'ez 'uyoon whel'a 'en bulh whuz yahatelhtuk,
caf	“Yak'usda zeh buk'úne' ts'oot'en huba' hoont'ah, 'aw dune
caf	buk'úne' ts'oot'en huba cha'hóot'ah,” húbulhni.
caf	'Et Stephen 'uyúlhni, “Sulhutsinkah 'ink'ez 'abákah soo
caf	zúlhts'ai! Netsuh whudelhdzulh Abraham 'awhuz Mesopotamia usda,
caf	Haran ts'ih natedalh whutsuh hoh, Yak'usda buts'uh hayánduz,
caf	'et bunalhts'et hawhélts'ut.
caf	‘Si 'ust'ah, ntsuhda hubuYak'usda usdli. Abraham 'en
caf	buYak'usda 'ust'ah, Isaac, 'inkez Jacob chah buYak'usda
caf	'usdli.’ Moses nuljut k'et dulduz 'ink'ez 'aw whunoolh'en
caf	'Et soo 'uhultus hoh 'uhúldzul 'ink'ez hubudzo whudahúdelhnik
caf	'ink'ez ts'iyawh 'ilho hiyúlh telhtsut.
caf	'Et neMoodihti bulizas, 'en Philip yulh yátelhtuk hoh ndi
caf	yúlhni, “Lhadíntneh 'ink'ez ndet Jerusalem ts'ih ti n'az
caf	Gaza ts'ih, whuz ti inyalh,” whuz dune chahóot'ih ts'ih.
caf	'En chah bunalh hawhelts'ut hoh Ananias hiyúlhni, 'en daninya
caf	yunilh'en 'ink'ez yutsi k'edilnik whe'en naoodle ka.”
caf	'Et Joppa dulhcho hoh njan whulh 'úhudants'o hoh lhanah
caf	neMoodihti huba 'álha' yint'ah suli.
caf	'Et huwa skunaóozulh'a hoh 'aw 'uts'un cha'dusnil hoh nuhts'u
caf	whúsaya. 'Et nuhóodulhkut di ka 'ahja skunaóozulh'a?”
caf	'Et wheghah whezulh whuzeh, tanah dune Caesarea whuts'un suts'ú
caf	botelh'a, 'aw 'et koo sida ts'ih hunindel.
caf	'Et Peter beni nawhusdli 'ink'ez 'uninzun, “Aw 'et nt'eoonazin
caf	'alha' hoont'ah, neMoodihti bulizas whusayálh'a 'ink'ez Herod
caf	Lizwif tubulh dzuh nusátelhzut, 'et whuch'a sulhyih.”
caf	'Et Paul didinya 'ink'ez buts'un didílnik hoh hubulh
caf	yáwhenilhtuk 'ink'ez ndó bulhni, “Sulh dune 'ink'ez 'udun
caf	yun k'ut whut'en chah, k'us ndan Yak'usda delhti, 'en soo
caf	Ndi yun k'ut delhúts'i whutah,
caf	“Di ka 'et ndaht'en? Nuwheni chah nuhk'una'a dune ts'inli, 'aw
caf	Yak'usda chats'ílah ho' ts'int'ah. Njan khunek unzoo, 'i
caf	nuhghá uzte'alh 'et wheni whusaidút'az. Ndi be natsi' unli, 'i
caf	nuhyak'usda buch'a naóolhuyeh 'ink'ez Yak'usda khuna 'en
caf	buts'un naóolhuyeh. 'En 'int'ah yaz, ndi yun k'ut, yatoo chah,
caf	'ink'ez ndai buk'ut hoonli, 'i ts'iyawh 'uyínla ho' 'int'ah.
caf	‘'Ink'ez David bukoo naoonankat, 'et dinaoodutés'alh 'ink'ez
caf	yahónkat chah soo ná'whutesdlilh,
caf	'Et Syria 'ink'ez Cilicia whuyun k'ut whutah lháhuz'az, 'ink'ez
caf	Sizi Gri bugha 'ilhuhowezdel 'o nus hubudzi ulhtus hubuhulhtsi.
caf	'Et tinábunilhti 'ink'ez huboodulhkut, “Soo sudutéhnilh,
caf	datésnilh hoh dutesjih?” hubúlhni.
caf	Ndi bugha yailhtuk, tube neba hooncha ho' hoont'ah, 'et huwa
caf	daja ni ho' 'utni, soo cho t'ets'onozeh hukwa' ts'uninzun.”
caf	'Et whunts'i ndi khunek 'i bugha hiyenah 'uzdooni, 'i unli
caf	khunek 'ink'ez buyust'e chah 'ink'ez be néba nahesda, 'i
caf	nuhwhenich'oh lhanádahleh. 'Aw si hubugha nahátesyeh hukwa
caf	Ndun dune ntsi' nudúdeh buyudínda soo' hoolhtus hoh
caf	hubenínya. 'Aw hich'a 'oolhdeh ghaít'ah. Tenaoobudínlak,
caf	nukai hubulhtsi 'ink'ez buk'e'dutelhch'ul 'et koo tínatsehuldel.
caf	'En ts'iyawh nus netsuh whehándel 'ink'ez Troas 'et neba hilh'i.
caf	'Et Paul lhadúja hoh, ts'iyawh hubulh dugwútsi be nenínya
caf	'Et 'ahúlzul hoh hahuhéyih, “Israel hubuts'un háhzut, nela
caf	'uhneh! Ndun dune 'en 'int'ah, nduhoolhcho nuya 'ink'ez Israel
caf	hubuts'uh hainzut Moses bughunek 'uk'une'úsduguz, 'i 'ink'ez
caf	neluglez whucho chah ts'iyawh whuch'a yálhtuk. 'Ink'ez k'an
caf	'udun yun k'ut whut'en chah neluglez whucho daóobuninla, 'et
caf	hoh neba me whulhtsi!” hutni.
caf	neMoodihti 'en nulh'en 'ink'ez 'usúlhni, ‘Soo 'a njan
caf	Jerusalem whuch'a nanindaih. Si sugha yailhtuk 'aw
caf	nyuhoozólhts'a hukwa cha'hunízun 'et huwa.’
caf	'Et nélhghel yílhchoot 'ink'ez nehughan moodih ts'un wheyalhti
caf	'ink'ez 'uyúlhni, “Paul tsak'edi'ai 'anih sulhni 'ink'ez ndun
caf	chilh nts'u tóolhte súlhni, hoonliyaz nyuduténilh 'et.”
caf	Daja suhútni 'aw ts'ah'un mba nehúho'alh ghaít'ah.
caf	'Et whunts'ih ndo hubudusni, ‘Rome hubuk'una'a 'et
caf	ndúhoont'ah, dune tinta' 'unt'en daóotsah ka dáhni t'eh,
caf	'udechoo yuch'a yálhtuk hububut inyin 'ink'ez hububut
caf	yuk'ého'alh huba' hoont'ah, 'aw 'et t'eh zeh huba nahutedeh.”
caf	“Et huwa, hubudayi cho Agrippa, njan ndus de kwun deznukw
caf	'ink'ez oozalhts'a 'aw 'uts'un cha'dúsnil.
caf	'ink'ez dets'ántan. 'Et ts'i cho tl'oolh be bunané'ts'uzguz.
caf	Nilhts'i be nuke 'i nanáhiyanla, yun k'ut Lybia whunat taba
caf	tadalhdukw, 'ink'ez teh whudutle, 'i hik'ételulh 'et whe
caf	hunuljut 'et huwa. 'Ink'ez 'ants'ih nilhts'i be hoh nuzdulduz.
caf	Paul tsuz 'ilhidughezdla 'i nus tsídule hoh tl'ughus
caf	neoolhch'oolh, 'i kwun be ninzil hoh Paul yula súlhch'ulh.
caf	'Et njan 'aw nduchahit'ah t'eh soo da honilh'en,
caf	'Et huwa Yak'usda hubula detnik hoh hukwa' huninzun k'una'a
caf	yinkak húdelhts'i. 'Ut'en dutsun, 'i 'uhulh'en. Lhtah
caf	hubuyust'e hukwayá hoonli hiye ne'ut'en.
caf	'Uyoon chah ndúbudini, “Ts'ekoo k'us dune bulh tinta' ooht'en
caf	gunih!” Nyun chah tulih 'et ndint'en? “Uk'edéltsi ts'u
caf	dusnik,” dini, 'et whunts'ih 'uk'edéltsi ts'un ténahududli
caf	ts'ih, 'alha ih 'aw hubuluglez hoonliyaz chazílhchoot bé'
caf	'Ahoolhyez dune hughan, 'et zeh huba hilh'i.
caf	Nkeda Yak'usda yudáni ts'ah'un dune unli? Hitet'us whutsuh
caf	tulih k'us hukw'elh'az tulih? Hitet'us whutsuh 'et be hóodet'en
caf	'Et huwa ndi hukw'elha chats'uhoolhtsil negha íni'ai, 'i 'aw
caf	'ilhunuh dune 'en bula gha ts'ih 'uts'úja whundúchats'ilt'ah.
caf	'Ilhunuh dune 'en lubeshi 'ínla 'et huwa ts'iyanah yahadlah.
caf	'Et whunts'ih Yak'usda ye únzoo, 'i bugha nelubeshi
caf	yunaoodelhúnah. 'Et huwa Yak'usda ye únzoo, ndun 'ilhunuh
caf	dune, Sizi Gri, 'en bugha ndi huba hukw'elha chats'uhoolhtsil,
caf	'i degha nus hoonzoo hoh lhanah hubugha inínkat.
caf	Sulhutsinkah, 'aw ih t'eoonuzúhzun? Yak'usda bughunek Moses
caf	yutl'aída'ai, 'i soo ts'ah'un t'enuhzun, 'et huwa' dusni be
caf	nuwhulh yalhtuk. Dune khuna húbutah ndai khunek Yak'usda butl'a
caf	ída'ai hik'úne' oot'en huba' hóont'ah.
caf	'Et ndunnah lubeshi ts'un hunínt'uk, 'en kwuncho yuh ts'ih
caf	hutedulh, 'ink'ez ndunnah Ndoni k'ah ts'ih dune hinli, 'en
caf	Yak'usda whudezghel bube'ildzun whutele 'ink'ez 'ilhuz
caf	'Uda ndi Yak'usda be' dustl'us njan ndutni,
caf	Nuwheni Yak'usda uzdutejih ka neka' dani ts'inli, 'aw Lizwif
caf	hubutah zeh ílah, 'udun yun k'ut whut'en chah.
caf	K'us ndan utenilh, ‘Christ neba whusaítelhtelh, yahadla tuz
caf	'Et whunts'ih k'an dzin 'awhuz bulunah Israel budune dujih
caf	hoonli. 'En Yak'usda ye únzoo, 'i be 'utahaóobanla, 'en
caf	“Neulhyis, 'en 'et keyah whuti Zion huwhútni ts'ih whuz de
caf	Dune Yak'usda bube'ildzun , 'en 'endunidzit, ndai aht'i, 'i
caf	bulah be hubula 'aht'en. 'Ahoolhyez huba nuhkoo 'udun
caf	Ndai dzenis 'uts'ulh'en, 'i zeh 'uts'oolh'en. 'Et whuz na'a zeh
caf	ts'ah'un na'a yinkak uzdóolts'i. Ndunnnah tahatnai bulh
caf	cha'ts'oost'en, taznutnai 'et chah 'ustl'e' ts'ooneh, 'ink'ez
caf	ts'ekoo k'us dune bulh lubeshi 'uts'ulh'en, 'et chah 'ustl'e'
caf	ts'ooneh. Lhe'ts'údulh 'ink'ez 'uts'oolnih 'et chah 'ustl'e'
caf	Christ 'en 'aw dich'oh duba hoonzoo hukw'únucha'it'il 'et huwa.
caf	Yak'usda be' dustl'us k'ut 'uk'une'úsduguz whuz na'a 'et'en.
caf	'Et ndutni, “Ndan nch'a yáhalhtuk, ndai hiye nch'a yahalhtuk,
caf	'i ts'iyawh si sts'e' hutni.”
caf	Lhat nuhts'u t'ésyalh hukwa' nuszun inle, 'et whunts'ih Sizi
caf	Gri be 'ut'en 'ulh'en inle 'et huwa 'aw nuhts'ún chatúsyal.
caf	Philologus 'ink'ez Julia chah, Nereus 'ink'ez bulhtus chah,
caf	'ink'ez Olympas 'ink'ez dune Yak'usda bube'ildzun, 'en hubulh
caf	'út'en, ts'iyawh suba dahooja hubudóohni.
caf	Ndunnah tinta' hunesdel, 'en ndi khunek lhdulalhgus bugha, 'en
caf	'ants'ih khunek zeh huba yinli. 'Et whunts'ih nuwheni k'us ndan
caf	'i be uzdujih, ndi khunek 'i Yak'usda ye ulhtus, 'i neba'
caf	'ink'ez dudzo be 'aw chahodíts'il,
caf	Ndi yun k'ut ye whunih, 'i Yak'usda ba whusnik k'una'a 'int'ah.
caf	'Et whuz na'a 'uk'e'éduguz, “Ndunnah whunih dich'oh hiye
caf	whúsnik, 'i be Yak'usda uboolhgooh.”
caf	'et ndet 'ilhunahuwúdulh, 'et ndun nduja, 'en Satan
caf	butl'aitelhtelh buyust'e tinta' yutelh'ilh 'et wheni. 'Et Sizi
caf	Gri neMoodihti budzin t'eh, 'et ndun dune buyégha yutelhyih ho'
caf	'Et whunts'ih dune k'us ts'eke bulh lubeshi 'uhulh'en 'et
caf	nduhoont'ah whuch'a 'et huwa dune 'ilhunah hinli hoh dich'oh
caf	bu'at hóle 'ink'ez ts'ekoo chah dich'oh buki hóle huba'
caf	Howuni ahli, 'et whuch'a nuhts'u hukwa' nuszun. Whunulh'en, ndan
caf	suh nuya, 'en neMoodihti be 'ut'en k'ah 'ink'ez nts'e na'a ba
caf	whutezoo, 'et zeh howu naninahzut.
caf	'Et ndutni, “Ndet musdus dune tl'o mai 'uzte'alh wheni
caf	'uyulh'en, 'aw 'ute'alh whuch'a 'uts'oolhdzin ghait'ah,” ni.
caf	'Et huwa ndan soo siyin unli na'dunúdzun, 'en soo cho howole
caf	'Ink'ez Yak'usda dune 'aw ts'eke ba cha'yilil, 'ink'ez ts'eke
caf	'Ink'ez lhat lhelhts'un Yak'usda huba ne'ts'ut'en, 'et whunts'i
caf	'ilhunuh neMoodihti zeh 'int'ah.
caf	Ndi be nék'ets'intsi', 'i bugha hoonli tacha'dinik. 'I bugha
caf	nedzi unzoo hukw'u na'a 'uts'int'ah. 'I bugha 'aw howu
caf	cha'ts'oolhúnih, 'ink'ez 'aw dune 'uzdudil'i howu
caf	yachats'ulhtuk chah, 'ink'ez 'aw ts'incha nacha'uzdudíl'i.
caf	'Et Yak'usda bughunek k'ut 'uk'une'úzguz 'et ndutni,
caf	'Et James 'en chah yunalh ts'et hainya, 'ink'ez whél'a, 'en
caf	ts'iyawh hubunalh ts'et hainya.
caf	'Ink'ez ndai 'ílh'en whuyínanla, 'et ndai tele hanányi t'eh,
caf	'et whuyínanla, 'i ilah 'int'ah 'ants'i bumai 'i zeh 'int'ah.
caf	'Et whunts'ih ndet dzin 'uhoont'ah, Penticost huwhútni, 'et
caf	whuts'un keyah Ephesus 'et tesdalh.
caf	'Et whuz na'a hoonliyaz dats'int'ah, 'et negha t'ewhunehszin.
caf	'Et huwa Sizi Gri neMoodihti budzin whusawhélts'ut t'eh, 'et
caf	t'eh nuhwheni neba hoónaht'i, 'ink'ez nuwheni chah nuhba
caf	Nts'e na'a nuhwhuba ne'úzninla hoh nuhla ts'út'en, 'et huwa
caf	Christ nuhwhuts'un yuk'e'ánguz, 'i lí'aht'ah. Ts'iyanah
caf	t'éoonínzun 'et hubugha. Ndai 'uk'e'éduguz, 'i 'aw bé
caf	'uk'une'usduguz be lí'inil, ndun Yak'usda khuna, 'en buyégha,
caf	'en be 'uk'e'éduguz ho' 'int'ah. 'Aw tse k'ut 'uk'echa'ídugus,
caf	dune budzi k'ut 'uk'e'éduguz ho' 'int'ah.
caf	Nduhoolcho nelh ne'whut'en nuhwhuba whútezoo 'et huwa. 'Et whuz
caf	na'a ndi degha nus ye únzoo, 'i, nuhtah hoonli, 'et nuhwheni
caf	nuhgha 'o nus Yak'usda ts'un chanailya ts'utni wule. 'Et huwa
caf	'Aw nuhwhuba dzuh nuhghá ts'uho'alh hukwa cha'ts'unízun. 'Et
caf	huwa nts'e na'a Yak'usda ba ne'ts'ut'en ts'inli, 'aw hoh
caf	'Aw 'et zeh ilah, nuhwheni ts'iyawh sk'eni sahli. 'Et huwa ahtso
caf	ahli nióonah'ai. 'Et whuz na'a tube ncha, 'i be si ba
caf	hukw'úne' teht'en hukwa' nahzun. Titus ts'iyawh 'et hukw'a nelh
caf	nawhelnuk, 'et huwa 'o nus whunélhnik suli.
caf	'Et neMoodihti nalh 'ink'ez ts'iyanah chah nalh soo ts'ah'un
caf	'Et huwa njan ndun whudúsni, bulunah 'uhútni, “Ndi Paul
caf	dustl'us yuk'une'úzguz, 'i tube be óonujut 'ink'ez ulhtus. 'Et
caf	whunts'ih netah usda t'eh, buyust'e lait'ah 'ink'ez ndai ye
caf	yalhtuk, 'i 'ants'i 'int'ah,” hutni.
caf	Ndunnah Hebrew bughunek yahalhtuk na'hududútni, 'et si chah
caf	'ilhunuh 'ust'ah. Israel whudune na'hududutni, 'et si chah
caf	'ilhunuh 'ust'ah. Abraham hits'u haínde ih, 'et si chah
caf	'Et doo chah nuhoodutelhkut, nuwheni nuhts'un k'úzdutetnilh
caf	nahzun ih? 'Awundooh! Yak'usda nalh Christ 'en bugha njan
caf	duts'útni, buk'entsi' ndai hoonliyaz nuhtah 'uts'alh'en, 'et
caf	ndúwhulcho hoh nuhwheni zeh nuhba 'uts'ut'en. 'Et nus zeh
caf	lhé'teltus hoh nuhwhuba 'uts'ut'en.
caf	'Ink'ez sutsuh da dahánt'e 'et ts'iyawh soo cho hostun hukwa'
caf	'est'en. 'Et hoh ndi Lizwif hube 'ut'en k'ah hubugha, ndunnah
caf	sulh hudedowh, ndunnah sunduhult'ah, 'et whunts'ih ts'iyawh huba
caf	Christ lhdulalhgus k'ut bulh dasítsai li'ust'ah, 'et 'aw 'o 'un
caf	chakhúsnah li'ust'ah, 'et whunts'ih Christ syudinda. 'Ink'ez ye
caf	khuna, 'i be khusna. Yak'usda buYe' suba 'alha 'int'ah, 'et 'i
caf	bugha ndi yun k'ut khusna. 'En 'uja sk'ents'i' k'et suba
caf	'Et huwa 'aw 'o 'un Lizwif k'us 'udun yun k'ut whut'en hoolah.
caf	'Ink'ez 'aw 'o 'un 'ulhna k'us 'ulhna ch'a hubula nahudetnik
caf	chah hoolah. 'Ink'ez 'aw 'o 'un dune k'us ts'ekoo chah hoolah.
caf	Nuhwheni ts'iyawh Christ, Sizi ts'utni, 'en bulh 'ilhunuh
caf	'Uyoon dune yit'i ka' uzninzun 'ink'ez dune ts'ughan. Taznutnai
caf	'ink'ez ts'iyaintsuk hoh hoontsi' tune' ts'ut'en. Ndi ndunt'ah,
caf	'ink'ez ndet tink'us neyust'e whuts'u nint'uk, 'et whutsuh 'un
caf	whudusni, whuz na'a 'uda chah ndun whudani. Ndunnah 'et
caf	ndúhoont'ah tune' 'út'en, 'aw Yak'usda whuhubudayi cho unli,
caf	'et 'aw butl'a hólts'it ghait'ah.
caf	'I bugha ndi ye unzoo dézti, 'i uzdóolhti. 'Et whuz na'a buYe'
caf	yuk'entsi', 'en buba soo' ts'uldzoo nesulhtsi.
caf	K'an 'et Christ, Sizi ts'utni, 'en bulh 'aht'ah. Hoh da Yak'usda
caf	bughu nilhza 'aht'ah inle, 'et whunts'ih Christ, 'en buzkai, 'i
caf	be k'an 'et beghah 'aht'ah suli.
caf	'Et huwa ndi yun 'ustl'e' 'utenelh whuts'un 'ink'ez hukw'elh'az
caf	'ilhuz wheni, 'et whuz na'a Christ, Sizi ts'utni, 'en ba
caf	'ilhunahuwúdulh ne'aBá uzdóolhti huba' hoont'ah. 'Et ndoh
caf	Khun teh netsudule hukwa' ninzun tune' nuhóolh'en gunih.
caf	Yak'usda ts'un te'nahzun 'i gha lhtl'a'dulhúye hoh nuhwheni
caf	Be tenadudli, 'i, 'ink'ez Yak'usda ts'un teni' uznilhdzun, 'i
caf	chah, 'et whuz na'a tenadahdli. Ndoni 'en be 'ahoolhyez 'ustl'e'
caf	cha'duzéhne hoh tenadahdli. 'Ink'ez nts'oh dawhut'en 'et
caf	whunts'ih, huwahli hoh dune Yak'usda bube'ildzun, 'en ts'iyawh
caf	'Et whunts'ih dachásal t'eh, 'et 'o nus nuhwheni nuhwhuba
caf	'Et whunts'ih neMoodihti 'en but'anínestan si chah 'aho
caf	'Ink'ez nyun ts'ah'un sulh dune inli, nts'u tedusdli, ndunnah
caf	ts'ekoo, khunek unzoo, 'i be sula 'ét'en, 'en bula 'oneh.
caf	Clement, 'en chah, 'ink'ez 'onghoh chah sula 'uhét'en, 'en
caf	ts'iyawh ndi dustl'us be ts'ukhuna huboozi k'e'usdúguz, 'i k'ut
caf	'en chah huboozi 'uk'une'úsduguz.
caf	'Et neMoodihti 'en ba soo ts'ah'un na'a ndi yun k'ut delhúts'i.
caf	Ndai 'ulh'en, 'i ts'iyawh yé hot'i. 'Ut'en unzoo, 'i buts'un
caf	hayóokat, 'ink'ez Yak'usda 'o nus t'entehzeh.
caf	'Ink'ez 'en bugha nuhwhúzt'us li'aht'ah. 'Aw dune bula be
caf	cha'hóonil. Lubeshi nuhyust'e be 'ulh'en, 'i, ts'iyawh
caf	nuhyust'e yuch'a nayuzdla. Whuz na'a Christ nuhwhúzt'us
caf	Nuhwheni ts'ekoo nuhkikah hubutl'a' dudoolhútelh, 'et
caf	neMoodihti ba hoonzoo ho' hoont'ah.
caf	'Et neghunek unzoo, 'i 'aw khunek zeh ilah unli hoh
caf	nuhtl'adélts'ut. 'Et whunts'ih be hoolhtus, 'i be Ndoni bugha
caf	chah, 'et whuz na'a nuhtl'adéltsut. Nts'e na'a nuhtl'adélts'ut
caf	'et nt'eoonuhzun ndi khunek 'i ts'ah'un na'a 'int'ah. 'Et huwa
caf	hoh da nuhtah uzdelhts'i, nuhwheni nuhwhuba dant'ah dune
caf	ts'inli, 'et ts'iyawh nt'eoonáhzun.
caf	'Et huwa si chah 'aw 'o 'un whulh wusyin ghait'ah. 'Et huwa
caf	Timothy, 'en nuhts'u whelh'a ndi be 'alha 'uhoont'ah bugha
caf	daht'ah ts'iyawh neba naoote'alh. Doo ka sih ndun neóolhdzih,
caf	nuhwheni chah tulih nuhóolhdzai t'eh, 'et sih ne'ut'en, 'i
caf	'Et whunts'ih nuhwheni sulhutsinkah 'aw tsahólhgus yuh
caf	chadulhúts'ih. 'Et huwa njan dzin whusawhélts'ut t'eh, 'aw
caf	'undunut'ih k'una'a nuhgha húnool'ih ghait'ah.
caf	Ndan dzuh nunwhahulhdeh, 'en whuz na'a Yak'usda hubuk'elha
caf	ootelhtsilh. 'Et ts'ah'un na'a ho' hoont'ah.
caf	'Et nuwheni nohwhulh 'uts'ut'en inle 'aw tsicha'ts'uditnik. 'Et
caf	hoh t'eooníhzin nuwheni nek'una'a 'ooht'e huba' hoont'ah.
caf	Be 'alha 'uhoont'ah 'ink'ez nyuh ts'ih bugha t'ets'oninzun, 'i
caf	ndi 'ut'en wheni, 'i be soo ubontun. Bulunah ndai hubeni tah
caf	yudez'ai, 'i ts'iyawh hukwa cha'hunizun. 'Et huwa be 'alha'
caf	'uhoont'ah, 'i tinta' honilh'en.
caf	'Aw 'et nilhdukw nts'un tesyalh hukwa' nuszun 'et whunts'ih
caf	Ndunnah soo ts'ah'un tsandelh hinli, 'en chah hubudólhti.
caf	'Et huwa ts'uyi, 'ink'ez be dune ts'inli, 'i ts'ít'i t'eh, 'aw
caf	'Et keyah Rome lhgha dínya hoh soo cho skunúta hoh nasilhti.
caf	'Ink'ez nts'e na'a chilkah ntsi' buyust'e buts'un nint'uk, 'i
caf	buch'a telgai. 'Et ts'ah'un 'uhoont'ah, be 'alha 'uhoont'ah, be
caf	lhk'ets'udutsi', 'i be nedzi soo 'óot'e, 'i chah, ndi 'i
caf	ts'iyawh bunanyalh. 'Ink'ez ndunnah budzi yuh lubeshi bughu
caf	hoolah hoh neMoodihti ts'un tedudlih, 'en hubulh ín'us.
caf	'Et whunts'ih Titus ndi ts'ah'un na'a be whuts'odul'eh, 'et
caf	Si Paul 'ust'ah. 'Et Sizi Gri ba tsak'esída. 'Et Timothy
caf	nelhutsin, 'en chah sulh 'int'ah. Philemon nyun nts'un
caf	k'e'tesgus. Nelhutsin, buk'ets'intsi' inli 'ink'ez nelh 'ut'en
caf	'Et whuts'un 'et duhóoja t'eh,
caf	Ndunnah 'uskehkah Yak'usda sugha óobuninla,
caf	'Et whunts'ih dzin totsuk, 'awhuz khahna da, 'et ts'iyawh lhba
caf	nus whunoolht'uk hoh lhula 'oohdut'en. Doo ka sih lubeshi be
caf	naniht'a t'eh, nuhdzi duts'un wule.
caf	'Et ts'iyanah náwhulnuk degha nus dezti hubulh dedowh
caf	hubutahayálhti, Yak'usda but huba nitéyalh ka. 'Et huwa 'uyoon
caf	hubulubeshi bugha 'et huba Yak'usda bukw'uzdai k'ut huwa t'aih
caf	hidutélhk'un 'ink'ez ndai Yak'usda higha hiya'aih huba Yak'usda
caf	bukw'uzdai ts'un wheyúlih.
caf	'Et 'aw dune Yak'usda gha ndoh 'int'ah hoolah. 'Et huwa hoh da
caf	'et ndi Yak'usda Abraham ye yuts'un náhezya, 'i dich'oh dudoozi
caf	'Et whunts'ih ndunnah Aaron nawhulnuk Yak'usda 'aw whuz na'a
caf	buba nachahíyel hoh náwhulnuk huzdli. 'Et whunts'ih dich'oh
caf	ts'ah'un yuts'un náhezya, 'et huwa Sizi Gri náwhulnuk unli.
caf	'Et whuz na'a Yak'usda bughunek 'et ndutni,
caf	Et hukw'elh'az Israel buzkehkah soo k'andit,
caf	'Et whunts'ih Christ 'en dich'oh duduzkai, 'i be 'o nus
caf	dahóolcho hoh neyuh ts'ih bugha t'ets'oninzun, 'i 'et ts'iyawh
caf	neba whuna'alhde. Ndai 'uts'ulh'en, 'i 'aw nela 'oot'en
caf	ghait'ah, 'ants'i 'et 'uhoont'ah. 'Et huwa Yak'usda, 'en buba
caf	né'ts'oot'en huba' hoont'ah. Christ 'en 'uja 'aw hoonliyaz bulh
caf	chadí'ah hoh Ndoni ndun 'ilhuz whuts'un khuna, 'en be Yak'usda
caf	yutl'a'dudelti, neba datétsah ka.
caf	Njan ndutni hoh 'utni, “Ndai Yak'usda bukw'uzdai k'ut lubeshi
caf	ba dézk'un, 'i 'ink'ez 'et 'uyoo huwa hiyuli inle chah, 'i
caf	ts'iyawh 'aw mba soo cha'ildzooh,” 'et whunts'ih Moses be'
caf	dustl'us 'i bugha 'et nduwhut'en inle.
caf	Hoh da tsak'esuhan'ai hoh sugha te'nahzun 'ink'ez sula 'aht'en
caf	inle. 'Et ndai aht'i, 'i 'ants'i nuhghu hiyílhchoot 'et
caf	whunts'ih hoonáht'i. T'eoonáhzun nuhwhenich'oh 'o nus hoonzoo
caf	'ink'ez 'ilhuz 'uhoont'ah, 'et yak'uz nuhwhuba whuzdla ho'
caf	'Ink'ez be 'alha 'uhoont'ah, 'i be ndet ts'iyaintsuk
caf	whusaóotekulh ka, Isaac, 'en Yak'usda yoodalhkut, ndunnah Jacob
caf	'ink'ez Esau bulh buts'un wúzoo ka.
caf	'en ts'iyawh khunekti be hubulh yalhtuk.
caf	Nts'e na'a ndi yun delhúts'i huwahli. Ndai k'an 'et aht'i, 'i
caf	'o nus 'uyoo ka daoohtni gunih. 'Et huwa neMoodihti njan ndutni,
caf	Ndun hiyoodulhkut, bé 'alha' hoont'ah 'i be hiyoodolhkut. Khun
caf	teh huba nawh 'uhot'e gunih. 'Et ndun ba nawh 'uhoont'ah, 'en
caf	nts'e na'a nilhts'i too hubulh nudutun li'hint'ah.
caf	'Et whunts'ih 'ilhunuh 'uyoon 'o nus unzoo nahzun t'eh, 'et
caf	lubeshi 'ahla hoh 'aht'ah. 'Et whuz na'a ndi Yak'usda bughunek
caf	netl'aída'ai, 'i whunówhunulhtun khunek k'unyis ahli.
caf	Ndan nuhtah whunih dune unli 'ink'ez lhat nt'eooninzun? 'Et
caf	ndunt'ah hoonzoo k'una'a nuhtah dune wule. 'Et whuz na'a bube
caf	'ut'en k'ah whunih be 'ink'ez yuh 'ududildzun 'i be 'utet'ilh
caf	'Et ndunnah tl'o nuhwhuba nalhdzooh, 'en chah ts'iyawh hube
caf	whulhts'it. 'Et huwa nuhch'a tsó yahalhtuk. 'Ink'ez ndunnah
caf	nuhwhuba whut'as, 'en chah whuz na'a zeh 'ubulh'en. 'Ink'ez
caf	Yak'usda, ndun ts'iyaintsuk whuMoodih unli, 'en nuhch'a
caf	khunahudútso hoh ts'iyawh hubudánts'o.
caf	'Uskekah k'una'a 'uk'une' hut'en wahle. 'Aw niz de ndeht'en
caf	Yak'usda t'enuzahzun, 'et huwa hoontsi' ts'unáht'uk. 'Aw 'o 'un
caf	'Et huwa ndunnah nuhwhuba 'alha 'uhoont'ah, nuhwhuba dézti ho'
caf	'int'ah. 'Et whunts'ih ndunnah hik'unucha'ust'en, 'en hubugha
caf	'Et njan degha nus nuhdutésnilh. Nuhwheni ts'iyawh nuhwhubeni
caf	'ilho zeh wahle. Lhugha te'noohdzin 'ink'ez lhulhutsinkah
caf	ts'iyawh lhk'eoohdutsi'. Lhuts'un nuhdzi wuzoo 'ink'ez soo cho
caf	Soo hoolhtus 'i be lhk'eoohtsi'. 'I soo degha nus hooncha ho'
caf	hoont'ah. 'Et 'alha 'uhoont'ah, lhat hoh dune nech'a lubeshi
caf	'uhulh'en, 'et whunts'i ndi be lhk'ets'udutsi', 'i bugha lubeshi
caf	buch'a buka' delhchooz li'uja.
caf	Si Simon Peter, Sizi Gri, 'en be 'ulhna 'ink'ez whel'a chah
caf	usdli. NeYak'usda neulhyis Sizi Gri, 'en ye ts'ah'un na'a
caf	'int'ah, 'i njan be 'alha 'uhoont'ah dézti, 'et nuwheni chah
caf	'ilho neghalts'ut. 'Et hubugha nuhts'o k'e'usges.
caf	Ndunnah soo degha nus buyust'e whudutsun zeh whuts'uh hunínt'uk
caf	'ink'ez bumoodih huba 'ants'i hinli hoh hik'unucha'ust'en. 'En
caf	'uhududelhúti 'ink'ez hukwa' huninzun tune' hut'en. Ndunnah
caf	ncha 'aw whechaniljut hoh hoontsi' hukw'u na'a bughu yahalhtuk.
caf	'Et whunts'ih neMoodihti 'ink'ez neulhyis Sizi Gri ye unzoo,
caf	daja ni 'ink'ez ndet bughu t'ets'oninzun, 'i chah, 'o nus bugha
caf	hodoolhú'eh. 'En ts'un ye dézti, 'i nawhult'ah k'an 'et
caf	'ink'ez 'ilhuz wheni. 'Et ndoh honeh.
caf	Chilhkah ulhtus 'ink'ez Yak'usda bughunek nuhyudín'ai,
caf	Sulhutsinkah ndi yun k'ut whut'en nuhts'u hudutnik t'eh, khun
caf	teh nuhwhuba hócha gunih.
caf	Yak'usda didut 'udechoo nek'entsi' 'et huwa buk'ets'intsi'.
caf	Lhanah dune nana'ah 'en yun k'éhindel. 'Et huwa ndunt'ah 'aw
caf	Sizi Gri ndi yun k'ut buyust'e be nuséya chahudusnih. Ndan
caf	ndunt'ah, 'en dune nana'ah 'int'ah 'ink'ez Christ ch'a hudetni
caf	'Et whunts'ih ndunnah ndet t'ehonízun, 'et whunts'ih hukw'u
caf	na'a howu yáhalhtuk. 'Ink'ez nts'e na'a neyust'e hukwa' ninzun,
caf	'et whuz na'a zeh 'ants'i khunai ne'út'en, 'et whuz na'a
caf	buyust'e tinta' hiyulh'ih.
caf	'Et njan ndutni, “Si Alpha 'ink'ez Omega usdli. 'Udetsoo
caf	'ink'ez dek'elh'az, 'en 'ust'ah. Ndet whunilh'en dustl'us k'ut
caf	buk'e'ónges 'ink'ez skwúnlai 'o 'at nat Yak'usda ba
caf	'ilhunahuwúdulh, yun k'ut Asia húdelhts'i, 'en ndi dustl'us
caf	buts'un tl'ayónlelh. Ndi hubukeyah boozi 'int'ah: Ephesus,
caf	Smyrna, Pergamos, Thyatira, Sardis, Philadelphia, 'ink'ez
caf	“Et Keyah Thyatira dune Yak'usda ba 'ilhunahuwúdulh bulizas
caf	'en buts'un k'e'inges. Njan dudíni:
caf	'Aw chaník'uz chah aht'ah 'ink'ez 'aw chanízul chah 'aht'ah.
caf	'Ants'i nahzulyaz li'aht'ah. 'Et huwa suzek hoh n'un
caf	'Ink'ez 'aw 'ilhunuh soo cha'ildzooh ndi dustl'us yadáha'
caf	dutelhch'ulh, 'ink'ez yuk'uyatelhtuk k'us yuntelh'ilh. 'Aw
caf	nahiyóolhtelh ghait'ah, 'et huwa tube nasdutso.
caf	Ndet bulh tat dustl'us be lhídildze yuda' dutelhch'ul. Ndi bulh
caf	tanah usjiz 'et 'oozálhts'a 'ink'ez 'utni, “Anih,
caf	whunilh'en!” Whuz yuta'en 'ink'ez yeztli dulhk'us, 'i
caf	yutélh'en. Ndun yuk'usda, 'en bé ne'uldas, 'i bula k'ét
caf	'Et yaz ts'ih 'ilhunuh lizas yedoh hut'oh, 'et nalh'en, 'ink'ez
caf	soo 'ultus hoh njan ndutni, “Nuhwheni ndi yun k'ut delhúts'i,
caf	degha nus hoontsi' nuhts'u whékulh, degha nus hoontsi' nuhts'u
caf	whékulh, degha nus hoontsi' nuhts'u whékulh, ndi tanah lizas
caf	be ts'ujih, 'i be 'aw 'et hiye téjih 'et huwa!”
caf	'Ink'ez lizas bughu níya 'ink'ez 'udusni, “De' dustl'us
caf	sutl'ailhchoos.” 'Et 'usulhni, “Nah! Ilhchoot 'ink'ez
caf	í'alh! Mbut ba ts'ulki' tele, 'et whunts'ih nzek 'et honey
caf	Nye 'ulhna nus whunílh'en 'ink'ez dune nye'ildzun,
caf	T'eooninzun huba nilhdukw suli 'et huwa.”
caf	Ndunnah, 'en ts'ekoo bulh tinta' ut'ih chahílah,
caf	but'acha'ughésnai 'uhint'ah 'et huwa. 'En 'uhint'ah ndun
caf	sheepyaz nuya teh totsuk nuhínudelh. Dune tah 'uhooket
caf	'uhint'ah. Yak'usda 'ink'ez busheepyaz, Sizi hiyúlhni, 'en huba
caf	'udechoo bube'ildzun hinli.
caf	'Et ndunnah dinah khunai usjiz, hubutah 'i lhuk'i skwúnlai 'o
caf	'at nankoh lhests'ai, gold unli, 'i Yak'usda 'ilhuz 'ink'ez
caf	'ilhuz wheni khuna, ye húnilch'oh, 'i be dezbun, 'i lizas
caf	skwúnlai 'o 'at nanah hubutainínla.
caf	'Ink'ez ndus de yak'uz ts'ih 'indloo tsan nincha cho, 'i dune
caf	k'ut naílhtan. 'Ilhuk'i 'indloo tsan 100 lbs 'et 'uldaz. Ndi
caf	'indloo tsan be óonujut k'et 'i bugha dune Yak'usda hiye duyih.
caf	Ndi yun k'ut hubudayi cho chah hiyulh tinta' ut'ih inle.
caf	Nyo hoolhtus keyah whuti,
caf	Nela be ts'ujun, 'i 'ujun chah, buzek whé hiye ujun
caf	'Et ndun tl'ughus cho khunai k'una'a nulget, ndun 'uda
caf	whútl'ughus, 'en netsudule hiyúlhni 'ink'ez Satan chah
caf	hiyúlhni. 'En yílhchoot 'ink'ez 1,000 naooduzuk 'et wheni
caf	'Et sih doo chah whunduna'oolhdzai. 'I, 144 cubits huyulhni.
caf	Dune whunduna'oolhdzih, whuz na'a lizas whunduna'oolhdzai.
caf	Ndun ndi 'i nuhwhudáni, 'en 'utni, “Alha 'aw 'et nilhdukw
caf	whuz de úsyalh!” 'Et ndoh honeh! NeMoodihti Sizi, whuz na'a
