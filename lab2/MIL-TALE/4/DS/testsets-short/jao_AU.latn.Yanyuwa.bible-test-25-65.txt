jao	Jinangu wuka alunga liyi-raangaji liyikiliyi-arduwu ki-Jikaba.
jao	Kalu-arri jabungka nalarrku likili-ardu, nya-mangaji yalkuyi
jao	Jujiba alu likili-baba, rrankurri-arduwujara wu-Bila kulu
jao	rrankirri-arduwujara wu-Jilba, kalu-arri jabungka, kalu-arri
jao	namba yukumantharra jibi marda yukularri yiku ki-malbuwu
jao	nyuwalunganyu-biyiyu. Namba kalu-wardima awara linji-mangaji
jao	linjikulinji-babalu ki-Jujiba kulu kili-nu nyiki-biyi alunga
jao	Kalu-lhuwarri nguthundiya likili-baba ki-Jujiba, nguthundiya
jao	kalu-lhuwarri bajinju Jikim naluyirdi jibiyu baki yukularriyu,
jao	kalu-yukuma jibi wiji yiku nyuwalunga-biyiyu. Kala-ka bajinju
jao	wujurlu nyamba-wudurrumarithawu ngaliwa ka-arri wambu
jao	nya-mangaji Jujiba, wambu kawula-arri nyiki-biyi baji Yiburun.
jao	Kulu ka-arri mili alunga, “Barni-ramantha marda
jao	barni-wurrubantha yilirri nyikungu. Winarrku rru-yibarraya
jao	wajkaliya lawarra baji munjimunji ngala barni-ramantha.” Minja
jao	ka-wukanyi nganinya alunga ngala minja kumba-wukanyi na-wurdu,
jao	“Baku karna-lhungkumala nyangathi-anyira, karna-rdumala
jao	kariwajka nakari lawarra. Baku ka-wanila wunyathalu yilalu,
jao	karni-jala yamulu yilalu.”
jao	Kulu kalu-wani ngamaliya barra bawuji yilalu ki-malbungku
jao	ki-Jikaba naluyirdi jumbalawu yiku ki-Jujiba. Kalu-wingka
jao	bajinju yilalu, kulu kalu-mirnima nya-mangaji jumbala
jao	nyuwalunga-biyiyu, kulu kalu-warndima yiku, “Biyi! Ngandarra
jao	jinangu jumbala yilirriwiji kanu-nirri wumbiji? Jinangu nyikungu
jao	Ngala yiwa Jujiba, kumba-ngarrarnma anku, ka-wukanyi anku,
jao	“Ngabiyarra! Waraba karni-biyarru walkurr yindaa kangka
jao	karnili-yibarra jabungka marnaji yiwa nyungkinku-wangu.
jao	Karnili-yibarra ngarna wirdi marnaji ki-awarawu wiji.
jao	ngala ngarna, karnamba-ngarrarnma yiku kulu karnamba-yiwa yiku,
jao	karna-wardanka. Kulu kilu-murdirri barra jinangu jumbala,
jao	kila-nda ngathangka kulu kiya-wuluma winkandu.”
jao	Kulu baji barra, wundururra barra, kawula-mawuranga awara,
jao	rri-ja jawinawujara yiku ki-king. Kawula-mawuranga awara
jao	ruthuruthu yiku nyuwarrkulu baki yiku nyuwarrkulu.
jao	kangka winarrku karakarra kamalu-rduma nakaringu
jao	nyungku-nganunga ki-awarala, nganunga liyi-wuluwu liyi-Yiburu,
jao	kulu karnala-ka marnajinju. Kulu mili winarrku barra
jao	karnilu-yibarra rdirrirrantha arndaarnda winarrku, kurdardi
jao	karna-wardimanma awara. Nganinya kanhi-nala yiku ki-king,
jao	Ka-arri Jujiba arndaarnda bajingulaji, kanymarda lhabayi ka-arri
jao	arndaarnda. Kulu bajingu barra kilu-mawuranga ki-king awara.
jao	Karnila-kala na-ja na-wulangi na-walkurra, karnalu-wundarrba
jao	na-wulangi narnu-wini Nayil. Kumba-mawuranga alarrinjarra
jao	nungku-ja nungku-wulanginda.
jao	Kulu katharra-mawuranga awara, ngatharra barra bajingulaji
jao	wundururra. Kilu-mawuranga ruthuruthu yiku baki ngarna
jao	karna-mawuranga ruthuruthu ngatha, nya-mangajiwuthu kanymarda
jao	yunduyundumanthawu awara ngatharranga.
jao	kulu nyala bajanda a-mangaji a-ngurlingurli a-kawurna. Kulu
jao	bajingu karna-lhuwarri nakaringu walkurrngu.
jao	Kalu-murdirrila barra bajarnaji wumba ku-yirdardi kurdandu
jao	ma-ngarra, wudurru jakarda ka-arri, kalu-murdirrila, kangka
jao	ngulakari ka-nmala wirndajku...i awara, wirndajku, bardabarda
jao	ki-wudurruwu, ruku awara narnu-wardi alunga.
jao	Ka-nmala wirdi lukuluku ki-barrawula ngalangantharra awara
jao	ki-mayangka Yijiba wiji,” nganinya ka-arri.
jao	Kulu baji barra ka-arri Jujiba yurrngumantha kulu
jao	kumba-kajakajama kanymarda yiku, mayaniwujara,
jao	rrankirri-arduwujara wu-Ajinada. Kawula-yanjarri baji ngaliwa
jao	Kulu jinangu nyarrku Binjamin kulu Jujiba, rri-ja barra
jao	kanymarda kawulamba-mirnirri rra-arrkula rrawulangarra-wibi.
jao	Ka-arri barra jinangu Binjamin wambu nyiki-biyila kangka
jao	ka-wardirri na-wurdu malbu barra Jikaba, nungka ka-wardirrinjima
jao	awara yiku ki-buringku, yiwa kurdardi waninjawu kariya, kulu
jao	kurdardi barra kili-janma aluwa jinangu ngulakaringu, ngala
jao	nalarrku li-wirdi kalili-ja bajinju Yijiba angula.
jao	Namba nya-mangaji nyirrunga-anyira ka-wingkala marnajinju, kulu
jao	kirrirna-lhaala barra yirru li-yabi, yurlurr wukanyinjawu kalngi
jao	wuka. Namba kurdardi ka-wingkarru, kulu bajingarna barra
jao	karna-lhaala yirru li-wardi, kirru-warndimanji. Nganinya
jao	kirrirna-lhaala wayi barra yirru. Kulu jirrirni-nanji kalngiya,
jao	kurdardi kirru-lhuwarriyu marnajingu, kirra-nmanthanama wambu
jao	marnaji namba kurdardi ka-wingkarru marnajinju nyirrunga-anyira.
jao	Kalila-nykarri baji nyamba-wukanyinjarra, ka-wirnirri nakaringu
jao	aluwa, ka-wingka nyamba-rarrinjarra kangka li-ja likili-baba
jao	wurrbi. Namba kumba-lumbuma na-wurdu kulu mili ka-wani aluwalu
jao	barra bajinju wukanyinjalu. Kulu kilu-ruthuruthuma ambuliyalu
jao	Jimiyan, nya-mangaji wirdi ngulakari yilaa ki-Rubin,
jao	kilu-ruthuruthuma, kulu kalili-jirrinyma li-mangaji likungu
jao	li-jawina kalu-rdirrirra jinangu barra Jimiyan ngalalu
jao	nganambaji nalarrku likili-baba nyala wunkanantharra. Kulu
jao	kalu-lhuwarri barra nakaringu yilaa, alu wiji likili-baba.
jao	Kulu namba kirru-wanila mili marnajinju, kirra-kala nya-mangaji
jao	buri nyirrunga-anyira yirruwa, barni-murdirrinja karna-ngayamala
jao	barra yirrunga kulu karna-yabirrila yirrunga ngarna-wurdu,
jao	kirrirna-lhaala barra yirru karnirri-nu kalngi wuka, kurdardi
jao	li-yinjatha yirru. Kulu ngulakari barra karni-nma
jao	nyirrunga-baba, kulu kirru-wanila yankumantharra nya-mangaji,
jao	marda kirrirna-ngundarra barra ma-ngarra barra yurrulu,’
jao	nganinya barra ka-wukanyi barra nganunga.” Kalu-arri nganinya
jao	yiku nyuwalunga-biyiyu ki-Jikaba.
jao	Kulu malbu Yijrayil, ka-wukanyi alunga, “Ngala ngalhiyu
jao	kirri-nu, ngalhiyu, jinangu nyirrunga-anyira?
jao	Jarnirru-wardimanji mili ngarna-wurdu.”
jao	Kulu ki-Jujiba, ngaliwa kila-kala Binjamin aluwa, kulu
jao	ka-wukanyi nyuwiku ki-jawinawu ki-wirdiyu, “Linya-kaya li-ja
jao	li-wulu nyungku-ngatha ki-barrawula kangka
jao	kambalamba-wudurrumala mukunjarna, baji darrkirla awara, kangka
jao	wirndajku barra. Nya-ramaya buluki kulu wubalubaya
jao	na-warnnyibirri ngambalanga!”
jao	Kulu ngulakari barra, Jujiba ka-wingka bajinju, kulu kalu-wingka
jao	barra arndaarndalu, kala-ka barra nya-mangaji barra
jao	yumbulyumbumantha ngundayawu yiku. Kulu kala-nba wajkaliya
jao	Kulu jinangu, nya-mangaji banikin marringaya nya-ngatha,
jao	ma-jakarda ma-mani karna-ngunda bayimanthawu nya-mangaji,
jao	nya-yibarraya nyuwu-mangaji yilaa ki-buyiyu rrungkiku
jao	rru-bayikila nungkandu-mulungka!” Kulu nganambaji barra
jao	kilu-yibarra ma-mangaji barranamba ma-kingkirra alunga,
jao	kilu-yibalyibarra...i, wiji kilu-wayatha awara alunga.
jao	Kulu ambuliyalu ki-wirdiyu ka-yarrba barra nya-mangaji jawina,
jao	karrila-kala a-bayiki barra arndaarnda, kurdardi. Kulu
jao	nyuwu-mangaji mili ngulakaringu nyiki-anyirawu ka-lhanka,
jao	karrila-kala. Kurdardi yiku. Kulu mili yurrulu kiwa-lhankalarra
jao	rrungkalunga rru-bayikila nuwalarrkulu. Kurdardi
jao	kilu-wakaramanma. Kulu ngulakari barra ki-buriyu ki-Binjamin
jao	rrikungu a-birndawara, karrili-nma nanda-mulu, ka-lhanka
jao	arndaarnda, kila-kala marniwa barra, wakara nya-mangaji banikin.
jao	“Yiya! Marniwa barra nya-mangaji! Marniwa nya-mangaji banikin
jao	Kulu kaninyamba-ngarriinyma, ‘Kurdardi nya-mangaji yalkuyi
jao	kila-ndarru nyiki-biyi. Namba ka-lhuwarrinjima, kila-ndayima,
jao	kulu kumba-mirranjima nyiki-biyi.’
jao	“Wirdi, kirna-barlirra! Ngarna karna-nmala marnaji jawina
jao	nyinku ngala nya-mangaji yalkuyi nyi-jaya aluwa
jao	linjikulinji-babala, ngala karna-nmala yiku marnaji.
jao	“Yarlajka rru-waniya wunyathalu yilalu! Nyirri-naya ngandarra
jao	ja-arrinji awara marnaji! Nyirri-naya wunyatha ngatha,
jao	marningarna ngarna Jujiba, jarnini marnaji wirdi ki-awarala
jao	Yijiba. Karnili-yibarra ki-Yijandu ki-Kud wirdi nyuwu-ja
jao	ki-awarawu marnaji Yijiba. Kulu nyirri-naya ka-wingkala
jao	marnajinju ngathangkalu, wingkayawu marnajinju yarlajka.
jao	Kulu linyi-naya jalirni-jirrinymanji mili, nyala-kaya wilbarra
jao	aluwa nakaringu marnajingu Yijiba, liyalungaliyi-ardubirriyu,
jao	kulu liyalungaliyi-nhanawawu kulu marda nyuwirrunga-biyiyu.
jao	Lu-wingkaya aluwa marnajinju.
jao	“Nyangathi-ardu Jujiba, bajiwa ngatha lhungku,” nganinya
jao	ka-arri. “Ka-yabirri barra ngatha awara. Karna-wingkala barra
jao	nganthalu yiku ngalingarna lhungku,” ka-arri nganinya bawuji.
jao	Li-ja barra likili-murima ki-Jikaba marda, likili-ardu
jao	ki-Libayi: jina wirdi Kirijun, kulu ngulakari yilaa Kuwatha,
jao	kulu ngulakari yilaa Mirari, li-ja barra likili-ardu ki-Libayi.
jao	Jina barra nyiki-murima ki-Jikaba, nyiki-ardu ki-Dana, jina
jao	Yujima. Kulu li-ja barra likili-murima ki-Jikaba, likili-ardu
jao	ki-Nabaduli: jina wirdi Jajil, kulu ngulakari yilaa Kuni, kulu
jao	ngulakari yilaa Jijira, kulu ngulakari yilaa Jilima bawuji.
jao	Li-ja barra wiji likungu barra ki-Jikaba nakaringu andaa wu-Bila
jao	barra, a-mangaji a-jawina wumba ki-Liban kayilu-ngunda
jao	rruwikurru-arduwu wu-Rijil, li-ja barra nakaringu andaa wu-Bila,
jao	Kulu bajingu barra kalila-ka ki-Jujiba, kalila-ka nyiki-biyi
jao	baki likili-baba yilalu, nganthalu king. Kulu yiwa barra
jao	yiwalumba ka-wingka ambirriju arndaarndalu barra. Ka-wukanyi
jao	barra yiku ki-king, kalili-nu yiku likili-nganji barra, nganinya
jao	ka-arri; “Wirdi! Wunyatha kulu alu lingathili-baba,
jao	kalu-wingka karakarra nakaringu Kinin. Kala-ka marda aluwa
jao	nyalunga jibi kulu buluki kulu yukularri kulu yumbulyumbumantha
jao	bawuji nyalunga. Kulu kalu-yibanda bajalu Kujin,” nganinya
jao	Kulu nyungku-ja barra ki-Jujiba, kalila-ka likili-nganji kulu
jao	nyiki-biyi nguthundiya bajinju barra ki-awaralu Kujin, Kujin
jao	marda Ramiji na-wini, kanymarda. Kalilu-ngunda awara,
jao	nya-mangaji barra nguthundu, marringaya alunga nuwalarrkulu
jao	liyi-jibiya Kujin, kalngiya marringaya barrawumba kili-jirrinyma
jao	ki-king. Kulu marda yiwa barra ka-arri baji aluwa
jao	yabilyabimantharra awara alunga barra na-alanji, alu anmanthawu
jao	Kulu alu barra li-jibiya baji Yijiba li-wulu wiji, kalu-arri
jao	li-jawina yiku ki-king, li-mangaji lukuluku nyungku-mangaji
jao	ki-awarala, likungu barra kalu-arri winarrku.
jao	Kulu yurrulu mili ka-wukanyi Jikaba yiku, “Kawa kajakaja!
jao	Nyamba-yibarraya nda-marliji ngathangka rarrama, kulu nganambaji
jao	barra nganhi-naya!” Kulu Jujiba, kumba-yibarra na-marliji,
jao	mili yurrulu barra ka-wukanyi yiku, yiwa waninjangumanthawu
jao	barra bajinju nyungkiku ki-awaralu Kinin. Kulu Jikaba,
jao	ka-yabirri na-wurdu yiku, kulu kilu-barlirra ankaya Yijan Kud
jao	yabimanthawu awara yiku nganinya, ka-arri baji, mududu barra,
jao	Baki nalarrku kalu-wingkalwingka aluwa naluyirdi ki-wilbarrawu
jao	kulu ki-wawiyu, alu wiji nalu-rarrawumba kalu-lhuwalhuwarri...i
jao	Ngala Jujiba, ka-arri alunga, “Barni-wardankaya rra-nmaya!
jao	Kurdardi Kud ngarna, ramanthawu yirrunga wirangu
jao	nuwarnu-wardiyu, kurdardi.
jao	Kalu-arri baji baki malbu kumba-minmirra kulu kumba-mirra.
jao	Kanda-arri andalumba a-Niyumi nandayirdi ankirri-arduwujaranguwu.
jao	Kulu a-Niyumi kanda-wukanyi anku wu-Rutha, “Yuwarni, bawuji
jao	rra-kayibanthangathangkalu barra, janda-lhuwarrinji a-ja,
jao	yinkurra-milkamba, janda-waninji aluwalu linjankulinji-nganjilu
jao	kulu jingkanku yi-yijandu. Marda yinda, bawuji waniya andaa!”
jao	Baki kanda-wingka, karrandi-ja barra wu-Niyumi nambiwuthu kulu
jao	a-Rutha kanda-wingka minja bajinju nyungku-mangaji ki-awaralu,
jao	nya-mangaji badiki baji ka-arri wumba nya-mangaji
jao	kalu-yirdardinjangundayaninya, ma-ngabiya ma-bali baji.
jao	Nya-mangaji awara badiki niwarrku nyikungu ka-arri
jao	ki-mirningiyawu na-wini Buwaj, nyiki-nganji ki-Yilimilika
jao	nya-mangaji. Kulu kanda-arri barra baji, bawuji jabungka
jao	kanda-wingkayaninya ngulakari aluwa mujinjarra namba nuwarrku
jao	wumba kala-ndayaninya. Kiwa-nbayaninya nakaringu aluwa ngalalu
jao	rdumantharra, ngalanda ngulakari kanda-wingka rdulurdumantharra.
jao	Kanumba-ngarninyma a-Rutha, “Kirna-barlirra ngabinya, nya-yabi
jao	jimu ngatha, janha-yabimanjimu ngarna-wurdu. Yinda barra
jao	nya-walkurrawala, ja-wukanyinjimu ngatha narnu-yabi barra
jao	ngalingarna marnajingarna a-nganji, minja a-buyi. Kurdardi
jao	karnima a-jibiya marnaji yinkurra-nganji barramarni li-ja
jao	li-jawina linkungu, kurdardi, ngala minja ngarna a-nganji
jao	a-buyi, ngala ja-wukanyinjimu ngatha yabimantharra,
jao	janha-yabiman jimu ngarna-wurdu, kirna-barlirra,” kanda-arri
jao	A-Niyumi kanda-wukanyi anku, “Yiya, a-kayibanthangathangkalu,
jao	narnu-yabi nganinya jimu jabungka, aluwa nungkalarrku
jao	linji-yibuwunyarrala jabungka ki-badikila nyikungu ki-Buwaj.
jao	Barni-wingkaya nungkalarrku nambiwuthu, kangka
jao	kirnalu-wardimanma linji-wulungku nungkalarrku.”
jao	Bawuji barra ka-wukalukanyi nganinya barra anku,
jao	“Jarna-yalbanganji ankaya, ki-Wirdiwalangu
jao	kirnilu-mirlirlmirlirlmala, ngabiyarra. Yinda a-marringaya.
jao	Barranamba ka-arrinyu anku wu-Niyumi kulu marninda barra
jao	ka-wingkanhu ngathangkalu, ngarna malbu, yinda barra
jao	yabimanthawu awara wakulamba alunga liyinganungaliyi-nganjingku,
jao	kalngiya rra-marringaya marninda. Waraba mili ka-wingkanma
jao	winkandu nganthiwuthu linji-jakardalu linji-yumbuwarralu,
jao	yalbanganthalu yinda alinda arrinjawu aluwa, kurdardi
jao	ka-wingkanma yilalu ki-arrkulangku aluwa, kurdardi. Ka-wingkanhu
jao	ngathangkalu, ngarna kangka nyawulanga-nganji kalngi
jao	rriyi-mangaji wumba ka-nmanhu wulaa wu-Niyumi
jao	rrankirri-arduwujara, kalngi a-marringaya yinda. Ki-Wirdiwalangu
jao	barra kirnilu-yabimala,” nganinya ka-arri Buwaj anku wu-Rutha.
jao	Bawuji barra Buwaj ka-wingka ankaya barra bajinju barra
jao	nyungku-ja ki-walkurrangku ki-barrawulu Bidiliyima, alu
jao	nyamba-wukanyinjawu barra ki-awarawu baki rruwu-mangaji barra
jao	wu-nhanawayawu wu-Rutha. Barra baji ka-ngalba nungkarnu-mulungka
jao	ki-barrawula, kulu li-mangaji nalarrku li-wurrirri li-wulu,
jao	kalu-wingka bajinju, kalu-yibanda baji, alu nyamba-wukanyinjawu
jao	marnarnaji narnu-yuwa. Ka-wingka bajinju Buwaj, kulu ka-yibanda.
jao	Nyarrku mili nyiki-baba ki-Buwaj, nya-mangaji wumba karrili-nu
jao	a-Rutha yiku, ka-wingka bajinju. Bawuj ka-wajba yiku,
jao	“Ngabinya! Kawa wingkaya marnajinju mingkiyalu!” Ka-wingka
jao	Ngala li-mangaji li-wurrirri li-wulu mingkiya kalu-arri
jao	nykarrinjarra, kulu nalarrku wumba kalu-arri minja baji
jao	mingkilmingkiya, kalu-ngayama bawuji wakulamba. “Marninganu
jao	nganinya nykarrinjarra.” Baki kalu-arri mili yiku barra
jao	nganinya, “Bawuji barra janu-wukanyinji ankaya yiku
jao	ki-Wirdiwalangu, kayilu-yabimala rinku-wangu,
jao	kanumba-kulhakulhamala barranamba linkili-ardu kala-nmala
jao	barranamba wu-Rijil kalu-arri, kanumba-kulhakulhama baki a-Liya,
jao	li-jakarda marda baki Jikaba nyalunga-biyi, kalu-arri li-jakarda
jao	likili-ardu, nganinya barra, nganambaji kanumba-kulhakulhamala
jao	marda rinku-wangu. Janu-wukanyinji yiku ki-Wirdiwalangu mili,
jao	yinda anmanthawu mili yurrulu danyawiji aluwa linji-wulungka
jao	linji-Yiburatha, baki yinda yabiwiji wurrbingu marnaji
jao	Ka-wukanyi Jijaj wulanga, “Wambu wandi arlku! Kawa!
jao	Nganhimbala-wandarra ngarna! Kimbala-rdumanthaninya arlku
jao	ambuliyalu; bawuji barra kimbil irna-yangamala rdumanthawu
jao	Kulu kalu-ruwama yiku wakulamba, kulu alulumba
jao	kalinyamba-yalbanga, “Ngani baji jina mirningiya, ngani? Namba
jao	ja-wukanyinji ki-wabudawu marda ki-lhambijiyu kulu jiwa-binji
jao	yiku; jila-yngkarrinji arrkulamantharra.” Bawuji barra.
jao	Kulu kilu-yalbanga jababa, “Barni-jantha nganunga nyungkarrku
jao	ki-awaralu; wambu marnaji kana-ma.”
jao	Ka-arri Jijaj, “Waraba barra. Ka-lhuwarrila aluwalu
jao	linjinkulinji-nganjinyu, kal inyi-nala, ‘Karna-arri murdu,
jao	wardimbangu ngawulu mankanda ngathangka karna-arri ambuliyalu
jao	ngala ka-wingka ngathangkalu jababa Jijaj, kilu-jujunyma ngawulu
jao	jakarda nakari mankanda ngathangka; bawuji barra, yamulu jarnini
jao	lingi barra’; nganinya kalinyi-nala linkili-nganji.”
jao	Kumba-ngarninyma alunga Jijaj, “Lirru-ngundarra ma-ngarra
jao	nyamba-wudurrumanthawu!” Kalu-arri yiku, “Nganu barra,
jao	kanu-wingkala rdumanthalu ma-ngarra alunga? Marnalu li-jakarda
jao	li-wulu, li-mijimbangu, kulu ma-jakarda ma-mani rdumanthawu
jao	ma-burlurlu alunga, ma-kijululu nu-miji, waraba nganuwa kuwima
jao	nu-rarrawumba, ku-kularrkularr nganuwa juwini.”
jao	ngabaya nya-mangaji, kalu-wardanka kurdandu barra.
jao	Bawuji barra kalu-lhakanba karanka ki-jayngkaa; ka-wukanyi
jao	alunga Jijaj, “Barni-wukanyinja ngatha rra-nmaya!
jao	Barni-wukanyinja nganunga Mujij wula Yilaja; mirningiya ngarna
jao	karankangu; baku karnalu-ramala, kurdan karna-nmala ngabangaku;
jao	baku barra karna-walanymala lhungku; bawuji barra ngatha
jao	kirru-wukanyila ngalingarna lhungku.”
jao	Ka-arri Jijaj yiku, “Ngalhiyu ka-wukanyinyu ngatha ‘Namba
jao	yinda wunungu?’ Jarnini wunungu yabimanthawu, kalngiya
jao	wunungu. Namba kirnila-yngkarrinjima kurdandu ki-arrkulangku,
jao	namba kila-kanjima wuka ngatha, kulu jarnini wunungu
jao	marakamanthawu nya-mangaji”, nganinya ka-arri.
jao	Kili-nma jumbal a lhangka nya-mangaji kilu-walima wajkaliya,
jao	ka-alarri yarlayka, ka-wingka yilalu ki-Jijaj.
jao	ki-yirrikirrila wukungka Jijaj; bajalu nalarrku lu-wulu,
jao	kalu-yibarra jumbala alunga wajkaliya yabayabala ambirriju
jao	ki-jababawu; mili nalarrku li-wulu, kalu-ma wurnda na-yala,
jao	wanjirriji kalu-yibarra wajkaliya yabayabala; nganinya
jao	kalu-yibarra yabimanthawu awara yiku kangka kalinyamba-riyarraba
jao	Kala-yngkarri Jijaj wukanyinjarra baji arndaarnda,
jao	kalinyamba-wukanyi, “Ngandarra kambala-ramala yundulu
jao	nya-mangaji, ngandarra?” Nganinya kal inyamba-wukanyi
jao	ramanthawu Jijaj, kalu-wardanka yiku kangka kala-yngkarri jababa
jao	linji-wulungku, waraba kalala-yngkarr inma li-wirdiwalangu,
jao	Jijaj kala-yngkarri, kulu kalu-wardanka yiku li-mangaji
jao	li-wirdiwalangu, kal inyamba-wukanyi ramanthawu yiwa.
jao	Baji li-wirdiwalangu, nalarrku li-wirdiwalangu nyuwiku
jao	ki-barrawuwu wunyathawu marda nalarrku li-wirdiwalangu kalu-mil
jao	irdimanthaninya li-wulu nuwarnalunga, alu barra, li-wirdiwalangu
jao	wayathantharra, kal inyamba-wukanyi lhawumanthawu yiku, alulumba
jao	kalu-arri, “Yiwa barra, kalilu-marakama nalarrku ngala waraba
jao	kumba-marakamanjima, waraba yiwa barra. Kalu-wukanyi li-wulu,
jao	‘Yiwa barra Kurayij, yiwa barra kalili-nu ki-Kada janthawu’,
jao	kalu-wukanyi li-wulu, ‘Yiwa barra wirdiwalangu kinga alunga
jao	liyikul iyi-nganjingku ki-Yijriyil ki-wankalawu’, nganinya
jao	42-43 Nambiwa waka barrawula mirningiya, na-wini Jajiba, jibiya
jao	Arimathiya nya-mangaji, ka-arri wirdi alunga liyi-wuluwu
jao	liyi-Juwu baji Jirrujalima, yabiwiji alunga, marda nya-mangaji
jao	ka-arri yukumantharra barra yiku ki-Kada anmanthawu wirdiwalangu
jao	kinga alunga liyi-wuluwu, yiwa barra Jajiba. Kumba-wukanyi
jao	na-wurdu, “Ngabungabu awara marniwa kulu rikarrarikarra
jao	Jarirdi, kambala-thala kurdukurdula; karna-nmala ngarra;
jao	karna-wingkayani yilalu ki-wirdiwalangu ki-Bilada,
jao	karna-yalbanga rdumanthawu ngabangaku nyala bajiwa
jao	ki-wurndaa”, nganinya ka-arri nya-mangaji Jajiba.
jao	Kalu-walanyma nungku-ajinjala, kalu-wuluma bajingu kangka
jao	kalu-wardirri nalu-wurdu; kalu-arrkama nalu-manka;
jao	barni-wukanyinja kalu-arri kangka kalu-wardanka; kurdardi
jao	kalali-nanma nalarrku, alulumba kalu-laa awara; bawuji.
jao	A-bardibardi jandini; ngalanda a-yalkuyi waraba danda-rdumanma
jao	bardarda, kulu kanda-bardibardirri, ngala kawul ilu-ngunda
jao	bardarda ki-Kada wula nyanki-wangu, bajiwa nya-mangaji bardarda
jao	wurdula andaa. Wirdiwalangu barra Kada, wunungu, waraba
jao	barlkibarlki yiwa, yiwa wirdiwalangu, kalngiya barra wunungu
jao	Kulu karanka ka-lhakanba jawina yiku ki-Kada, kala-kala baji,
jao	kulu na-rlangan karnu-mirnngarri nakaringu ankangu ki-Kada,
jao	karnu-mirnngarri lukuluku aluwa, kalu-wardanka kurdandu yiku.
jao	Kulu li-mangaji, nakalu-yukumanthaninya jibi, kalu-wani
jao	ki-awaralu nyungkalunga, kalinyamba-wukanyi, “Marringaya barra
jao	jiwini Kada, wirdiwalangu jiwini, kilija jawina nyikungu
jao	nanthawu ngambalanga ki-bardardawu; kambala-kala bardarda;
jao	ka-wukanyi ngambalanga kalngi wuka Kada, jiwini wirdiwalangu
jao	barra, marringaya”, nganinya kalu-arri.
jao	Kawulilu-yalbanga, “Ngalhiyu kimbala-yarrba ngatha, ngalhiyu?
jao	Jina barrawu nyikungu wunyathawu, wunyathawu ngatha; yabingala
jao	karna-arri marnaji. Ngalhiyu yimbala rri-manji ngatha karna-arri
jao	wambu marnaji, ngalhiyu?”
jao	Kulu baku li-mbangu li-wulu, li-jibiya, lukuluku ki-mayangka
jao	ki-awarala Judiya, kalinyamba-wukalukanyinjaninya yiku ki-Jijaj
jao	li-mangaji wayathantharra, kalu-arri, “Wunungu nya-mangaji
jao	Jijaj, ja-wukanyinji wuka wunyathawu, kili-ja ngambalalu
jao	Ngalalu kalinyamba-darlbirra baji li-jawina liyiku,
jao	kalu-yalbanga, “Wirdi, nyala marnalu li-ja li-nganji
jao	nyungku-ja ki-mayangka, li-ja li-wirdi nganunga, nganu li-Juwu
jao	likili-nganji ki-wankalawu ki-Yijriyil. Nganthimbala
jao	kilinya-jujunymala li-mangaji, kulu nganu barra li-Juwu
jao	nganulumba, waraba alunga nuwalarrkulu? Nganthimbala kal
jao	inya-jujunymala? Nganthimbala yinda wirdi nganunga? Nungka
jao	kulu na-ngawulu ki-Yijanku ki-Kada, marringaya. Ki-Kada,
jao	kilu-lhungkuma Jijaj wumba ngabangaku ka-arri. Bajingu ngarabala
jao	kambala-lhaa yiwa nyiki-ardu kalngiya wunungu, yabi, nya-mangaji
jao	Jijaj Kurayij, ngambalanga Wirdiwalangu.
jao	Kangka karnilu-maramarama Wunyathalu, ngarna wukanyinjawu alunga
jao	liyi-wuluwu liyi-jakardawu, alu nykarrinjawu Wirdiwalangu Jijaj,
jao	Karnilu-yibarra milirdimanthawu li-wulu, nalarrku li-wulu
jao	li-Kurika baki nalarrku li-nganji, nalarrku wumba jalini
jao	li-mirdan ki-awarawu baki nalarrku wumba jalini li-manji
jao	Jalinyamba-wukanyinji, “Ngambala li-mirdan,” ngala kurdardi,
jao	li-manji jalini li-yakayaka ki-awarawu, jalu-yakayakirrinji.
jao	Li-mangaji, kurdardi kalima lingi, li-yakayaka jalini. Namba
jao	jalalu-warrangkayi kulu kurdardi kalima nganinya ngulakari,
jao	minja jalalu-warrangkayi winarrku. Kurdardi
jao	kalalu-manmarralanganj ima lalungali-nganji, kurdardi
jao	kalu-rarrinjima alunga nalu-wurdu, nganinya jalini
jao	li-wardimbangu, wurluburlu nalu-wurdu nuwarnu-wardiyu li-mangaji.
jao	Ngala Kada, ka-wardirrila na-wurdu alunga, ka-yinjathirrila
jao	alunga wirangu narnu-wardi narnalunga. Kurdardi
jao	kumba-riyarrabarru alunga ngala ka-yinjathirrila na-wurdu alunga
jao	nuwarnu-wardiyu wakulamba.
jao	Bawuji barra kulu Kada, nganinya ka-nmala alunga liyi-wuluwu
jao	wiji barra, baku ngaliwa kilu-maramaramala Jijaj Kurayij, yiwa
jao	ruthuruthumanthawu li-wulu, ruthuruthumanthawu li-mbangu wumba
jao	jalini li-yabi barra nalu-wurdu nyamba-nykalanykarrinjarra
jao	barra, mili li-mbangu nalarrku barra wumba jalini li-wardi
jao	nyamba-nykalanykarrinjarra barra nalu-wurdu barra. Na-ja barra
jao	narnu-yabi wumba jalili-nanji li-wulu.
jao	Li-mangaji barra li-winkanda, kurdardi kalima li-rduwarra, ngala
jao	minja kala-nykarrinjima Kada nalu-wurdu, li-mangaji
jao	kalala-nganjima nungkalarrku, “Li-mangaji li-marringaya
jao	jalu-ngayangayarrinji yiku ki-Kada.” Ngala yirru,
jao	jirrala-nganji yirru li-rduwarra, bajarnu yirruwa narnu-yuwa
jao	ki-Mujij balirrantha, jirrala-nganji yirru ngajbirrinjawu
jao	nuwu-mangaji, “Li-mangaji li-wardimbangu! Jalu-ngajbirrinji
jao	nuwarnu-yuwawu ki-Mujij.”
jao	Nganu yamulu. Nganu-wardimanthani awara, yabimanthawu awara yiku
jao	Jalini li-mirdan barra yinjathirrinjawu marda wardimanthawu
jao	awara ngala li-manji jalini wunthanbayawu, li-manji nmanthawu
jao	Ngaliwa kili-ja nyiki-ardu nganinya ki-Kada, nyamba-mirranthalu
jao	nuwarnu-wardiyu, kulu jambalini mirdan yiku, yiwa yurlurr
jao	yurrngumantha. Ka-arri yurlurr alunga ridinja ngaliwa aliyaliya
jao	kalilu-ramanma wirangu narnu-wardi narnalunga, kangka ngulakari
jao	kumba-mirra nyiki-ardu nuwarnu-wardiyu nuwarnalunga, alunga
jao	liyi-wankalawu marda kumba-mirra.
jao	Nganinya kilu-yibarra ki-wukangka nyikungu ki-arrkulangku,
jao	Jirrirna-linginmanji barra, kilu-yibarra Yiburama nmanthawu
jao	barranamba yurlurr yiku ki-Kada ngaliwa aliyaliya rduwarra
jao	nyamangaji, aliyaliya rduwarra.
jao	Kulu Kada, namba ka-wukanyi jinangu wuka, kalngiya nganinya
jao	kilu-ngundarra, kalngiya nganinya kilu-ngundarra awara
jao	ngambalanga. Ki-Kada kilu-ngundarra awara ngambalanga wumba
jao	jambalini li-jawina nuwarnu-yuwawu ki-Mujij kulu
jao	jambalamba-yibarranji ngambala-wurdu yilaa ki-Kada. Marda
jao	kilu-ngundarra awara alunga liyi-mbangu wumba kurdardi aluwa
jao	narnu-yuwa ki-Mujij ngala minja jalinyamba-yibarranji nalu-wurdu
jao	yilaa. Kalilu-ngundarra awara ngambalanga wiji kangka ngambala
jao	wiji jambala-wandayi Yiburama, jambalamba-yibarranj i
jao	ngambala-wurdu yilaa ki-Kada barranamba Yiburama ka-arri,
jao	jambala-wandayi barranamba li-ardubirri jalu-wandayi
jao	nyalunga-biyi, nganinya barra Yiburama barranamba
jao	nyangambalanga-biyi, kangka ngambala ngulakari
jao	jambalamba-yibarranji ngambala-wurdu yilaa ki-Jijaj barrawumba
jao	Ngalingambala kambala-arri li-wardi wardimantharra awara
jao	ngalarnu karnungka-wardima awara yiku ki-Kada nungkarnu-wardinju
jao	nungkarnu-ngambalanga, ka-wardirri na-wurdu Kada, ka-yinjathirri
jao	wirangu narnu-wardi narnu-ngambalanga. Ngala yiwa, Wirdiwalangu
jao	Jijaj Kurayij, kumba-mirra, kumba-mirra nuwarnu-wardiyu
jao	nuwarnu-ngambalanga liyi-wuluwu, kilu-yabima na-wurdu Kada
jao	ngambalanga, kilu-wunthama na-wurdu nuwarnu-wardiyu
jao	nuwarnu-ngambalanga bawuji.
jao	Bawuji barra, jambalamba-riyarrabanji yiku ki-Kada,
jao	jambalamba-lhawarrmanji yiku, “Wunyatha! Yinda walkurrawala,
jao	marringaya kangka kinyi-janhu nyinki-ardu Wirdiwalangu Jijaj
jao	Kurayij, kilu-yabima awara nganunga, kumba-mirra nganunga,
jao	kinyu-wunthama nuwarnu-wardiyu nuwarnu-nganunga, kanilu-yibarra
jao	nganu nmanthawu li-wunumbanyngu, linkili-ardu. Kirna-barlirra
jao	Wunyatha,” nganinya jambala-arrinji. Bawuji.
jao	Nganinya barra jarna-yunduyundumanji yirrunga, arrkula
jao	mirningiya Adam ka-ngajbirri yiku ki-Kada kulu bajingu li-wulu
jao	wiji jambala-wardimanji awara, kulu jambalilu-ramanji ki-Kada
jao	nuwarnu-wardiyu kangka kambalilu-warrirra ki-arrkulangku. Kulu
jao	nyarrku mirningiya yurlurr Jijaj Kurayij kumba-mirra, kulu
jao	bajingu ki-Kada jambalilu-yibalyibarranji nmanthawu barranamba
jao	yurlurr yiku, jambalilu-ngulngundayi narnu-lhungku narniku
jao	ngambalanga liyi-wuluwu wiji namba jambalamba-yibarranji
jao	ngambala-wurdu yilaa ki-Jijaj.
jao	Kulu nganinya jambalamba-lhaanji barra. Ngambala li-wulu,
jao	nungkarnarrku kambala-mij anganthaninya, kambala-ninya wuluwulu
jao	nuwarnu-wardiyu, narnu-wardi karnangambala-mijanganthaninya.
jao	Ngala Jababa Jijaj kalu-yibarra warriwarriyamba ki-wurndaa,
jao	kalu-rama baji, kulu nganinya barra ngambala ki-Jijaj arrkula,
jao	barrawumba kambalalu-yibarra, barrawumba kambalalu-rama,
jao	barrawumba kambalalu-rama ngambala mijangantharra
jao	nuwarnu-wardiyu ngambala-wurdu yurrngumantha. Kumba-mirra baji
jao	Jijaj, barrawumba kambalamba-mirra marda baji, kulu
jao	karnangambala-wayatha nykalanykarrinj awu nuwarnu-wardiyu
jao	yurrngumantha, karnangambala-wayatha. Nganinya
jao	ngambala-wingkayani winarrku yilaa ki-Jijaj
jao	barninyamba-nykalanykarrinjawu nuwarnu-wardiyu, kangka
jao	kambalamba-mirra ngambala ki-Jijaj arrkula, jambala-wingkayi
jao	winarrku barni-wardimanthawu.
jao	Wardimbangu wuka jalu-wukanyinji, wardimbangu. Li-yakayaka
jao	jalini, li-yakayaka. Ngalalu jarnalu-yalbanganji nganinya
jao	ngalingarna milirdimantharra alunga mili yurrulu nganinya.
jao	Marrirru, na-mangaji, na-mangaji narnu-yuwa ki-Mujij, jirrini
jao	li-mirdan nuwu-mangaji, na-mangaji alunga liyi-lhungkuwu,
jao	kurdardi alunga liyi-ngabangakuwu. Kalili-nu li-wulu ki-Kada,
jao	alu nmanthawu li-ngayangaya nuwu-yuwawu ngalalu jalini lhungku,
jao	alunga liyi-lhungkuwu na-mangaji.
jao	Ngarna, wabarrangu karna-arri manji nuwarnu-yuwawu ngala minja
jao	ngulakari kirna-nykarri nya-mangaji wuka, mirdan nyuwu-mangaji
jao	ki-wukawu nuwarnu-wardiyu, karnamba-nykalanykarri
jao	nuwarnu-wardiyu, kulu karna-wardima awara, kulu bajingu
jao	karna-wardirri ngarna-wurdu, rarrinjarra ngarna-wurdu,
jao	karnamba-lhaa kalngiya wardi barni-yabirrinjawu.
jao	Jarna-ngandiyanganji wardimantharra, kulu wunungu barra ngatha
jao	na-mangajiwuthu ngandiyangantharra nuwarnu-wardiyu. Ngarna
jao	ngarnalumba, jarnini burlurlu nuwu-mangajiwuthu, waraba barra
jao	karnima wunungu nyamba-ngarrarnmanthawu. Ngarna ngarna-wurdu
jao	ngandiyanganthawu nuwarnu-yabiyu, jarnini burlurlu, baki ngarna
jao	ngarna-wurdu ngandiyanganthawu nuwarnu-wardiyu, minja
jao	Marrirru, kilu-yabima awara ki-Jijaj Kurayij, kalngiya
jao	kilu-yabima awara ngambalanga wumba jambalini likungu,
jao	ngambala-ngawulu yilaa ki-Jijaj arrkula. Kulu Kada, baku ngaliwa
jao	kalilu-ramala li-wulu li-wardi, kurdardi kambalilu-ramarru,
jao	kurdardi kambalilu-ramarru ngambala likungu ki-Jijaj, kurdardi,
jao	yabi kambala-nama winarrku kangka ki-Jijaj kilu-yabima awara
jao	Jijaj Kurayij, kumba-mirra ngala ki-Yijandu ki-Kada
jao	kilu-lhungkuma, kilu-lhungkuma nya-mangaji ngabangaku. Namba
jao	jiwini wurdulula ngambalaa Na-ngawulu Kada, namba jiwini
jao	mankanda ngambalaa nganinyanga ngalingambala li-lhungku, kulu
jao	kambalilu-lhungkumala ngambala ngambala-ngabangaku baku
jao	ngulakari. Kambalamba-mirrala ngala baku ngulakari
jao	kambalilu-lhungkumala ki-Kada, kambala-wingkala ngambala
jao	ngambala-lhungku li-mankawiji namba Na-ngawulu Kada ngambalaa
jao	jiwini mankanda nganinyanga.
jao	Jambalini li-mirdan barra nyuwu-ja ki-awarawu, nganinya
jao	ja-yukumanji yabirrinjawu, wardimantha nganinya ja-yukumanji...i
jao	nambalu kilu-yabimala ki-Yijandu ki-Kada.
jao	33-34 Kulu nganinju barra kili-nanjima Kada, nganinju
jao	kili-nanjima Kada ngambalanga, “Li-ja li-wulu li-wardimbangu,
jao	kalinyu-ramanjima!” Nganinju? Kurdardi yiku, kurdardi. Nungka
jao	Jijaj Kurayij barra, ka-wukanyinjima nganinya yiku ki-Kada
jao	ramanthawu ngambala? Waraba barra, kurdardi yiwa. Kangka yiwa
jao	Jijaj, kumba-mirra ngambalanga, kumba-mirra ngambalanga ngambala
jao	wingkayawu winarrku baku barni-ramantha. Kulu Kada, kili-ja
jao	karanka Jijaj nyamba-mirranthalu ngambalalu, kulu bajingu
jao	ki-Kada jambalilu-yibarranji nmanthawu barranamba yurlurr yiku.
jao	Bajuwarnu kurdardi kila-nykarriyu namba nyungku-mangaji
jao	kili-nanjima ramanthawu ngambala. Kulu Jijaj, kilu-lhungkuma
jao	ki-Kada kulu jiwini ankangu alarrinjarra baji yilaa ki-Kada,
jao	wirdiwalangu yilaa, kulu jilu-yalbanganji Kada yabimanthawu
jao	awara ngambalanga, kurdardi nanthawu ramanthawu.
