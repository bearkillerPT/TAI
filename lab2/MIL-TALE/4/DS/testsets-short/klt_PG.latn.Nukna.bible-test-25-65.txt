klt	Uláp rám ámna yáilá yá Israel pin yáni tángga áturáng
klt	hára, pana ore káman wahára kesák maming táwi Israel káwak
klt	káin tunggafiuk. Rám wahára ámna káman it Betlehem Juda
klt	ále káinnan dá kung hánámá Moab káwak káin rám kimo
klt	árin ingga áwáná nanggená yará yot kámuk kuráng.
klt	sándá háleng yámángga árán watá titiha wawu káluná
klt	muná. Sándá nánáun sándi muná átnát tán tárák ku
klt	muná. Uriwana yará, pahán márapmá náni wu tárák wáina
klt	re, enendu nákkán du táwi hánám. Táwi yá neháng wáik
klt	Wáina inán Rut málám kungga hái káin yáup ámna yá bali
klt	marángga ihángga kut márin yáni ya kátu yákyákmak táená
klt	wa kámondang kuk. Kulá Rut tá hái wawu Boas yan ingga ma
klt	narená kuk, iná Boas wawu Elimelek kán hun háranan.
klt	Kulá Rut tá yáup ámna tangtang putung han Boas yá bali
klt	sená kámá imán Rut tá nangga kawilá hahatin kátu yápman
klt	Wata ku umi kuhángga sutya oel mungnganá kikiná kuhángga lap
klt	álosim wa tawinelák. Wáina táng hálingga ku bali itná
klt	káin hang heinelák. Enendu ámna wata rahálá hára ma
klt	tunggafená árátá umi sungnginá wa erek nang hálinek.
klt	Ing inángga son Boas yá miuk, “Lap kátu yáila káin
klt	uselák wa táng áwáng táng hálak tángga álák.” Ing
klt	inán wáina tángga árán, Boas yá bali 20 kilo hám wáina
klt	kulin wata kinan han, háláng mángga táng hip tángga
klt	málámba ketnán tin du háná kuk. Kulá wata torong hára ku
klt	Boas yá hangga it táwi káin kuk.
klt	Kulá hang ámna sip kátu watá Boas inuk, “Ka yuwinelák.”
klt	Wáina mengga sendol ná yalingga táng Boas imuk.
klt	iná Salmon wawu Boas naning, iná Boas wawu Obed naning,
klt	No ku umi hánám watá kuháng sámet, iná watá ku Iruk
klt	Káungá watá kuháng sáminek.”
klt	Wahára átang gu it Kapaneam káin kung wakáin átang Sabat
klt	hára Jesu yá kungga miti itná kinan hangga Táwi yan me
klt	Ámna náráwa táuppon áwát Jesu yá ilalák yáni hulá
klt	hulá wa iháng toliuk. Hang iruk wáik ká ep ihená wa
klt	táuppon yásut yámuk, iná iruk wáik ká kutná hiták meng
klt	tunggap tátá wa olet yáni máuk, náuta há naráng meráng
klt	Wáina hálen táup hánám watá áwáng it pahálá kinan me
klt	kep káin wa áwáng tuwatang árát Jesu málám wahára Táwi
klt	Kulá rám Jesu yá Liwai yan it káin kungga disaepelná yot
klt	sungngi nangga áturáng, wahára wu takis iháhá me “mukmuro
klt	mara” táup hánám Jesu isutang áwuráng watyot kámuk
klt	Wata ku Ámna Nanggená wawu Táwi, Sabat tán hányon.”
klt	Rám káman Jesu málám ále yáilá káin áráng átang
klt	málámbá niya narek wa mantáng yámán málámbán káin
klt	Hang Satan dán tombong gá yáni yon honhoren tánggalát wawu
klt	kándáng ma átgalát, tombong wawu há sáliknginggim.
klt	Málám halingga kungngárán kámá yá kálu hára hat, iráp
klt	pá áwáng erek nang háliuráng.
klt	Hang kámá wu irit táulá yá ále uran kánggárángngá
klt	hára hangngátaráng wáina Táwi yan me wa há
klt	Ánutu yan átkuku wawu mastet táulá ina isik hánám kimo
klt	káwak kinan halingngátaráng.
klt	Ámna wawu tanggán káin átnándak, wahára ámna káman dá
klt	ámna wa háthárot tán tárák ku muná, sen dá enendu muná
klt	Kulá me pingnga wa narángga ámna náráwa yá ále ná sangga
klt	kung ingga sonson Jesu yolopon kiling muráng.
klt	waháranyon Jesu yá naruk ku hálángngá kátu yá sangga kun
klt	málám hurik tángga kik táwi kunggaturáng wa yánuk,
klt	“Niyá nákkán lap tánggaek?”
klt	Waháranyon málám sungngi kámá imát náik ingga yánángga
klt	ku kungga kámá wáina táek ingga ma yáyánáya olet yáni
klt	Kulá Jesu kutná yá táwi hánám hálengga kungga árán du
klt	King Herot tá rina rina tunggafengga átuk wa naruk. Kátu
klt	kámá yá wu ing mengga kunggarát, “Jon Umi Kuháng
klt	Yámámá kámutuk watá son hám tárutuk wáina hálendu ket
klt	tárák hulá hulá tátáyan háláng wawu wahára átak.”
klt	Wáina inán king gá narángpak táwi hánám táuk, enendu me
klt	káto hánám mengga inuk me ámna yáilá sungngi nanaya
klt	áwuráng wata rahán yáni hára hálendu milunná ma yaliuk.
klt	Ing met Jesu yá yánuk, “Másáng tum pa rina tá átaráng
klt	náuta disaepel kámuk kangga pikpito hánám naruráng, enendu
klt	waháranyon ing yánuk, “Káto háleineráng! Náwu na áwet.
klt	‘Ámna náráwa náwu milun dá re meng toling
klt	Wáina ináng sulit Jesu yá yánuk, “Sánda nanará sáni
klt	muná yon me? Ing wa ma kangngátaráng me? Náut kámá káman
klt	kep káinnan dá kung ámna me náráwa sut kinan hangngátak,
klt	watá tán ámna me náráwa watá mukmuro pálak ma
klt	Kulá Jesu yá Tair ále wa sangga Saidon ále kálu kungga
klt	hangga Dekapolis ále kálu kungga umi pátum Galili káin kung
klt	Wáina inát Jesu málám ámna náráwa wa yánán káwak hára
klt	wa putung hang árát, málám másáng tum ihángga átang
klt	sáponga tángga hikhuk tángga iháng disaepelná yámán ámna
klt	náráwa ya ting yámángga kuráng.
klt	Rám no másáng tum 5 wa 5000 dán da hikhuk táut hára nat
klt	kátu árát rápmám rina molát tuwaturáng?”
klt	Wáina yánán Pita yá miuk, “Kák ku Ánutu yá ámna suring
klt	mán hangga ámna náráwaná son iháháya miuk wa.”
klt	Átang kangngárát tu waháranyon Moses káling Elaija yá
klt	kondon yáni kálu wa tunggafengga Jesu yot me inán kanán
klt	Ingga yánángga átnárán ámna káman urum táwi wata kinan
klt	átuk watá topmá inuk, “Tiksa, no nanggena iruk wáik ká ep
klt	tángga milunná pop táená wa engotang áwet.
klt	Wáina inát Jesu yá yánuk, “Wáina wawu sáponga hára re
klt	kungga ku watá áráng hengga kuineráng.”
klt	45-46 Hang háramya káman dá kangorán kung kandák tángga wu
klt	marángga satá kuinek. Kungga átkuku kinan hahaya ku háramya
klt	káman re yá wu álo kámá, náuta háramya yará pálak
klt	árán keháng sat kung sup pora kinan háilon.
klt	‘Wáina wata ku ámna yá naning maming yápmangga áwáná
klt	Wáina inán ámna watá inuk, “Tiksa, nangge kimo hára
klt	átang áwáng ná átat hára wu meng rákit mená wawu erek
klt	Ing yánuk, “Kaniráng, nán ná áwemán náwu árángga
klt	Jerusalem káin kuindemán, wakáin du Ámna Nanggená wawu
klt	táng pris yáin yáni me lo yan tiksa wata ket yáni hára
klt	tineráng. Watá wu táng me hára tingga utkámut tátáya me
klt	hárotneráng ngáyá wu son táng ámna ále kámá káinnan da
klt	Kulá Jesu me disaepelná yáni wu Jeriko hára áwáng hiuráng
klt	ngáyá ámna náráwa urum táwi watyot it yáilá wa sangga
klt	kungga káuráng gu ámna rahálá kunángngá kutná Batimeus,
klt	Timeus nanggená, wawu kálu tákto káin putung átang ámna
klt	náráwa sup pa mantáng yámángga árán.
klt	Wáina yánát yándi wu Jesu yá rina yánuk wáina yánán du
klt	yápmat donki wa engotang kumálák.
klt	Wáina tángga ku kutná kutná yumnak tátáyan wa ihángga
klt	Táwi yan it káungá hánám kapme kálu wa kung áwáng
klt	Wáina inát tu Jesu yá miuk, “No me káman sánáng
klt	sulindet, wa topmá nanát tu no niyá háláng namán wa
klt	Wáina mengga árong káto tángga átang utkámut tángga
klt	mangga sat wáin hái kep káin kuk.
klt	Ingga yánán yáni wu inuráng, “Sisa yan.”
klt	Wáina inán Jesu yá miuk, “Táwi hánám bu ná: ‘Israel
klt	sán kámuk hánám narineráng, Táwi Ánutu náni wu káman re.
klt	Wáina mengmeng gu yánuk, “Lo yan tiksa wa kándáng
klt	kánggápáng átneráng. Lap hákhásák tánggánengga
klt	sengsulingga átning kungngátaráng, hang náhángga meng
klt	tárut táng námániráng ingga maket álele wa átning
klt	Hang kun erawák tát me kun erawák kán iruk me wa narángga
klt	ku hárámutang ma pitáindaráng. Ále márapmá watá álo
klt	tunggafeineráng, enendu rám bá sálikngingi wa ma hálená
klt	Iná Táwi yá ‘Rám wa ma táng hátet táin,’ ingga miuk
klt	iná wu ámna náráwa káman kámá ma átgim, enendu ámna
klt	náráwa málámbá nakán ingga há kangaliuk wata narángga ku
klt	‘Rám wa táng hátet táin,’ ingga miuk.
klt	No pálipuk hánám ing sánin, ámna náráwa rám ore nátán
klt	watá manyon kámurená árát tu ále watá kámuk tunggafeinek.
klt	Wáina inát kangga Jesu yá yánuk, “Sat árik, náuta ku
klt	pahán márap imánggoeráng? Watá nák álo kámá hánám
klt	Wáina yánán disaepelná yá narángga pahán yáni yá
klt	márawin yáni káman káman inuráng, “Nákka hám melák?”
klt	Wáina men son Jesu yá Pita inuk, “Pálipuk hánám kanin,
klt	kula yáung nahára hurák ká rám yará ma mantáená árán
klt	du ko hánám puk ‘nák Jesu ma naráng mát’ ingga rám
klt	kaláhu meinelák,” ingga inuk.
klt	Emá me yánángga átnárán du disaepelná 12 háranan Judas
klt	yá waháranyon há áwáng hiuk. Pris tátáwi yáni, lo yan
klt	tiksa me ámna hulá hulá watá suring yámát ámna tombong
klt	hásák táwi watá ket yánin du kápik honggem bot ihángga
klt	Ámna máro hánám watá áwáng me kusák wa iháng tingga
klt	miuráng, enendu me yáni iháng áwáng miuráng watá kámá
klt	Pita kárek ingmen kangga ku ing inuk, “Kák ku Jesu Nasaret
klt	nan watyot hányon átningngátalák.”
klt	Kulá wahára wu Pailat tán kálu káman ing isutnándaráng,
klt	Angelo yá Iháng Hátiuk rám wahára wu Pailat tá ámna
klt	náráwa yan milun isutang it káto kinan nan ámna káman ni
klt	yáni kutná met tu wa yaling mán kep káin hangngátak.
klt	Wáina inángga ku sonson ingmen honggem táng yáilá hára wa
klt	kátingga alup yáni málámba ketnán uráhángga áturáng.
klt	Yáni wu tun yáni hára imángga hangga ináng sákngingiya ina
klt	Kulá 12 kilok hálengga árán du ále káwak watá kámuk
klt	páyung tingga árán kungga yonyon kálu 3 kilok háliuk.
klt	Wáina inán Josep málám lap hásák káman yungga táng kung
klt	Jesu tambun wa táng hang lap watá kámuk pondang táng kung
klt	sup hinangngá káling tolená wakáin tingga, árong sup táwi
klt	káman kiwolán áwáng hinangngá wa pop tángga átuk.
klt	Kulá máriya ku Jesu yá málámbán tombong háranan ámna
klt	yará yá Jerusalem sangga kálu hára kungga átnárán tárák
klt	kámá hálengga watán káin tunggafeng yámuk.
klt	Judia yan king kutná Herot watán rám hára pris káman kutná
klt	Sekaraia wawu pris Abiya watán tombong háranan, iná áwáná
klt	Elisabet wawu Aron dán tombong háranan.
klt	Wáina inán Sekaraia yá angelo wa inuk, “No rina tángga ku
klt	kákkán me ná pálipuk ingga narinet? Nawu tátáwi hánám me
klt	áwána wu wáinanyon tátáwi yon.”
klt	Narelák, kák ku kawila átang nangge ámnaná táng tinelák,
klt	wata kutná wu Jesu ing mantáinelák.
klt	Rám ko heronge me nanelák watá kung kárámanna káin háek
klt	waháranyon nangge kawinna kinan watá heronge tángga háták
klt	Ketná yá yáup tátáwi hánám wa tángga,
klt	Elisabet tán it hulá me sipmá kátu watá Táwi yá pahán
klt	ukuro táwi hánám wáina naráng mek ingga pingnga naruráng
klt	hára ku kámuk áwáng háláng imángga wata herongená
klt	ámna hánghálángngá táwi káman háláng nánámáyan da
klt	son náhinek ingga nanará wa metá narinemán,
klt	Kimo átang káuráng gu Táwi yan angelo yá tunggafiuk wahára
klt	wu Táwi yamá yá yáni yot iháng támotang árán kangga
klt	pikpito táwi hánám narángngárát tu
klt	Jesu yá tunggafengga rám 8 árán du kepmá marángga ku kut
klt	Jesu wa imuráng. Kut wawu huphuráp ma tunggafená árán yon
klt	me kákkán ámna náráwa hánám Israel wata kut yáni meng
klt	Kulá yándi wu sulingga átkun rám kaláhu hálendu kungga
klt	káumálák ku nangge yándi Jesu wu Táwi yan it káungá
klt	hánám kumbiná kinan káin wa tiksa orek yáni káin putung
klt	átang me met narángga son yánáng sulingga árán,
klt	kálu kándáng hánám táng toling mineráng.
klt	Kulá tewe ámna yá hányon inuráng, “Iná nándu rina
klt	iná Matat wawu Liwai nanggená, iná Liwai wawu Melki nanggená,
klt	iná Kosam wawu Elmadam nanggená, iná Elmadam wawu Er
klt	iná Nason wawu Aminadap nanggená, iná Aminadap wawu Atmin
klt	iná Metusela wawu Enok nanggená, iná Enok wawu Jaret
klt	náuta Ánutu yan me ing uyená,
klt	me pingnga álosim wa ámna náráwa ukuro átaráng wa
klt	Wáina yánán narángga ámna náráwa miti itná kinan
klt	áturáng watá kámuk hánám kuk táwi táuráng.
klt	Jesu yá men iruk wáik máro hánám watá ámna náráwa
klt	yápmangga áráng hengga hahatingga ing mantánggiuráng,
klt	“Kák ku Ánutu Nanggená!” Wáina met kangga ku málám me
klt	táng yámángga olet yáni káto tán watá me kámá ma me
klt	tánggiuráng, náuta há naruráng wawu Ánutu yá ámna
klt	náráwaná son iháháya suring mán áwuk.
klt	Iná Saimon nukngá Sebedi nanggená yará Jeims káling Jon
klt	wawu Saimon dá naruk wáinanyon narumálák.
klt	Jesu wu wáina narángga átaráng ingga há narángga ku
klt	yánuk, “Náuta ku nanará sáni káin wáina naráng
klt	Iná rám káman áwinek wahára wu ámna náráwa tátáya
klt	táinek wa áwáng há tángga kuineráng, wahára ku wáina
klt	nuknukngá yá sungi sanggalát.”
klt	Kulá wáina árán du Jesu yá yánuk, “Retá ku Sabat hára
klt	kálu kándáng hálek: álosim táinemán me wáik táinemán?
klt	Háláng yáminemán me ráháng kátkámut táinemán?”
klt	náuta Ánutu yan átkuku wawu sándán.
klt	Iná sán niyá inggálu yutang heronge tángga átaráng
klt	Nan sáni yá ukuro kápángngátak wáinanyon sándá ukuro
klt	Iná káman nákkán me ná narángga ma isutnándák wawu ing,
klt	ámna káman dá itná wa kumam hulá kándáng ma káto
klt	tánggim wáina. Kulá umi sip pá áwánggim watá áwáng há
klt	káting hulát tán han du táng wáik tánggim.”
klt	Rám Jesu yá it watán kumbi wata kálu mungnganá hára
klt	áwáng hiuk waháranyon du ámna kámurená tambun káman
klt	tángga áwáng kep káin háuráng. Ámna kámurená wawu
klt	náráwa kawát káman da nanggená ámnaná káman wa hánám
klt	rewe. Ámna náráwa urum táwi hánám watá ku náráwa kawát
klt	Muná hálendu náut kakaya hánám kuráng? Ámna káman kutná
klt	kutná álosim tánggánengga árená kakaya me? Wa muná, ámna
klt	kutná kutná álosim tánggánená me káwak kán kutná kutná
klt	álosimmá pálak wawu king gán it káin átnándaráng.
klt	Ing men Jesu yá miuk, “Kándáng hánám melák.”
klt	Kámá yá káwak sup kárák hára hangga áráng hiuráng,
klt	enendu umi muná hálendu erek hánám kumkumiuráng.
klt	“Ámna káman dá lam kasingga táng baket kinan me tebol
klt	tárang káin ma tinggim, ináku táng tutuháná hára tuháng
klt	san árán du káman niyá it kinan áwáng hanggim wata yamá
klt	Kulá Jesu yá sán káin sung hang tarengga átnárán ámna
klt	káman it waháranan iruk wáik ká ep táená watyot kankan
klt	táumálák. Rám hásák hánám ámna wawu sutná ma pop
klt	táená átang áwánggiuk, me it kinan kámá ma átkiuk,
klt	ináku tanggán káin átkiuk.
klt	“Itya káin kungga ku Ánutu yá rina háláng kamek wata
klt	pingnga yáninelák.” Wáina inán du ámna wawu kung it kinan
klt	Jesu yá rina táng mán álo háliuk wata yánángga kuk.
klt	Wáina inán narángga Jesu yá Jairus inuk, “Ma
klt	pitáindalák, ináku naráng hákhátik hára káto árátá ku
klt	álo háleinek,” ingga inuk.
klt	7-8 Rám wahára kapman táwi átuk kutná Herot watá Jesu yá
klt	wáina wáina tánggoek ingga pingnganá narángga árán kámá
klt	yá ku menggiuráng, “Jon kámutuk watá son tárutang
klt	áwek,” iná kámá yá ku menggiuráng, “Elaija yá son
klt	tunggafek,” iná kámá yá ku menggiuráng, “Uláp profet
klt	áturáng waháranan káman dá son tárutang áwek,” ingga
klt	mengga árát tu, Herot tá wata narángpak táwi hánám wa
klt	Wáina yánán du watá inuráng, “Kámá yá ku Jon Umi
klt	Kuháng Yámámá ing met, kámá yá ku Elaija ing met, kámá
klt	yá ku uláp profet áturáng waháranan káman dá son
klt	tárutang áwek ing menggoeráng.”
klt	Yándi wu yamá táwi watyot tunggafengga átang Jerusalem káin
klt	Jesu yá rina táinek ka Ánutu yá miuk wa táng hálingga
klt	sangga torong káin du káwak sangga alek káin kuinek wata
klt	“Kárámatingga kándáng hánám narineráng. Ámna Nanggená
klt	wawu táng káyam ket yáni hára tineráng.”
klt	Kulá kálu hára kungga áturáng wahára wu ámna káman dá
klt	Jesu inuk, “Nák ku ko rehára rehára kuinelák wawu kákkot
klt	It wata kinan átang sungi me umi sámát tu álo náineráng.
klt	Ámna niyá yáup táinek watá ku yumnakngá ihinek wawu álo
klt	kámá. It kámá hára árángga kungkung ma táindaráng.
klt	Kulá sándá ku iruk wáik ká nándán milun suweráng ingga
klt	heronge ma táindaráng, ináku Ánutu yá kut sáni alek káin
klt	papianá káin uyiuk wata heronge narineráng.”
klt	Kulá Samaria nan ámna káman dá áwángga ámna watá átuk
klt	wahára áwáng hengga kangga urákngá narángga
klt	‘Nan, kutya yá káungá hánám wa átkuinek,
klt	Me nanggená yá hurák tunggulá ya inán da naning gá utni
klt	yan kálung ga álo imánggim?
klt	Wáina mengga málám áwángga kangngátak ku ámna sangga kuk
klt	wata pahálá wawu it pahálá ina sinsin hiratang kutná kutná
klt	it kinan wa iháng tolingga kándáng tená wáina.
klt	Wáina átang gu Jesu yá ketná kálak ma yawolená sungi
klt	nangga árán kangga Farisi watá hárámutuk.
klt	Uláp profet ráháng kátkámut táuráng, wawu hulátingga
klt	Abel hára átang áwáng Sekaraia ni Táwi yan it káungá
klt	hánám bot tingnaknak orek yándi hára utkámut táuráng .
klt	Kulá watán márapmá táwi wawu rám nátán ámna náráwa
klt	“Iná ket sáhángga miti itná káin me kapman dán káin me
klt	ámna yáilá yan káin kung rahán yáni hára sáháng me
klt	hára tit tu me rina meinemán ingga narángpak ma táindaráng,
klt	Iráp otot wata narániráng. Sungi kámá ma hingngátaráng me
klt	sungi kámondang titiyan it yáni kámá ma árak, enendu Ánutu
klt	yá sing yámángngátak, iná ámna náráwa sándu Ánutu
klt	rahálá hára wu kutná táwi hánám iráp wa iháng
klt	Yáup nangge niyá ma ruhená tiyawingga átgalát wawu táwi
klt	yáni yá álosim naráng yámánggim. Árát táwi yáni yá
klt	yáung táitná me it háiháiya tángga átgim kálu áwángga
klt	há tiyawingga árát kápánggim wawu heronge tánggim.
klt	No káwak káin háut wawu sándá ámna náráwa yá pahán
klt	káman átnát ta háuk ingga naránggoeráng hám? Wawu muná.
klt	No ing sánin, nák ku ámna náráwa yá honhoren táineráng
klt	No ing sánin, wawu muná hánám! Iná sán niyá pahán hurik
klt	ma táindáráng wawu tárák wáina watá yon sándán káin
klt	Jesu yá ing miuk, “Ánutu yan átkuku wawu náut ina? Náut
klt	hára mengga tárák te ku kándáng háleinek?
klt	Ámna náráwa yá káe yá áráng hehe kálu, me káe yá kung
klt	haha kálu, me ánuta kálu, me ámuta kálu áwineráng ngáyá
klt	áwáng Ánutu yan átnát káin umi sinak táwi hára wa
klt	áwáng kome yáni ihángga átneráng.
klt	Son hang Jesu málám ámna yá sinak hára sungi nanaya
klt	áwuráng wa kápuk ku áwáng kome máta káin re átnát ta
klt	táup tát kápángga ku me tárákngá ing yánuk,
klt	“Hang káman dá ku inuk, ‘Nák ku náráwa emá tángga
klt	átat, wáina hálendu ma áwindát.’
klt	Kálu wáinanyon, sán háranan káman dá kutná kutná ná
klt	kámuk hánám wa ma sárum yámindák wawu nákkán disaepel ma
klt	No ing sánin, wáinanyon rám ámna mukmuro táená káman dá
klt	pahálá hurik táinek wahára wu Ánutu yá angeloná yot
klt	heronge maming táwi táineráng.”
klt	“Wáina inán naning gá yáup nanggená yánuk, ‘Sokmuná
klt	yon kung lap hásák álosim wa táng áwáng tawáng mángga
klt	ring táng áwáng ketná kálongngá káin ting mángga, hang
klt	sendol táng áwáng hárammá káin mon mániráng.
klt	Wáina inát tu supmá táwi watá yáup ámnaná wa mantáng
klt	mán áwán du inuk, ‘Kák ka me wáina wáina met naret, wata
klt	ku kungga nákkán kutná kutná kák ketya hára átak watán
klt	hulá rina rina wa kándáng táng tolingga táng áwáng
klt	namáng. Kák ku nákkán yáup ámna son ma átnándalák.’
klt	Wáina men narángga Farisi kámá wahára áturáng wawu sup pa
klt	kikiná hánám narángngátaráng wata tángga ku Jesu ya
klt	yanyawon táwi táng muráng.
klt	“Abraham bá wáina inán du supmá táwi watá miuk,
klt	‘Wáina hálendu ko Lasarus inátá nák nanna yan it káin
klt	Ináku ing inánggim, ‘Nákkán sungi kálak tiyawingga lapya
klt	kándáng tánggánengga pinna tángga árátá no umi sungi na
klt	nang hále ku ko umi sungi ka náinelák.’
klt	Wáina inát tu Jesu yá yánuk, “Ánutu yan átkuku watá
klt	áwinek wawu ámna náráwa yá wáina ingga ma káindáráng.
klt	Niyá málámbán átnát náya narángpak táinek wawu
klt	átkukuná watá muná kuinek. Iná káman dá átnát náya
klt	narángpak ma táindák wawu átkukuná watá ma muná kuindák.
klt	“Ámna yará yá Táwi yan it káungá hánám káin sáponga
klt	tátáya árumálák. Káman du Farisi iná káman du takis
klt	Rám Jesu yá wáina inuk wahára wu ámna watá kutná kutná
klt	ná táup táwi wata narángpak tángga pahálá yá márawiuk.
klt	Átang naruk ku táup hánám watá áwáng tát narángga ku
klt	yánáng suliuk, “Rina tánggoeráng?”
klt	Kulá Jesu málám kálu wa isutang káráp hulá hára kung
klt	hengga ku háleng san káráp ketnán árán du inuk, “Sakias,
klt	sokmuná hánám hang. Nák ku kula kákkán it káin átnet.”
klt	“Kulá son ámna nukngá káman dá áwáng inuk, ‘Ámna
klt	hulá, nák ku sup táwi namulák watá yáupmá táe sup 5 bá
klt	tunggafen wa iháng wata ketnán tiut.’
klt	Wáina yánán du disaepelná yará yá kungga káumálák ku
klt	rina yánuk wáina hánám re há árán.
klt	Rám káman tunggafeinek wahára wu káyam bá áwáng keháng
klt	áwálák tángga káwak iháng áwáng kumbika hulá áwálák
klt	tingga árángga kut hátewin kung hangga ámna náráwa ka
klt	ráháng kátkámut táineráng.
klt	Wáina inát tu Jesu yá yánuk, “Nák ku wáinanyon ma
klt	sánindát, háláng wawu niyá namán du ket tárák wa
klt	Káman dá sup wata ketnán iháng hang kátinek wawu
klt	málámbáyon káting mákmárák tángga kimo kimo háleinek,
klt	iná sup watá káman da ketnán háinek wawu káting
klt	son wata hangga hára watá táuk wa wáinanyon kámutuk. Wáina
klt	re táng kung táng kung tatning kukulak 7 wa nangge yáni muná
klt	re átang kámut háliuráng,
klt	“Ketna álák kálu putung árátá kungga
klt	Wáina yánán du inuráng, “Tiksa, rám bu rina hára ku
klt	watá tunggafeinek? Me tárák ku rina tunggafen kangga ku
klt	wáina táindek ingga narinemán?”
klt	“Sándá kat tewe ámna yá áwáng Jerusalem pondang
klt	átneráng wahára wu it yáilá yá wáik háháleyan rám bu
klt	Alek me káwak ku sáliknginek, iná nákkán me náwu ma
klt	Wáina wata ku Jesu yá Pita káling Jon suring yámángga ing
klt	yánuk, “Sándá kungga ku rám táwi watán sungi náni wa
klt	Kulá narineráng, káman niyá nák neháng káyam ket yáni
klt	hára tinek wawu nákkot nahára tebol hára átamán.
klt	Wáina inán Jesu yá inuk, “Pita, no ing kanin, kula hurák
klt	ká ma mantáená átnek wahára wu rám kaláhu nák ku Jesu ma
klt	naráng mát ingga meinelák.”
klt	Jesu yá disaepelná yánángga emá me tángga átnárán du
klt	ámna urum táwi watá áwáng hiuráng. Judas Jesu málámbán
klt	disaepel 12 waháranan watá máta yárengga yángotang áwáng
klt	hengga ku Jesu kang kumein ingga rupmá káin áwuk.
klt	Wáina inángga kimo átang sangga ku ámna káman dá áwáng
klt	kangga miuk, “Pálipuk hánám, ámna náwu watyot
klt	átningngátak, náuta ámna náwu Galili nan yon.”
klt	Wáina inát tu Jesu yá yánuk, “Wawu pálipuk hánám
klt	Wáina tángga sat tu Herot tá tewe ámnaná yot yáni wa ku
klt	ináng kekkek tángga lap álosim tawáng mángga son suring
klt	yámán engotang Pailat tán káin kuráng.
klt	Wáina mengga ámna huphuráp kun táng hilák tángga ámna
klt	utkámut tán táng kalabus it kinan tená wa yaling mán kep
klt	káin hahaya inuráng wata met wa yaling mán kep káin háuk.
klt	Iná Jesu wu watán milun isutang táng tewe ámna ket yáni
klt	Iná tewe ámna yá áwuráng ngáyá ku ináng kekkek tángga
klt	wáin ingirángngá imuráng.
klt	50-51 Kulá ámna káman Judia yan it kutná Arimatea wakáinnan
klt	kutná Josep wawu ámna álo kámá kándáng re átkungngátak.
klt	Ámna wawu Ánutu yan átkuku wata hálengga átnándak. Iná
klt	málám wawu kaunsol. Ámna watá ku kaunsol nuknukngá watá
klt	Jesu utkámut tátáya nanará tiuráng wata narán kándáng ma
klt	Wáina yánán du me rina Jesu yá yánuk wa naráng hátiuráng.
klt	Pris tátáwi yáni me nándán ámna hulá ingga átaráng
klt	watá táng kapman ketná hára tit, watá kámutnek ingga men
klt	du táng maripong hára kátit kámutuk.
klt	Wáina tángga ku yándi wu tárutang Jerusalem káin son
klt	kumálák. Kung disaepel 11 wa kápángga kámá watyot
klt	áturáng watyot káman átang gu
klt	Wáina tángga ku ing yánuk, “Náwu ing uyená wa: Ámna
klt	náráwa son iháhá wawu márapmá sungga kámutang rám
klt	kaláhu átang gu son tárutnek.
klt	Kulá Jesu yá aposelná yot háwuru tángga átang gu inuráng,
klt	“Táwi, uláp Israel yá kutná pálak átang káto hánám
klt	hálengga átkiuk wáinanyon rám nahára ko tátá wáinanyon
klt	Wáina tán du Jerusalem kinan ámna náráwa áturáng watá
klt	pingnganá wa narángga ku káwak wata kutná ku yánin me kálu
klt	Akeldama ing miuráng. Kut wata hulá ku Káwak Sip Pálak.
klt	Wáina tát tu yáni wu Iruk Káungá watá kámuk ep ihán du
klt	watán háláng hára me hulá hulá metángga áturáng.
klt	no Irukna wa suring me ámna náráwa kámuk kán káin han
klt	Kulá nini Táwi yá háláng yámámáya inineráng
klt	hang ko ámna rongrongngá hánám nangán ingga narelák wa
klt	ko wa iháng hátingga átnelák.”’
klt	3 kilok wawu sáponga tátáyan rám, wata ku rám káman yonyon
klt	kálu 3 kilok hálengga árán du Pita káling Jon dá sáponga
klt	tátáya Táwi yan it káungá hánám káin árángga kumálák.
klt	Ámna nángot kung átkuku nánámá wawu utkámut táuráng wa,
klt	enendu Ánutu yá son táng tárut táuk ngá ku nát tu rahán
klt	náti yá há káumát hálendu wata sán sánánggoemát.
klt	Áwáng átnárát tu aposel yá Jesu wu há tárutuk wata ku
klt	kámurená wawu wáinanyon há tárutneráng ingga ámna
klt	náráwa yánángga árán áwuráng watá kuk hánám narángga
klt	Pita yá wáina yánán ámna hulá watá kápángga ing
klt	naruráng, Pita káling Jon wawu hánámá árená, me nanará
klt	itná káin kámá ma koená, enendu ma pitáená kándáng
klt	hánám wa memálák. Wáina kápángga ku hárámutang gu ámna
klt	yará náwu uláp Jesu yot káman átninggiuráng ingga
klt	‘Náuta ku káwakngá káwakngá watá pahán káráp táup
klt	Kulá aposel yáni wu Táwi Jesu yá son tárutuk wata
klt	hánghálángngá hánám yánángga kut Ánutu yá pahán
klt	álosim naráng yámángga táwi hánám háláng yámuk.
klt	Wáina inán du Pita yá inuk, “Náuta ku sándá Táwi yan
klt	Iruk ingirungngingiya pahán káman hálemálák? Kang! Náula
klt	useráng wawu kálu mungnga hára átaráng watá ku kák
klt	hányon kehángga kuineráng.”
klt	Kulá pris yáin yáni watá ámna yáup káman tánggiuráng
klt	watyot áwángga ku kaunsol kinan nan Israel yan ámna yáilá
klt	wa kámuk hánám met áwuráng. Áwáng káman hálengga ku
klt	ámna kámá suring yámát kalabus itná káin aposel
klt	yángotang áwáwáya kuráng.
klt	Wáina narángga árát tu tombong Farisi háranan ámna káman
klt	kutná Gamaliel wawu ámna náráwa kámuk hánám bá meng
klt	toling mángngátaráng hang ámna wawu lo yan tiksa, watá
klt	kaunsol rahán yáni hára tárutang gu ámna kámá yánán
klt	aposel wa ihángga kep káin hang rám kimo átniráng ingga
klt	Wáina met ámna náráwa kámuk watá me wa narát álosim
klt	hálendu Stiwen wawu ámna ni Jesu ya pahán yot naráng háting
klt	mángngátak me Iruk Káungá watá ep táwi hánám tán
klt	átnándak wa táng tunggap táuráng. Hang Filip, Prokorus,
klt	Nikanor, Timon, Pamenas hang Nikolas wawu hányon iháng tunggap
klt	táuráng. Iná Nikolas wawu it yáilá Antiok nan Juda ámna
klt	muná, enendu Juda yan miti kinan átnándak.
klt	‘Ko káwakka me sipya kátu wa yápmangga ku no káwak
klt	kaleinet káin wa kuinelák.’
klt	Kámurát tu iháng kung Sekem káin tanggán káman Abraham bá
klt	Hamor nángánangge yan hára sup silva yá yuwuk wakáin
klt	Wáina inán Moses málám me wa narángga ku piták ngá kungga
klt	lombu ya ále Midian káin átuk. Átang kungga áwáná tángga
klt	ku nangge yándi ámnaná yará iháng tiumálák.
klt	Wáina tát tu Ánutu yá sárum yámán yánin pahán isutang
klt	káe, yap me hitung alek káin átaráng wa yánáng sákngingga
klt	áturáng. Wa táuráng wawu profet tá me rina papia hára ing
klt	“It wa há táuk, enendu Ánutu Árená Hánám wawu it ámna
klt	nangge yá táená wahára wu ma átnándak, ingga profet tá me
klt	Wáina men narángga ku hahatingga ohok maming tái hánám
klt	tángga káráman yáni yongutang kámuk tárutang hururung kung
klt	Wáina hálendu ámna náráwa yáilá me ámna náráwa
klt	hánámá watá kámuk hánám watán me narát álo kámá
klt	hálen du ing menggiuráng, “Ámna náwu Ánutu ina, wata
klt	kutná ku Ulihálángngá Pálak.”
klt	Wáina inán du Saimon dá miuk, “Sándá nák ka Táwi yan
klt	káin sáponga tán du rina memálák watá nákkán káin ma
klt	tunggafeindak,” ingga yánuk.
klt	kusák pilengga táng hang tit reprepmá táwi hánám naruk.
klt	Sol málám Damaskas tangtang kung hálingga átnárán du
klt	waháranyon alek kálu yamá maming táwi watá málám hára
klt	Naya kutna meng tárut tángga kungga márapmá rina suwinek me
klt	láwit rina narinek wawu na ininet.”
klt	Wáina tán du Sol yá watyot Jerusalem káin átang
klt	átninggiuráng. Rám wahára wu Sol yá ma pitáená Táwi yan
klt	me pingnga álosim wa ámna náráwa yánángga átninggiuk.
klt	Wáina tán du Pita yá háláng imángga ketná hára tán du
klt	tárutang hetang átuk. Wáina árán du málám náráwa kawát
klt	yot Jesu naráng háting mená kámá yot wa mantán áwángga
klt	ku náráwa kámurená yá son há tárutak ingga káuráng.
klt	Áráng sáponga tángga átang gu háing mán sungi kámá
klt	nanaya naruk, enendu sungi emá tiyawingga áturáng. Rám
klt	wahára wu málám ára ina káman káuk ku
klt	Wáina inát tu Pita yá yángotang it kinan hangga yáungán du
klt	wahára watyot ruhuráng. Kulá tembátnáya ku tárutang hangga
klt	ámna kaláhu watyot kuráng. Wáina kut tu Jopa nan Jesu ya
klt	naráng háting mená watá hangga yásutang watyot káman yáni
klt	Ánutu yá Israel nán me nánuk wa há narángga átaráng wawu
klt	me pingnga álosim ing miuk, Jesu ámna náráwa son iháhá
klt	wawu ámna náráwa kámuk ka Táwi yáni. Wahára kungga ku
klt	Ánutu yá nányot pahán káman hálek.
klt	Kulá aposel me Jesu naráng háting mená Judia ále kinan
klt	áturáng watá ámna ále kámá káinnan watá Ánutu yan me
klt	wa hányon táuráng ingga met naruráng.
klt	Kulá ámna watá ku ka me kákkán it hára ámna náráwa
klt	átaráng wa kámuk Ánutu yá son sásáháyan me táng áwáng
klt	Kulá profet waháranan káman da kutná wu Agabus watá hetang
klt	átang Iruk Káungá yá pahálán han ing miuk, “Káwakngá
klt	káwakngá erek hánám sungi kesák táwi hánám bá
klt	tunggafeinek,” wáina ingga miuk. Wata torong káin Rom bán
klt	king Klaudius watán rám hára sungi kesák watá tunggafiuk.
klt	Wáina narángga ku Maria Jon maming watán it káin kuk. Jon
klt	wata kutná nukngá ku Mak. It wakáin du ámna náráwa táup
klt	hánám watá urum tángga sáponga tángga átnárát tu
klt	Kulá Banabas káling Sol yá Jerusalem káin yáup yándi wa
klt	táng hálingga ku son Antiok káin kumálák. Wakáin kukuya ku
klt	Jon kutná nukngá Mak wa engotang káman yáni kuráng.
klt	Iná kawana watá Táwi yan me narángga tárák wáina kangga
klt	ku nangnga ná han Jesu pálipuk ingga naráng háting muk.
klt	Iná Jesu wu yáupmá ma hulátená átuk wahára wu Jon dá
klt	pahán hurik tángga umi kuhineráng ingga Israel ámna náráwa
klt	‘Na pálipuk hánám sáháng tolingga háláng sáminet,
klt	Iná ámna káman dá no wáina táinet wata sánánggim
klt	Wáina tát kápángga ku ámna náráwa yá me yá nányot
klt	átak ingga nanará wata yándi wu háram yándi káin káwak
klt	káhumá wa káting halin han du hangga it táwi Aikoniam ba
klt	Wáina mengga ku Banabas ya ing miuráng, “Wawu ánutu yáin
klt	yáni Sus wa hám.” Iná Pol ya ing miuráng, “Ámna wawu me
klt	yan, wata ku ánutu Hermes wa hám.”
klt	ngáyá it yáilá Pega káin Táwi yan me wa yánángga sangga
klt	ku kung it táwi Atalia káin háumálák.
klt	Wáina wata ku kula wu rina tángga ku kandák ingga há
klt	nangnaráng gu Ánutu yá tárák rina tán kanin ingga
klt	tánggoeráng? Márapmá táwi uláp táwi ilom náni áturáng
klt	watá ma susuwáyan me náni hányon ma susuwáyan wa táng
klt	Táwi yan ámna náráwa hit yáni hára ma suwáng
klt	watá ku naya suling namineráng.
klt	Banabas káling Pol wawu kátkámut ta ma pitáená Táwi náni
klt	Jesu ámna náráwa son iháhá wata kutná meng tárut tátáya
klt	Wáina hálendu yándi wu wata menmen ná tángga sangga ku
klt	horengga Banabas yá Mak kot kilang tángga ailan Saiprus ya
klt	Wáina tiyawing hálingga ku kilang kinan árángga kutne ku
klt	kilang gá náhángga Troas sangga ailan Samotres káin
klt	kándáng hánám kuk ngáya ku tembátnáya ku it táwi
klt	Neapolis káin náháng kung nápmáuk.
klt	Me nanará ámna yá me wáina inát tu kalabus pinná tátá
klt	watá iháng it pahálá kinan hánám káin wa tingga ku háram
klt	yándi wa iháng palang got tingga káto hárotuk.
klt	Wáina yánán du Pol yá lap yáni hátetná wa ing yánuk,
klt	“Nát tu Rom ámna,  náuta ku ámna me nanará yá hulá wa
klt	kándáng ma káená ku rahán hára wa náráhángga náháng
klt	kung kalabus kinan tiráng? Kulá kula ku kilak kon nápmat
klt	kukuya meráng me? Wa muná hánám! Yáni yon áwángga ku
klt	nángotang kep káin háineráng.”
klt	Kulá it tá yongin du ámna Táwi yan pingnga áturáng watá
klt	Pol káling Sailas suring yámát it táwi Beria káin
klt	kumálák. Wakáin kung hengga ku yándi wu Juda yan miti itná
klt	No átningga kutná kutná yánáng sákngingngátaráng wahára
klt	kándáng kápángga áwánggoet wahára wu tingnaknak káman
klt	árán no kolem káman wahára uyená káut tu ing,
klt	‘Tingnaknak náwu ánutu ma naráng mángmán watán
klt	tingnaknak,’ wáina uyená wa sángingga káut. Kulá kula ku
klt	no Ánutu ma naráng mená hánámá ináng sákngingngátaráng
klt	watán me hiták hánám ing sánindet.
klt	Pol málám wakáin kung Juda ámna káman kutná Akuila watyot
klt	áwáná kutná Prisila wa kápuk. Ámna watán it hulá ku
klt	Pontus provins wakáinnan. Huphuráp sim Rom bán king Klaudius
klt	yá Juda sán kámuk hánám it yáilá Rom sangga há sáni
klt	kung hálineráng ingga yánuk, wata ku Akuila káling Prisila
klt	yá káwak Itali sangga áwáng Korin hára átnándamálák.
klt	Iná ámna ná engotang áweráng wawu ing wata, Juda sánin me,
klt	hang kut kámá sánin miti kinan mená, hang sánin meng rákit
klt	me wata menmen ná watyot tángngátaráng, wata ku no yáilá
klt	átang sándán me ná ma narindát. Sáni re átang gu wa táng
klt	Málám hahatingga átang rahán hára Juda yá me kandák rina
klt	menggiuráng wa káting hang tingting tánggiuk. Ánutu yan me
klt	papia káin uyená wa yánáng tolin me watá pálipuk hánám
klt	ámna náráwa son iháhá wawu Jesu ingga hiták yálenggiuk.
klt	Ámna náráwa yá lap me angkesip yáni iháng kung Pol sutná
klt	hára tánggangga ku wa iháng kung ilalák mara usáng yámát
klt	tu ilalák yáni yá álo hálenggiuk me iruk wáik ká ep
klt	ihángga árená watá yápmangga kunggiuráng.
klt	Kulá Demitrius málám ámna wáina iháng tolinggiuráng
klt	watyot ámna kámá wáinanyon Atemis yan kutná kutná wata
klt	tárákngá iháng tolinggiuráng wa men áwát tu yánuk,
klt	“Ámna nuknukna, ing há nareráng wa, yáup wa
klt	tángngátamán wata supmá álo kámá hánám wa
klt	Iná Demitrius yot yáup káman yáni tángngátaráng watá
klt	ámna kámá yan káin me yá átak hálen wawu me nanará ámna
klt	rahán yáni hára átang gu wahára me yáni wa met me nanará
klt	wata horengga narineráng.
klt	Wáina hálendu Pol málám háuk watá hang ámna máto wata
klt	torong hára pándák hangga poláng mángga átang gu ámna
klt	náráwa yánuk, “Ma pitáindaráng, ma kámurak, há átak.”
klt	Ing rewe ku há naret, it yáilá kámuk wakáin kung
klt	hengngátat hára wu Iruk Káungá yá kalabus me márapmá
klt	táwi watá háleng kamángga átak ingga nanángngátak.
klt	Sáponga tát sálin du kámuk yáni kutkáyawát tángga
klt	poláng mángga tánggatang kang kumiuráng.
klt	Wáina men narángga ku nán me ámna náráwa wahára átumán
klt	watá Jerusalem káin ma árindalák ingga inángga son son
klt	Wáina inát tu tembátnáya ku Pol yá ámna watyot kungga ku
klt	rina tángga rongrongngá háháleya mená wáina táuráng.
klt	Wáina tángga sangga ku málám Táwi yan it káungá hánám
klt	kapmená káin kungga ku rám bu rina hára rongrongngá
klt	háháleyan watá sálikngin du watán towet sisi wa ihángga
klt	áwinemán ingga pris yánuk.
klt	Wáina inán Pol yá inuk, “Nák ku wa muná. Nák ku Juda
klt	ámna it yáilá Tasus Silisia provins nan. Nákkán it yáilá
klt	wawu kutná pálak. Ko álo nepmatá no me kámá ámna náráwa
klt	Kulá yamá watá hálángngá wu rina kámá hánám wa man no
klt	náut kámá kákápáyan du muná hálendu wahára átang gu
klt	nuknukna káman kumán watá ketnan tát tu kungga it yáilá
klt	kangga ku tewe ámna yáin yáni táwi watá tewe ámna yánán
klt	Pol tángga yánin it káin kuráng. Tewe ámna yáin yáni yá
klt	hulá ku náuta ingga pahán káráp tángga Pol ya ohok menman
klt	táng meráng ingga nanaráya tewe ámna yánán lahot mángga
klt	ku wáina wata ingga nánik ingga ináng susuliya yánuk.
klt	Kulá me wa men narángga ku Farisi yá Sadyusi yot orek yáni
klt	hára menmen tángga urum káman áturáng watá horet yará
klt	Wáina inán du nangge máto watá inuk, “Juda ámna yá
klt	pahán káman hálendu ko tembát Pol engotang kaunsol rahán
klt	yáni hára kutá ku málámbán hulá wa kándáng yáninek ka
klt	Kulá tembátnáya ku ámna hos ketnán árená watá engotang
klt	Sisaria káin kut tu kátu watá ku son hurik tángga Jerusalem
klt	Rám Jerusalem káin átut wahára wu no it káungá káin wa
klt	ámna káman yot menmen kámá ma tángga áre nahuráng, me it
klt	yáilá wata kinan me Juda yan miti itná kinan wakáin ámna
klt	iháng urum tángga pahán yánin haha kámá ma tángga áre
klt	Kulá Pol yá me mengga Ánutu rahálá hára kándáng átnát,
klt	me ámna náráwa yá yánin átkuku wa kándáng pinná tátá,
klt	hang Ánutu yá máriya me hára ámna náráwa iháng tinek
klt	wata men naruk hára wu Feliks yá pitángga ku Pol inuk,
klt	“Kula yan me ku wa rewe. Há ka kung máriya no rám nukngá
klt	tingga ku son pin te áwinelák.”
klt	Pálipuk no kandák kámá rina táut hálen wawu álo neháng
klt	kung kátkámut tán kálu hára tin kámutnet. Iná Juda yá
klt	nák ka rina rina meráng wawu kusák re, wata ku káman dá
klt	nák neháng ket yáni hára titi wawu muná. Nák ku Sisa
klt	málámbá hánám nákkán me ná narinek ka naret.”
klt	Pol engotang áwát tu Festus yá ing yánuk, “King Agripa yot
klt	ámna ni nányot átaráng, sándá ámna ná káeráng wawu
klt	Juda kámuk hánám watá Jerusalem káin me nákáin kandák
klt	wáina wáina tánggoek ingga mengga menman táwi tángga ‘ma
klt	átnándák ináku há kámutnek’ ingga mantángga áturáng.
klt	Wáina narángga ku Jerusalem káin wáina há tánggiut. Wáina
klt	tángga ku pris tátáwi yáni yá háláng wa namát wa tángga
klt	átang gu Táwi yan ámna náráwa táwi hánám wa iháng
klt	kalabus kinan tinggiut. Iná Juda yan ámna yáilá yá watá
klt	kámutneráng ingga menggiuráng wawu nák ku wáina hányon
klt	wawu ámna Ánutu yá ámna náráwaná son iháháya miuk watá
klt	ku márapmá sungga ku kámurená háranan tátárut wawu watá
klt	kálak son tárutang gu Ánutu yan yamá wata málámbán
klt	tombong Juda me ámna ále kámá káinnan wa yánángga kuk.”
klt	Kulá wahára átang gu Saidon sangga kungga kálu kukuya kumán
klt	wawu iruk ká hásingga kálu maráng námán du ailan Saiprus
klt	Kulá wáina tángga ku kilang wa káto hárot táng sat átnát
klt	ta páup maming tátáwi hirarát kilang tárang kálu kut tu
klt	iháng kik táuráng. Iruk ká iháng kung táp káin ále ore
klt	káman kutná Sitis wawu sán dá táp kinan yamán dá ina
klt	átaráng wata ketnán tiwon ingga pikpito naruráng, wáina
klt	hálendu lap kilang káin putená wa uying hirarát hat, hang
klt	palang maming tái anka ina putingga sat táp kinan han du
klt	kilang gá ku tumtumá kuk. Wáina tángga ku sat tu iruk ká
klt	Kilang pinná tátá yá bot isikimo hára árángga kilang
klt	sangga kunin ingga ku bot isikimo páupmá yalit táp káin han
klt	du kusák pilengga kilang kuro káin anka hiratne hangga
klt	átaráng ingga tángga áturáng.
klt	Tewe ámna yá nanará wáina tiuráng, enendu tewe ámna yáin
klt	yáni watá Pol yan átkuku wa ma táng hátek tátáya naruk,
klt	wáina wata ku watá kalabus kinan árená wa ma ráháng
klt	kátkámut táindaráng ingga yánuk. Niyá pipiya álo
klt	tátáyan watá kálak kilang sangga hitangga pipiya tángga
klt	sán káin kuniráng ingga yánuk.
klt	Kulá waháranan dá ku kungga it táwi Regium káin kung
klt	hiumán. Iná tembátnáya ku káwak ámuta yan iruk watá
klt	tárutang háláng námán du Regium sangga kungga rám nukngá
klt	hára wu it táwi Puteoli wakáin kung hiumán.
klt	‘Ko kungga ámna náráwa wa ing yánáng,
klt	Táwi yan me yánáng tolinggiuk wahára wu náut kámá káman
klt	dá káto táng mámáyan du muná. Málám ma pitáená Ánutu
klt	yan átkuku wata yánángga ku Táwi Jesu Son Iháhá wawu
klt	wáina wáina ingga yánáng tolinggiuk.
