gui	Tamombeu cuae tupapire pe Jesucristo itenondegua reta.
gui	Jesucristo co jae David iñemoña reta pegua. Jae ramiño vi jae
gui	co Abraham iñemoña reta pegua.
gui	Jesús oa ma yave tenta Belén ɨvɨ Judea pegua pe, Herodes
gui	oico mburuvicha guasura. Jare jocuae ara reta pe yogüeru
gui	cuimbae yasɨtata reta re oñemboe vae reta cuaraɨ oea cotɨ
gui	güi ovae tenta Jerusalén pe.
gui	Mbaeti etei quia ipuere ombopɨacatu imembɨ reta omano ma
gui	—Ecua chegüi, Satanás. Echa Tumpa iñee pe oyecuatía oi
gui	Toyerovia iquɨreɨ yae jupi vae oyapo vae reta. Echa Tumpa
gui	Agüɨye vi ere: Cheaca jee re ayapota. Echa mbaeti ndepuere
gui	reyapo ndea ti ani ju —jei—.
gui	agüɨye vaera iru vae reta oicuaa reyecuacu rei tembíu güi.
gui	Jaeño ndeRu oicuaata reyecuacu co rei tembíu güi. NdeRu
gui	oicuaata nde reyapo vɨari vae jare omeeta ndeve mbae opaete vae
gui	Echa taraquera ipɨmí vae rupi oique vae reta oguata tape
gui	ipɨmí vae pe, erei yogüɨraja tecove opa mbae vae güɨnoi
gui	vae reta ñogüɨnoia pe. Jare mbovɨño ovae jocuae taraquera
gui	—CheYa, agüɨye ecua chero pe. Echa che mbaeti co mbae.
gui	Ndepuere rere cuae güiño cherembiócuai ocuera vaera jare
gui	Jare Jesús jemimboe reta ipɨacañɨ jare jei:
gui	—¿Maera pa ocaru pemboe vae ocovara vae reta jare teco icavi
gui	mbae vae oyapo vae reta ndive?
gui	Jayave Jesús oyavɨquɨ jae reta jesa, jare jei chupe reta:
gui	Añete che jae peve, Tumpa ojaa yave ɨvɨ pegua reta, jocuae
gui	tenta pegua reta oiporara yaeta Sodoma jare Gomorra pegua reta
gui	Cuae oyapo, oyeapo vaera Tumpa iñee aracae omombeu vae Isaías
gui	jeigüe vae. Echa jae jei corai:
gui	Jayave amogüe mboroócuai re oporomboe vae reta jare fariseo
gui	Jayave Jesús jei chupe reta:
gui	Opaete cuae jei Jesús yatɨ vae reta pe omojaanga reve. Jare
gui	imiari chupe reta ñavo, imiari chupe reta omojaanga reve,
gui	Jae co carpintero taɨ. Jae co María imembɨ. Jae co Jacobo
gui	jare José jare Simón jare Judas tɨqueɨ —jei reta—.
gui	Jare ocaru vae reta güi cuimbaegüeño oyepapa cinco mil rupi.
gui	Mbaeti oyepapa cuña reta jare michia reta.
gui	Jare jocorai mbaeti omborɨ tu jare ichɨ. Jocorai pe reta
gui	pemombo Tumpa iporoócuai peyeugüi peyapo vaera ñanetenondegua
gui	—Tumpa chembou Israel pegua reta peño. Jae reta vecha ocañɨ
gui	Jare Jesús jare jemimboe reta oyeupi chalana pe yogüɨraja ɨ
gui	guasu jovaicho cotɨ. Jare ɨ guasu jovaicho pe yogüɨraja ovae
gui	yave ramo, Jesús jemimboe reta oicuaa iñacañɨ co güeru
gui	—Oime yave quia oipota ojo cherupíe vae, tiñacañɨ
gui	iyeugüi, tovoɨ togüɨraja icurusu, jare tojo cherupíe
gui	—¿Maera pa ore mbaeti orepuere romondo aña?
gui	Jae ramiño vi peRu ara pe oi vae mbaeti oipota cuae michia reta
gui	güi metei ave ocañɨtei vaera —jei—.
gui	Erei cuae oendu yave, cuimbae ojo ipɨatɨtɨ reve. Echa jeta
gui	Jare Jesús Jerusalén cotɨ ojo rambueve, oeni jocuae doce
gui	jemimboe reta iru reta ipɨte güi, jare jei chupe reta:
gui	Pɨareve pe neimbove yave Jesús ojo ye Jerusalén cotɨ, jare
gui	Jare uva yagüɨye ma yave, co iya ombou amogüe jembiócuai
gui	reta co iporúa reta pe, jae reta omboyao vaera tei uva reta,
gui	iya güɨnoi vaera imbaera —jei—.
gui	Jayave mburuvicha guasu jei jembiócuai reta pe: Peñapɨti ipo
gui	rupi jare ipɨ rupi, jare peraja cuae güi pemombo pɨtumimbi
gui	icatu pe oi vae pe. Joco pe oyaeota jare jai omboquɨrɨrɨuta
gui	—Pe reta co jae mboroócuai re oporomboe vae reta jare fariseo
gui	reta. Peiporarata co. Pe reta co jae oporombotavɨ vae reta.
gui	Echa pe reta peyopia iru vae reta agüɨye vaera oique
gui	mboroocuaia ara pegua pe. Pe reta etei mbaeti peique. Iru vae
gui	reta oipota tei oique, erei pe reta peyopia reta agüɨye vaera
gui	Jare Jesús oguapɨ oi rambueve ɨvɨtɨ Oliva re, jemimboe reta
gui	yogüeru jae oia pe jare jei chupe, jae retaño jae ndive
gui	Jare amondota araɨgua cheve oyeócuai vae reta mimbɨ guasu
gui	iñee reve, jae reta güeru vaera aiparavogüe vae reta opaete
gui	Jare cuñatai mbaeti iyaracuaa vae reta yogüɨraja aceite oeca
gui	rambueve, ou ovae cuimbae omendata vae. Jare cuñatai
gui	oñemocatɨro ma vae reta oique jae ndive o pe oyapo vaera
gui	arete. Jayave onque oñeoquenda —jei—.
gui	Jayave che jaeta chupe reta: Añete che jae peve, jocorai peyapo
gui	cherɨvɨ reta pe, yepe tei oñereroɨrouca. Jare jocorai peyapo
gui	yave, peyapo co cheve vi —jaeta, jei—.
gui	Jayave Jesús jei chupe reta:
gui	—Yepe tei tamano nde ndive, erei ngaraa rocuacu.
gui	—Peñono ye quɨsepucu jɨru pe. Echa opaete quɨsepucu oiporu
gui	vae reta oyeyucaucata quɨsepucu pe —jei—.
gui	Jayave Pedro ojo taraquera cotɨ. Jare iru cuñatai oecha jare
gui	jei joco pe ñogüɨnoi vae reta pe:
gui	—Nde rere rami jae co che —jei Jesús chupe.
gui	Jayave sundaro reta omboi Jesús güi jemimonde jare omondeuca
gui	chupe temimonde pɨta vae.
gui	Jare teogüerɨru reta oyepea, jare jeta oñeñono tee Tumpa
gui	peguara omanogüe vae reta oicove ye,
gui	Jayave Jesús jei chupe reta:
gui	Jayave oñeendu ñee ara güi jei:
gui	Jayave Simón jare jae ndive ñogüɨnoi vae reta yogüɨraja
gui	Jayave Jesús oe, jare ojo ye ɨ guasu jembeɨ pe. Jare opaete
gui	vae oñemboatɨ jae oia pe, jare jae omboe reta.
gui	Erei jae reta mbaeti mbae jei.
gui	Erei Tumpa ngaraa etei iñɨro jei icavi mbae vae Espíritu
gui	Santo cotɨ vae pe. Oñemboecota jecuaecuae aveiño —jei chupe
gui	Erei cuae reta jocuae temitɨ japo mbaeti icavi vae rami co. Jae
gui	rambue ɨmambae icuérai reta. Mbaesusere oyeapo chupe reta ani
gui	iru vae reta oyapo icavi mbae vae chupe reta Tumpa iñee jeco
gui	pegua. Jare jupiveiño mbaeti oipota reta oyeapɨsaca Tumpa
gui	Jare mbaeti ma ɨvɨtu, jare opaete quirii.
gui	—Ecua ndero pe emombeu nerentara reta pe mbae icavi yae vae
gui	ndeYa oyapo ndeve vae —jei chupe—, jare quirai ndeparareco
gui	—Talita cumi —jei chupe. (Cuae oipota jei: ¡Cuñatai! che
gui	—Jae co Juan aiñacasɨauca vae. Oicove ye ma ou omanogüe vae
gui	Erei Jesús jei chupe reta:
gui	—¿Maera pa neremimboe reta mbaeti oyapo ñanetenondegua reta
gui	iporomboe? ¿Maera pa ocaru reta oyepoe mbae reve? —jei reta.
gui	Jare metei cuña aña oya imembɨ cuña re vae oendu Jesús
gui	regua, jare ou oyeatɨca jae jóvai.
gui	—Eechauca oreve mɨacañɨ ara güi —jei reta chupe.
gui	—Agüɨye pemombeu quia pe cuae peecha vae, ndei che cuimbaera
gui	ayeapo vae aicove ye ayu omanogüe vae reta ipɨte güi mbove.
gui	Jare Jesús oique yave metei o pe, jemimboe reta oparandu chupe,
gui	jae retaño jae ndive ñogüɨnoi yave:
gui	—¿Jupi pa cuimbae omombo vaera jembireco?
gui	Jayave jae reta ipɨacañɨ yae, jare oparandu oyoupe:
gui	Jare yogüɨraja ovae Jerusalén pe. Jayave Jesús oique Tumpa
gui	jo pe, jare omboɨpɨ omoe joco güi Tumpa jo pe omaemee vae
gui	reta jare ombaegua vae reta, jare omboyapara corepoti oipoepɨ
gui	vae reta imesa reta jare pɨcasu reta omee vae reta iguapɨa
gui	Jare uva yagüɨye ma yave, co iya ombou metei jembiócuai co
gui	iporúa reta pe, jae reta omboyao vaera tei uva reta, iya
gui	—Pe reta peyavɨ co —jei Jesús chupe reta—. Echa mbaeti
gui	peicuaa Tumpa iñee oyecuatía oi vae jare Tumpa imbaepuere
gui	Jare Jesús oeni jemimboe reta.
gui	Jayave ɨvɨ pegua reta cherechata ayu amapɨtu reta reve. Che
gui	cuimbaera ayeapo vae anoita mbaepuere tuicha vae, jare
gui	añemboeteucata opaete vae pe —jei—.
gui	Jare oique yave o pe, pere o iya pe: Oporomboe vae jei: ¿Quiape
gui	pa oime oi checuartora? Jauta vecha isoo pascua pegua joco pe
gui	cheremimboe reta ndive —jei, pere chupe, jei Jesús—.
gui	Jayave Jesús ojo cutɨ mi chugüi reta, jare oyeatɨca ɨvɨ
gui	re. Oyerure Tumpa pe, Tumpa oipota yave, omboasa vaera chugüi
gui	jocuae oyeapota chupe vae.
gui	Jare amogüe opúa yapu reve oñeapo jese vae jei:
gui	Jayave Pilato oparandu Jesús pe:
gui	Jare opa oyóyai güire, sundaro reta omboi chugüi temimonde
gui	pɨta vae, jare omondeuca ye chupe jemimonde ae. Jayave
gui	güɨraja reta mburuvicha joca güi, oicutu vaera curusu re.
gui	metei cuimbae tenta Arimatea pegua José jee vae oñemoatangatu
gui	ojo Pilato pɨri, jare oyerure chupe Jesús jetegüe re. José
gui	co jae metei mburuvicha. Opaete tenta pegua reta omboete cuae
gui	José. Jae oaro oico Tumpa iporoocuaia.
gui	Jare jemimboe reta yogüɨraja omombeu Tumpa iñee opaete que
gui	rupi. Jare ñandeYa omborɨ, jare oicuauca iru vae reta pe
gui	jemimboe reta jeigüe añete vae mɨacañɨ reta oyapo vae pe.
gui	María pɨri. María co jae metei cuñatai mbaeti etei cuimbae
gui	güɨreco vae. Erei oñererocuavee ma omenda vaera José ndive.
gui	José co jae metei David iñemoña reta pegua.
gui	Echa Tumpa imbaepuere tuicha yae co. Jae oyapo icavi yae vae
gui	cheve imbaepuere pe. Jae co iyoa mbae vae jee vae —jei—.
gui	Remombeuta ñandeYa imbae reta pe quirai Tumpa iñɨrota chupe
gui	reta imbaeyoa reta re jare jocorai oñemboasaucata —jei—.
gui	Erei jae reta mbaeti oicuaa mbae oipota jei Jesús jei chupe
gui	—Agüɨye pemomburu iru vae reta jare agüɨye peapu iru vae
gui	reta re. Jare agüɨye jecuaeño peipota jeta yae peruvicha
gui	—Nde co jae Tumpa Taɨ yave, ere cuae ita pe oyeapo vaera
gui	Jayave ou ye Nazaret pe - joco pe jae ocuacuaa. Jayave mbutuu
gui	iara pe oique judío reta itupao pe jeco ae rami, jare oñemboɨ
gui	Tumpa iñee omongueta vaera.
gui	Jare opaete oecha vae reta ipɨacañɨ jare oparandu oyoupe:
gui	Jayave Jesús oñono ipo jese.
gui	Che ayu aeni vaera iyoa vae reta oeya vaera iñemongueta icavi
gui	mbae vae ipɨa pe oi vae, mbaeti jupi vae reta —jei.
gui	Jayave metei pɨtu Jesús ojo ɨvɨtɨ re oyerure vaera Tumpa
gui	pe, jare icoe joco pe oyerure reve Tumpa pe.
gui	Agüɨye jecuaeño emae ɨtɨ michi vae neiru jesa pe oi vae re,
gui	oime yave renoi ɨtɨ tuicha vae nderesa pe —jei—.
gui	Jare Jesús oyapo vae jeracua opaete Judea rupi jare opaete
gui	—Cuae cuimbae metei Tumpa iñee omombeu vae yave, oicuaata tei
gui	quia co cuae cuña jare mbae nunga cuña co jae. Echa iyoa vae
gui	—Ipuere oendu vae toyeapɨsaca cuae re.
gui	Jesús ogüeyɨ ma chalana güi yave, ou oovaiti metei cuimbae
gui	jocuae tenta pegua. Ɨma ma aña reta oya jese. Nandi co. Mbaeti
gui	etei oico o pe. Teogüerɨrurenda rupiño ma oico.
gui	Jare Jesús jemimondo reta yogüeru ye Jesús oia pe, jare
gui	omombeu Jesús pe opaete oyapogüe vae. Jayave Jesús güɨraja
gui	reta mbaeti quia oicoa pe coiño tenta Betsaida güi.
gui	Jare ocho ara rupi cuae jei güire, Jesús güɨraja Pedro,
gui	Juan, jare Jacobo iru vae reta ipɨte güi, jare oyeupi metei
gui	ɨvɨtɨ re oyerure vaera Tumpa pe.
gui	—Oporomboe vae, roecha metei cuimbae nderee re omondo aña
gui	reta oya jese vae reta güi, jare roe chupe agüɨye vaera mo
gui	oyapo. Echa jae mbaeti co ñaneiru —jei.
gui	Jare peique yave metei o pe, pere rani: Tipɨacatu cuae o pegua
gui	Neɨro oreve orembaeyoa reta re, ore oreɨro oipotagüe iyoa
gui	orecotɨ vae pe rami. Jare agüɨye emaeño aña guasu re imiari
gui	vaera oreve ore royapo vaera mbaeyoa. Orerepɨ aña guasu güi
gui	Jare jeta yae vae yogüeru Jesús oia pe. Jayave Jesús jei
gui	Jare jeta yae vae oñemboatɨ Jesús oia pe, jare
gui	oñomoañaaña. Jayave Jesús jei jemimboe reta pe rani:
gui	Peñemongueta güɨra reta re. Echa jae reta mbaeti omaetɨ jare
gui	mbaeti vi ombaarɨvo. Mbaeti vi güɨnoi avatío oñovatu vaera
gui	iyavati. Erei Tumpa omongaru reta. Jare Tumpa peraɨu yae
gui	Tu oyovaichota taɨ ndive, jare taɨ oyovaichota tu ndive. Ichɨ
gui	oyovaichota imembɨ cuña ndive, jare imembɨ cuña oyovaichota
gui	ichɨ ndive. Cuña imendɨ oyovaichota cuña ndive, jare cuña
gui	imembɨtatɨ oyovaichota cuña ndive —jei.
gui	—Pemburica ani pegüeye oasavi yave metei ɨvɨcua pe mbutuu
gui	iara pe, jupivei peo penoe joco güi —jei.
gui	Echa oñemongueta yave isundaro reta ngaraa omoamɨri jovaicho
gui	isundaro reta, mombɨrɨ vɨteri jovaicho güi oi rambueve,
gui	omondota quia oyerure vaera chupe agüɨye vaera oñoraro jae
gui	Echa tenonde yave cuae cheraɨ metei omanogüe vae rami co
gui	cheve, erei añave oicove ye ma cheve. Tenonde yave ocañɨ
gui	chegüi, erei añave avae ye ma chupe —jei, jei—. Jare
gui	omboɨpɨ reta oyapo arete —jei—.
gui	Jare oico vi iru cuimbae Lázaro jee vae. Cuae cuimbae jecuaeño
gui	oyerure iru vae reta pe mbaembae re. Lázaro icaracha yae. Ara
gui	ñavo iru vae reta omoñeno Lázaro cuimbae oicocatu vae jonque
gui	Jare yogüɨraja rambueve, güɨramoiño mbaeti ma ocúi ipire.
gui	—OreYa, ¿quiape pa oyeapota cuae?
gui	—Oime mbae oata reyapo vaera. Emee opaete mbaembae renoi vae
gui	corepoti re, jare emee corepoti paravete vae reta pe, jare
gui	reicocatuta ara pe. Jayave eyu cherupíe —jei.
gui	Jare jupivei ipuere omae, jare ojo Jesús jaɨcue omboete Tumpa
gui	reve. Jare opaete joco pe ñogüɨnoi vae reta vi cuae oecha
gui	Erei jae reta jei iya pe: Oreya, jae güɨnoi ma diez corepoti.
gui	Jare metei ara Jesús oporomboe oi Tumpa jo pe, jare omombeu
gui	joco pe ñogüɨnoi vae reta pe ñee icavi vae. Jayave yogüeru
gui	vi joco pe sacerdote reta itenondegua reta jare mboroócuai re
gui	oporomboe vae reta jare tenta pegua reta itenondegua reta.
gui	Jare jecuaeño jae reta omae Jesús re. Jare omondo vi iru vae
gui	reta oipiaro vaera Jesús. Cuae reta oipota tei ombotavɨ
gui	Jesús, Jesús oñemongueta vaera tei jae reta jupi co. Erei jae
gui	reta oipota tei omboeco mbae jei vae re, oñeapo vaera jese
gui	ÑandeYa Tumpa jei cheYa pe:
gui	Jare perosa peo pevae iyapɨ pe yave, peñemboasaucata co
gui	Jayave Pedro jei Jesús pe:
gui	—Pemaeño cheré ayapo vaera cuae.
gui	—¿Nde pa co jae Tumpa Taɨ?
gui	Erei Pilato oipota tei oyorauca Jesús. Jae rambue imiari ye
gui	Jare jupi co ñande ñamano vaera. Echa ñande ñamanota ñai
gui	icavi mbae vae yayapo vae jeco pegua. Erei cuae cuimbae mbaeti
gui	mbae icavi mbae vae oyapo —jei.
gui	Jayave yogüeru ye teogüerɨru güi jare omombeu opaete oyeapo
gui	vae jocuae once vae jare opaete iru vae reta pe.
gui	—Añete co, jae ñanemboyerovia yae, tape rupi imiari ñandeve
gui	rambueve. Echa oicuauca ñandeve Tumpa iñee oyecuatía oi vae
gui	Jae omee tecove opaete pe, jare cuae tecove rupi jae oyecuaa
gui	ɨvɨ pegua reta pe mbaembae oyecuaa tembipe rupi rami.
gui	Cuae Juan oia pe yogüɨraja vae reta fariseo reta co.
gui	—Rovae ma Moisés mboroócuai pe imiari jese vae. Aracae Tumpa
gui	iñee omombeu vae reta vi imiari jese —jei—. Jae co Jesús
gui	Nazaret pegua. Jae co José taɨ —jei chupe.
gui	Cuae jaɨcue rupi Jesús ojo Capernaúm pe. Yogüɨraja vi jae
gui	jupíe ichɨ jare tɨvɨ reta jare jemimboe reta. Jare opɨta
gui	—¿Mbaeti pa reicuaa cuae? Echa nde co jae Israel pegua reta
gui	Jayave cuae oicuaa yave, Jesús oe Judea güi ojo ye Galilea pe.
gui	—Aicuaa Mesías outa co - jae co Cristo jee vae - jare jae ou
gui	yave, omombeuta ñandeve opaete mbaembae regua —jei.
gui	—Carai —jei mburuvicha—, ecua cherenta pe agüɨye vaera
gui	Jayave cuimbae ojo omombeu judío reta pe Jesús co jae
gui	Mbaeti etei pepuere peporogüɨrovia. Echa jecuaeño pe reta
gui	peñomboete, erei mbaeti peipota maemboete Tumpa oipota tei
gui	penoi vaera vae. Tumpa co jae meteiño —jei Jesús—.
gui	Jayave oyerovia reve jae reta omboyeupi Jesús chalana pe, jare
gui	jupiveiño chalana ojo ovae ɨvɨ pe oipota yogüɨraja ovaea pe.
gui	Tumpa iñee aracae omombeu vae oicuatía corai: “Jare Tumpa
gui	omboeta opaete vae”. Jocorai oicuatía —jei—. Oipotagüe
gui	oyeapɨsaca Tumpa re jare oñemboe Tumpa jei chupe vae re vae
gui	Jare rogüɨrovia ma nderé jare roicuaa ma nde co jae Tumpa
gui	oñono tee iyeupeguara vae —jei.
gui	Moisés omee peve mboroócuai. Erei mbaeti metei ave pe reta
gui	peyapo mboroócuai pe oyecuatía oi vae rupi —jei—. ¿Maera
gui	pa peipota cheyuca? —jei chupe reta.
gui	Jayave Jesús oñemboɨ ye omae jese, jare jei:
gui	—Pe reta chereupi ma yave - che ayeapo cuimbaera vae -
gui	peicuaata che co jae. Mbaeti mbae ayapo cheremimbota rupiño.
gui	CheRu omombeu cheve vae rupiño chemiari —jei—.
gui	Jayave judío reta jei Jesús pe:
gui	—¿Quiape pa oime oi? —jei reta.
gui	—Cuae co metei mɨacañɨ —jei cuimbae—. Pe reta mbaeti
gui	peicuaa quia pegua ra. Erei jae chemomae.
gui	Jepɨ re vecha reta re oñangareco vae oecha yave aguarañaɨmba
gui	ou, oeya vecha reta jare otecuarai. Echa mbaeti vecha reta
gui	iñangarecoa añetete vae, jare vecha reta mbaeti imbae
gui	Mbaeti yave mona ayapo cheRu iparavɨquɨ, agüɨyeta tei
gui	Jare Jesús ou ovae yave, amogüe vae omombeu chupe irundɨ ara
gui	ma co Lázaro oi teogüerɨru pe.
gui	Jayave María güeru metei libra mbae ipiche cavi vae nardo jee
gui	vae jare opɨyere Jesús ipɨ re. Jayave oyoe ipɨ ia pe. Jare
gui	opaete o ipiche cavi yae.
gui	Oyeaɨu vae ngaraa oñemboasauca. Erei mbaeti oyeaɨu cuae ɨvɨ
gui	pe vae oñemboasaucata co. Güɨnoita tecove opa mbae vae
gui	jare agüɨye vaera oyerova icotɨ.
gui	Erei yepe tei che pomboe jare che co jae peYa, erei ayoe ma
gui	pepɨ reta. Jae rambue icavi co pe reta peyoe vaera pepɨ
gui	Cuae mbaembae re chemiari ma peve, aico pe ndive rambueve.
gui	Mbaeti yave mona ayapo ipɨte pe mbaravɨquɨ mbaeti quia ye
gui	oyapo vae reta, ngaraa tei güɨnoi teco. Erei jae reta cherecha
gui	ma - jae co cheRu oecha rami - jare oremotareɨ —jei—.
gui	Echa cheRu etei peraɨu, pe reta cheraɨu jare perovia che ayu
gui	Ayerure ndeve opaete jae reta yogüɨreco vaera metei ramiño.
gui	Nde reico che ndive, cheRu, jare che aico nde ndive. Jae ramiño
gui	vi ayerure ndeve cuae reta yogüɨreco vaera ñanderé
gui	güɨrovia reve, ɨvɨ pegua reta güɨrovia vaera nde co
gui	Jayave cuñatai taraquera oaro vae jei Pedro pe:
gui	—¿Nde aeño pa reñemongueta jocorai, ani iru vae reta pa
gui	omombeu ndeve cheregua? —jei Jesús.
gui	Jayave oique ye pretorio pe jare oparandu Jesús pe:
gui	Jesús oecha ichɨ jare jemimboe jae oaɨu vae oñemboɨ
gui	ñogüɨnoi coiño chugüi. Jare jei ichɨ pe:
gui	Jayave Simón Pedro ojo ovae jaɨcue, jare oique teogüerɨru
gui	pe. Jare oecha lienzo reta joco pe oi.
gui	Peɨro yave oipotagüe vae pe imbaeyoa re, imbaeyoa oñemboaita
gui	co. Jare mbaeti yave peɨro oipotagüe vae pe imbaeyoa re,
gui	imbaeyoa ngaraa oñemboai —jei.
gui	Jare iru reta yogüeru chalana pe. Jae reta omoata pɨsa jevae
gui	reve. Echa coiño ñogüɨnoi ɨ jembeɨ güi - cien metro rupi.
gui	—Che aipota yave jae oico vaera che ayu ye regua, agüɨye
gui	ndepɨatɨtɨ jocuae re. Nde eyu che ndive —jei.
gui	Jocorai oyecuatía oi —jei chupe reta—.
gui	Jare tambou mɨacañɨ reta ara re jare ɨvɨ pe.
gui	—Orerɨqueɨ reta, ¿mbae pa royapota?
gui	Jare peyucauca omee tecove ñandeve vae. Jae co Tumpa omoingove
gui	ye güeru omanogüe vae reta ipɨte güi. Jocuae co ore romombeu
gui	Jayave yayócuai cuae reta agüɨye vaera añave güive imiari
gui	quia pe cuae cuimbae jee re, agüɨye vaera iru vae reta oicuaa
gui	Jayave opúa cuimbae taɨrusu vae reta, jare oñoma omanogüe,
gui	Imbaepuere pe Tumpa oyapo ma cuae Jesús tenondegua vae jare
gui	oporomboasa vae, Israel pegua reta oeya vaera iñemongueta icavi
gui	mbae vae ipɨa pe oi vae, jare Tumpa iñɨro vaera chupe reta
gui	Jayave opaete joco pe oguapɨ ñogüɨnoi vae reta omae ngatu
gui	Esteban re, jare jova metei araɨgua jova echa chupe reta.
gui	¿Reipota pa cheyuca Egipto pegua carumbue reyuca rami? —jei,
gui	Petenondegua reta oyapo icavi mbae vae opaete Tumpa iñee aracae
gui	omombeu vae reta pe. Amogüe Tumpa iñee aracae omombeu vae reta
gui	jei jocuae jupi vae outa co. Petenondegua reta oyuca reta. Jare
gui	añave pe reta vi pemoeterenga peyucauca jocuae jupi vae
gui	Jare Simón oecha Espíritu Santo ou, Jesús jemimondo reta ipo
gui	oñono jese reta yave. Jayave güɨrocuavee corepoti chupe reta
gui	—Aipota remombeu vaera cheve quia re ra jei cuae Tumpa iñee
gui	omombeu vae. ¿Jei pa iyee ani iru vae re? —jei.
gui	Jare jae oecha ma ique pe metei cuimbae Ananías jee vae oique
gui	jare oñono ipo jese, omae ye vaera —jei Tumpa chupe.
gui	Jayave imbaerasɨ, jare omano. Jare iru vae reta opa omboyau
gui	yave, oñono metei o ɨvate vae pe.
gui	Tumpa ombou ñee icavi vae Israel pegua reta pe. Jae omombeu
gui	chupe reta oime mbɨacatu Jesucristo re. Jesucristo co jae
gui	opaete vae iYa —jei Pedro—.
gui	Tumpa omee chupe reta jocuae mbota ñande yarovia ñandeYa
gui	Jesucristo re vae pe omee vae. Jae rambue che mbaeti etei
gui	chepuere amboavai Tumpa oyapo vae —jei.
gui	Oasa ma yave mócoi sundaro tembipɨɨrɨru oaro vae,
gui	yogüɨraja ovae onque jiero tape cotɨ ojo vae pe. Cuae onque
gui	jaeiño oyepea chupe reta. Jare oe reta ma yave, oguata reta
gui	metei tape rupi. Jayave güɨramoiño araɨgua ojo Pedro güi
gui	Cuae cuimbae oi mburuvicha Sergio Paulo jee vae ndive. Cuae
gui	mburuvicha iyaracuaa catu co. Jae oeni Bernabé jare Saulo, jare
gui	oipota oyeapɨsaca Tumpa iñee re.
gui	Tumpa omoingove ye güeru omanogüe vae reta ipɨte güi,
gui	agüɨye vaera etei jetegüe oicomegua. Jare cuae re jei:
gui	“Tamee ndeve morogüɨrocuavee David pe jae ameeta chupe
gui	Erei Pablo jare Bernabé cuae oicuaa yave, otecuarai yogüɨraja
gui	tenta reta Listra jare Derbe pe jare cuae mócoi tenta iyɨvɨ
gui	rupi. Cuae tenta reta co ɨvɨ Licaonia pegua.
gui	Jayave iru oporogüɨrovia vae reta omondo ma yave, jae reta
gui	oasa Fenicia jare Samaria rupi jare omombeu joco pegua reta
gui	quirai judío mbae vae reta oyerova Tumpa cotɨ. Jare
gui	omboyerovia yae oporogüɨrovia vae reta.
gui	Jae rambue romondo pepɨri Judas jare Silas. Jae reta iñee pe
gui	etei omombeuta vi peve cuae.
gui	Jare metei cuña Lidia jee vae tenta Tiatira pegua oyeapɨsaca
gui	oi. Cuae cuña omboete Tumpa. Jae co temimonde pɨta vae omee
gui	vae. Jare ñandeYa oparavɨquɨ ipɨa pe, jae oyeapɨsaca cavi
gui	Jare coe ma yave, mburuvicha reta ombou amogüe sundaro reta jei
gui	Jare judío reta itupao pegua reta itenondegua Crispo jee vae
gui	jare opaete jo pegua reta güɨrovia ñandeYa re. Jare jeta
gui	Corinto pegua reta oendu Pablo omombeu vae yave, güɨrovia jare
gui	—Mbaeti etei roicuaa Espíritu Santo ou vae regua.
gui	Cuae cuimbae omboatɨ omborɨ oyapo vae reta jare iru cuae nunga
gui	mbaravɨquɨ oyapo vae reta, jare jei chupe reta:
gui	Jayave Pablo ogüeyɨ jare oñaɨvɨ cunumi iárambue. Jayave
gui	Jare jae reta ipɨatɨtɨ yae, Pablo jei chupe reta ngaraa ma
gui	oecha ye rambue. Jayave jae reta yogüɨraja jae jupíe buque pe.
gui	Jayave Pablo ojo jocuae cuimbae reta jupíe, jare pɨareve pe
gui	oyetɨo Tumpa cotɨ mboroócuai jei rami jae reta ndive, jare
gui	oique Tumpa jo pe omombeu mbae ara pe opata oyetɨo. Echa jocuae
gui	ara metei ñavo omeeta mbota.
gui	Jayave che aparandu: ¿Mbae pa ayapota, cheYa? Jare ñandeYa jei
gui	cheve: Epúa ecua Damasco pe, jare joco pe amombeucata ndeve
gui	opaete mbae roocuaita jese vae —jei, jei—.
gui	Jayave Pablo omae ngatu mburuvicha reta re jare jei:
gui	Jare oyócuai omboeco vae reta yogüeru vaera ndepɨri. Nde etei
gui	rejaa yave, reicuaata opaete romboeco vae —jei.
gui	Jare Pablo ou ma yave, judío Jerusalén güi yogüeru vae reta
gui	oñemboɨ Pablo iyɨvɨ rupi jare omboeco jeta icavi mbae vae
gui	re. Erei mbaeti ipuere oicuauca cuae teco oipota omboya jese vae
gui	Jayave Agripa jei Pablo pe:
gui	Mburuvicha guasu Agripa, ¿rerovia pa Tumpa iñee aracae omombeu
gui	vae reta oicuatiagüe? Che aicuaa rerovia co —jei Agripa pe.
gui	Jare ɨma ma mbaeti rocaru yave, Pablo oñemboɨ orepɨte pe
gui	Jare joco pegua reta oecha yave mboi osagüɨu oi Pablo ipo re,
gui	Echa cuae tenta pegua reta ipɨa tanta yae, jare iyapɨsa pe
gui	oendu tei, jare osapɨmiño, agüɨye vaera oecha cavi jesa pe,
gui	jare agüɨye vaera oendu iyapɨsa pe, jare agüɨye vaera
gui	oicuaa ipɨa pe, jare agüɨye vaera oyerova checotɨ —jei
gui	Jae rambue Tumpa omaeño jese reta oñemongueta vaera icavi mbae
gui	vae re ipɨa jemimbota rupi, jare jocorai oyapo reta oyoupe
gui	Nde rere iru vae reta pe agüɨye vaera oñuvanga menda re. Jae
gui	rambue agüɨyeta tei reñuvanga menda re nde vi. Nde remotareɨ
gui	tumpa-raanga reta. Jae rambue agüɨyeta tei nde vi reñomi
gui	mbaembae icavi vae itupao reta güi.
gui	Jecuaeño jei icavi mbae vae iru vae reta cotɨ, jare jecuaeño
gui	¿Omee ra Tumpa cuae yerovia catu oñemocircuncidauca vae reta
gui	peño? Ani ¿omee ra oñemocircuncidauca mbae vae reta pe vi?
gui	Echa yae ma quirai Tumpa ombojupi Abraham iporogüɨrovia jeco
gui	Erei opaete vae omano Adán güive Moisés oico regua, yepe tei
gui	iru vae reta mbaeti iyoa Adán iyoa rami. Jare Adán
gui	Cherɨvɨ reta, pe reta peicuaa co mboroócuai jeigüe. Jare
gui	peicuaa co quirai mboroócuai güɨnoi mbaepuere metei vae re
gui	jae oicove oico rambueveño.
gui	Echa mbaembae jete oipota vae reño oñemongueta vae reta
gui	oyovaicho Tumpa ndive. Echa ñateɨ reta oyapo Tumpa
gui	iporoócuai. Mbaeti etei ipuere oyapo Tumpa iporoócuai.
gui	Tumpa re yarovia rambue, ara ñavo iru vae reta iquɨreɨ
gui	Tenonde yave mbaeti chembae vae reta oyeapota co chembae retara,
gui	jare tenonde yave mbaeti aaɨu vae reta aaɨuta co.
gui	Agüɨye vi ere: ¿Quia ra ogüeyɨta güeru vaera Cristo
gui	omanogüe vae reta ipɨte güi?” Jocorai jei.
gui	Echa Tumpa iñee pe oyecuatía oi corai: “Tumpa oyapo chupe
gui	reta agüɨye vaera iyaracuaa. Jae rambue yepe tei omongueta
gui	Tumpa iñee, erei mbaeti oicuaa, jare yepe tei oendu Tumpa
gui	iñee, erei mbaeti güɨrovia. Jare jecuaeño corai oi”.
gui	Echa Tumpa omeeta co chupe reta güɨrocuavee chupe reta vae.
gui	Ngaraa omombo ete oiparavogüe vae reta.
gui	Jae rambue oyovaicho mburuvicha ndive vae oyovaicho co Tumpa
gui	iporoócuai ndive. Jare mburuvicha oiporaraucata oyovaicho jae
gui	Erei metei oporogüɨrovia vae ombopɨatɨtɨ yave iru
gui	oporogüɨrovia vae jou vae jeco pegua, mbaeti co oico oporoaɨu
gui	reve. Agüɨye tou jocuae nunga tembíu. Echa jou yave,
gui	güɨramoi omombiata iru oporogüɨrovia vae jou vae jeco pegua.
gui	Echa Cristo omano vi jocuae iru oporogüɨrovia vae re.
gui	Judío mbae vae reta güɨroviata jese.
gui	Jae ramiño vi Tumpa ndiveño toi opaete Priscila jare Aquila jo
gui	pe oñemboatɨ vae reta. Jae ramiño vi Tumpa ndiveño toi
gui	ñanderɨvɨ Epeneto. Jae rani güɨrovia Cristo re Acaya pe.
gui	ÑandeYa Jesucristo jecuaeño pemomɨratata jae ou ye regua,
gui	agüɨye vaera quia ipuere pemboeco mbae re jocuae ara.
gui	Jare chemiari peve yave amombeu vaera peve ñee icavi vae,
gui	mbaeti aiporu ñee reta cuimbae iyaracuaa catu vae oiporu vae
gui	aicuauca vaera peve ñee icavi vae añete co. Echa chemiari peve
gui	yave, aicuauca peve ñee icavi vae añete co Espíritu Santo
gui	Mbaravɨquɨ ócai yave, Tumpa ngaraa omboepɨ jocuae
gui	mbaravɨquɨ oyapo vae pe. Erei mbaravɨquɨ oyapo vae etei
gui	oñemboasaucata co, metei cuimbae oyeepɨ tata güi vae rami.
gui	Jeta vae oicuaa quirai metei pepɨte pe oi vae güɨreco
gui	ichɨ-raanga. Jocuae oñuvanga menda re vae mbae pochɨi yae vae
gui	oyapo. Echa mbaeti oicuaa Tumpa vae reta mbaeti etei omaeño
gui	Echa Tumpa omboepɨ jeta yae peré, peapo vaera jae imbaera. Jae
gui	rambue pemboete Tumpa perete pe jare perecove pe. Echa mócoi
gui	Jae ramiño vi mbaeti ma tiempo ipɨatɨtɨ vae reta oyaeo
gui	vaera. Jae ramiño vi mbaeti ma tiempo oyerovia vae reta opuca
gui	vaera. Jae ramiño vi mbaembae ogua vae reta mbaeti ma güɨnoi
gui	tiempo opa vaera oiporu imbaembae.
gui	Oime yave quia ojo oñoraro vaera vae, omondo vae omboepɨ co
gui	chupe. Uva oñotɨ vae jou co uva iagüe. Jae ramiño vi vecha
gui	reta omongaru vae jou co vecha ineche.
gui	Agüɨye vi peñeenguru ñandeYa cotɨ. Echa jocorai oyapo
gui	amogüe jae reta, jare Tumpa oyucauca metei araɨgua pe.
gui	Añete co, mbaeti icavi cuimbae oñeacasoi vaera. Echa cuimbae
gui	oñemojaanga Tumpa re jare Tumpa imaemboete re. Erei cuña
gui	oñemojaanga cuimbae imaemboete re.
gui	Jae rambue aipota peicuaa vaera cuae: Tumpa iEspíritu pemomiari
gui	yave, ngaraa peyepopeyu Jesús re. Jare mbaeti quia ipuere jei:
gui	“Jesús co jae cheYa”, jaeño Espíritu Santo rupi.
gui	Jare güɨramoi oime anoi mbota Tumpa iñee amombeu cavi vaera.
gui	Jare güɨramoi aicuaa mbaembae iru vae reta pe mbaeti oyecuaa
gui	vae jare mbaembae iru vae reta mbaeti oicuaa vae. Jare
gui	güɨramoi oime anoi mborogüɨrovia tuicha yae vae chepuere
gui	vaera ambosɨrɨ ɨvɨtɨ reta. Erei mbaeti yave aporoaɨu, che
gui	Erei añemboatɨ yave iru oporogüɨrovia vae reta ndive, aipota
gui	yae jae cinco ñeeño aicuaa reve amboe vaera iru vae reta, diez
gui	mil ñee ambué vae iñee pe jae vaeragüe.
gui	Echa che co jae metei temimondo, erei opaete iru temimondo reta
gui	oñemboeteuca chegüi. Mbaeti jupi añembojee vaera temimondo
gui	pe. Echa che ayapose icavi mbae vae Tumpa oiparavo vae reta pe.
gui	Jae ramiño vi mbaeti oyovaque opaete jete. Echa oime cuimbae
gui	jete, jare maemɨmba jete, jare jevae ɨ rupigua jete, jare
gui	güɨra jete. Opaete oyoavɨ oyougüi.
gui	Agüɨye quia togüɨroɨro. Erei outa yave checotɨ perenta
gui	güi, pemborɨ ou vaera checotɨ ipɨacatu reve. Echa aipota jae
gui	ou vaera chepɨri iru ñanderɨvɨ reta jupíe.
gui	Jare añemongueta yave jocorai ayapo vaera, mbaeti etei
gui	añemonguetaiño jese. Echa añemongueta yave mbae ayapo vaera,
gui	mbaeti etei añemongueta cheremimbota reño. Che jae yave:
gui	“Ayapota co”, mbaeti jae voi ye: “Mbaetita ayapo”.
gui	Jae ramiño vi Tumpa omee oreve mbaepuere, royeócuai cavi vaera
gui	chupe morogüɨrocuavee ipɨau vae re. Cuae morogüɨrocuavee
gui	ipɨau vae Espíritu pegua co, mbaeti co mboroócuai oyecuatía
gui	oi vae pegua. Echa mboroócuai oyecuatía oi vae jei mbaeti
gui	jeigüe oyapo vae omanota co. Erei Espíritu Santo omee ñandeve
gui	Jae rambue mbaeti ñañemongueta mbaembae ñandepuere yaecha vae
gui	re. Ñañemongueta mbaembae mbaeti ñandepuere yaecha vae re.
gui	Echa mbaembae ñandepuere yaecha vae opata co. Erei mbaembae
gui	mbaeti ñandepuere yaecha vae ngaraa etei opa.
gui	Mbaeti mbae pochɨi vae royapo iru vae reta cotɨ. Roicuauca
gui	añete vae iru vae reta pe. Romoaguata iru vae reta oyapo icavi
gui	mbae vae oreve yave. Orepɨacavi iru vae reta pe. Jecuaeño
gui	Espíritu Santo oremborɨ. Añetete roaɨu iru vae reta.
gui	Añave ayerovia. Erei mbaeti ayerovia pepɨatɨtɨ rambueño.
gui	Echa pepɨatɨtɨ rambue, peeya peñemongueta icavi mbae vae
gui	pepɨa pe oi vae. Jare cuae jeco pegua ayerovia ma. Echa
gui	mbɨatɨtɨ penoi vae icavi Tumpa pe. Jae rambue ore mbaeti co
gui	mbae icavi mbae vae royapo peve.
gui	Oime yave quia oparandu Tito re vae, pepuere pere jae co cheiru
gui	jare oparavɨquɨ co che ndive ore pomborɨ vaera. Ani oparandu
gui	yave iru orerɨvɨ reta re, pepuere pere oporogüɨrovia vae
gui	oñemboatɨatɨ vae reta omondo, jare jae reta omboeteuca co
gui	Erei jocorai jei vae toicuaa cuae: Roicuauca orembaepuere
gui	roicuatía peve vae pe, mbaeti pepɨri roi yave. Jae ramiño vi
gui	roicuaucata orembaepuere royapota vae pe, pepɨri roi yave.
gui	Jare jei reta ye: “Ore royeócuai Cristo pe”. Che ayeócuai
gui	yae Cristo pe chugüi reta. Chemiari ye ai mbaeti iyaracuaa vae
gui	imiari rami. Che aparavɨquɨ tanta yae chugüi reta. Jeta vese
gui	iru vae reta chenupa chicote pe - mbaeti chepuere opa aipapa.
gui	Jeta vese añeñonouca tembipɨɨrɨru pe. Jeta vese amano seri.
gui	Jae ramiño vi añemongueta güɨramoi Tumpa omaeñota cheré
gui	chemara vaera peré, aja ye yave pepɨri. Echa güɨramoi
gui	chepɨatɨtɨ yaeta jeta pepɨte pe ñogüɨnoi vae mbaeyoa
gui	oyapo vae re, mbaeti yave oyerova teco pochɨi vae güi, jare
gui	aguasa oyapo vae güi, jare mboquere oyapo vae güi.
gui	oicuauca Taɨ cheve, che amombeu vaera judío mbae vae reta pe.
gui	Cuae oyeapo yave, mbaeti chemiari jese quia ndive.
gui	Galacia pegua reta, pe reta co jae iyaracuaa mbae vae reta rami.
gui	¿Quia pa pembotavɨ, agüɨye vaera perovia añete vae? Echa
gui	perovaque etei amombeu cavi ma quirai Jesucristo oyecutu curusu
gui	Echa omboe vae reta jare oñangareco jese vae reta güɨnoi
gui	mbaepuere jese jare imbaembae re, jae oupitɨ regua iaño tu
gui	amɨri ndei omano mbove omombeu vae.
gui	Echa cuña mbaeti ime güɨnoi vae güɨnoita jeta yae imembɨ
gui	Echa Espíritu Santo omee ñandeve tecove ipɨau vae. Jae rambue
gui	yaico Espíritu Santo jemimbota re.
gui	Tenonde yave Tumpa ñandeparavo ñanoi vaera jae omeeta ñandeve
gui	vae. Jae ñandeparavo, ñande ñai vaera Cristo imbaera. Jare
gui	Tumpa cuae oyapo iquɨreɨ rambue. Echa jae oyapo opaete
gui	mbaembae jae jemimbota rupi.
gui	Echa jae jeco pegua mócoi reve ñandepuere yaya ñandeRu re
gui	Espíritu Santo rupi. Echa Espíritu Santo meteiño co.
gui	Oime vi meteiño ñandeYa, jare opaete yarovia ñandeYa re, jare
gui	opaete ñañembobautizauca Espíritu Santo pe.
gui	Erei pepɨacavi oyoupe. Peyoaɨu. Peɨro oyoupe. Echa Tumpa
gui	iñɨro ma peve Cristo jeco pegua.
gui	oñono tee vaera iyeupeguara, jare oitɨo vaera. Echa iñee
gui	ñandetɨo, mbae yayoe ɨ pe rami.
gui	ÑandeRu Tumpa jare ñandeYa Jesucristo tomee peve, cherɨvɨ
gui	reta, mbɨacatu jare mboroaɨu jare mborogüɨrovia.
gui	Echa Tumpa omee peve perovia vaera Cristo re. Jae ramiño vi
gui	omee peve peiporara vaera Cristo jeco pegua.
gui	Pemboresive cavi ñandeYa re peyerovia reve. Jare jecuaeño
gui	Cuaeño ma tamombeu peve, cherɨvɨ reta: Peñemongueta opaete
gui	mbae añete vae re, opaete mbae icavi vae re, opaete mbae jupi
gui	vae re, opaete mbae iyoa mbae vae re, opaete mbae ipora vae re,
gui	jare opaete mbae ñandepuere ñanemiari cavi jese vae re.
gui	Ñandepuere yae yave: “Cuae icavi co”, jare ñandepuere
gui	ñamboete yave, ñañemongueta jese.
gui	Mbaeti etei quia oecha Tumpa. Erei Taɨ oicuauca ñandeve quirai
gui	co jae. Taɨ co jae opaete mbaembae oyeapogüe vae iYa.
gui	Jae rambue agüɨye quia tapemboeco mbae peu vae re, jare arete
gui	reta iara reta re, jare yasɨpɨau re, jare mbutuu iara reta re.
gui	Jare opaete oyapo vae, toyapo ipɨaquɨreɨ reve. Toyeócuai iya
gui	pe, ñandeYa pe oyeócuai rami. Echa mbaeti cuimbae peño
gui	Omombeu reta vi quirai pearo pei Tumpa Taɨ ou ye vaera ara güi
gui	- jae co Jesús. Echa Tumpa omoingove ye güeru omanogüe vae
gui	reta ipɨte güi. Tumpa oiporaraucata co oporogüɨrovia mbae
gui	vae reta pe, erei Jesús ñanderepɨ ma iru vae reta oiporarata
gui	Jare tanta royerure Tumpa pe ara rupi jare pɨtu rupi, rojo
gui	vaera poecha. Roipota romombeu peve mbaembae ndeiño peicuaa
gui	cavi vae, pepɨrata vaera peporogüɨrovia re.
gui	Echa Tumpa mbaeti ñandeparavo oiporarauca vaera ñandeve. Jae
gui	ñandeparavo co, ñañemboasauca vaera ñandeYa Jesucristo oyapo
gui	Jae rambue jecuaeño royerure Tumpa pe peré. Echa ore
gui	royeócuai Tumpa pe jare jae peparavo vi. Roipota Tumpa jei
gui	vaera jupi co peparavo vaera. Tumpa tapemborɨ imbaepuere rupi,
gui	peyapo vaera opaete mbae icavi vae peipota peyapo vae, jare
gui	peparavɨquɨ vaera peporogüɨrovia reve.
gui	Erei royócuai jare romboaracuaa jocuae nunga ñandeYa
gui	Jesucristo jee re oparavɨquɨ reta vaera mbɨacatu reve, oime
gui	vaera güɨnoi mbae jou vaera.
gui	Jae oipota opaete vae oñemboasauca vaera jare oicuaa cavi vaera
gui	Erei agüɨye emoiru taɨrusu imemano vae reta iru imemano vae
gui	reta ndive. Echa cuae nunga oipota yave iru cuimbae, mbaeti ma
gui	oipota oyeócuai Cristo pe iru imemano vae reta oyeócuai chupe
gui	rami. Jaeño oipota omenda.
gui	Jaeño co mbaeti etei omano vae. Jae oico tembipe oia pe. Mbaeti
gui	quia ipuere oya jocuae tembipe re. Mbaeti etei quia oecha Tumpa,
gui	jare mbaeti etei quia ipuere oecha. Toñemboeteuca Tumpa
gui	jecuaecuae aveiño imbaepuere tuicha yae vae jeco pegua. Amén.
gui	Jae ramiño vi co pe oparavɨquɨ vae rani jouta mbaarɨvo güi.
gui	Ombotavɨta iñeiru reta. Oyapota mbaembae oñemongueta mbae
gui	reve. Oñemboete yaeta. Tumpa oaɨu vaeragüe, oipota yaeta
gui	Erei ñandeYa chemborɨ jare chemomɨrata, amombeu cavi vaera
gui	ñee icavi vae opaete vae pe, jare opaete judío mbae vae reta
gui	oendu vaera. Jocorai ñandeYa cherepɨ, metei cuimbae oyeepɨ
gui	yaguapope iyuru güi rami.
gui	Eyócuai tembiócuai reta oyapo vaera iya jeigüe jare
gui	omboyerovia vaera iya opaete pe. Agüɨye toiñeemboyevɨ.
gui	Erei mboroaɨu checotɨ renoi rambue, che etei romoñeraño.
gui	Chendechi ma co, jare che co jae metei tembipɨɨ Cristo Jesús
gui	Jae ramiño vi Tumpa imiari ma ñandeve ñemboasa icavi yae
gui	ñandeve vae re. Jae rambue oiporaraucata ñandeve vi, mbaeti
gui	yave yayeapɨsaca jese. Echa ñandeYa rani imiari cuae ñemboasa
gui	re, jare yaicuaa añete co oyeapɨsaca jese vae reta omombeu
gui	Moisés oyapo cavi mbaravɨquɨ Tumpa omee chupe oyapo vaera
gui	vae. Jae ramiño vi Jesús oyapo cavi mbaravɨquɨ Tumpa omee
gui	Jesús mbaeti co sacerdote tenondegua mbaeti ipuere ipɨatɨtɨ
gui	yaiporara yave vae rami. Echa aña guasu imiari chupe oyapouca
gui	vaera tei mbaeyoa chupe, aña guasu imiari ñandeve rami. Erei
gui	Oyecuaa quirai peaɨu Tumpa. Peicuauca peporoaɨu co peyapo vae
gui	rupi. Echa jecuaeño peyeócuai iru oñeñono tee Tumpa peguara
gui	vae reta pe. Tumpa ngaraa iñacañɨ peyapogüe vae güi. Echa
gui	iñacañɨ chugüi yave, mbaetita tei jupi.
gui	Erei oyecuaa cavi yae quirai icavi co oyeapo vaera iru
gui	sacerdotera Melquisedec rami vae.
gui	Erei morogüɨrocuavee ipɨau vae oyoavɨ morogüɨrocuavee
gui	Erei Cristo oyeapo ma sacerdote tenondeguara oyapo vaera icavi
gui	vae ñandeve. Jare jae oyapo iparavɨquɨ ara pe. Ara icavi yae
gui	jocuae Tumpa jo Israel pegua reta ñuu pe oyapo vae güi. Echa
gui	jocuae Tumpa jo ɨvɨ peguaño co.
gui	Jae ramiño vi maemɨmba oyeyucagüe mbaeyoa reta re
gui	oñererocuavee vae reta mbaeti nemboyerovia.
gui	Echa Jesús omano ñanderé ñandepuere vaera yaique Tumpa oia
gui	pe, maemɨmba oyeyuca yave sacerdote tenondegua oique Lugar
gui	Santísimo pe rami. Jocorai Jesús oyapo ñandeve metei tape
gui	ipɨau vae Tumpa oia pe, ñanoi vaera tecove opa mbae vae.
gui	Moisés güɨrovia Tumpa rambue, oe ojo Egipto güi. Mbaeti
gui	oquɨye mburuvicha guasu güi, yepe tei mburuvicha guasu pochɨ
gui	yae chupe. Jare Moisés josa ɨma ngatu ñuu pe. Echa yepe tei
gui	mbaeti quia ipuere oecha Tumpa, erei jae oico quia oecha Tumpa
gui	Peyapo jupi vae, agüɨye vaera ipɨtu vae opia Tumpa güi.
gui	Jocorai peyapo yave, pepuereta pemborɨ ipɨtu vae ipɨrata
gui	Erei toyerure Tumpa pe jese mborogüɨrovia reve. Agüɨye
gui	toyerure chupe jese mborogüɨrovia mbae reve. Echa oyerure
gui	chupe jese mborogüɨrovia mbae reve vae ɨaparúa ɨ guasu pe
gui	oi vae rami co. Echa ɨvɨtu oyepeyu yave, cotɨcotɨ güɨraja.
gui	Eaɨu iru vae nde reyeaɨu rami.
gui	Jae ramiño vi yepe tei buque reta tuicha yae jare yepe tei amo
gui	pe ɨvɨtu tanta vae güɨraja ɨ guasu rupi, yepe tei buque
gui	güɨrovaa michi yae, erei pɨpe buque iñangarecoa ipuere
gui	güɨrovarova buque jae oipotaa cotɨ.
gui	Peñemomichi ñandeYa jóvai, jare jae pemboeteucata.
gui	Toñemboeteuca Tumpa. Jae co ñandeYa Jesucristo Tu. Jae
gui	ñandeparareco yae. Jae rambue ñandeapo taɨ retara. Jare
gui	Jesucristo oicove ye ou omanogüe vae reta ipɨte güi rambue,
gui	añave ñaaro ñai yayerovia reve.
gui	Jae rambue agüɨye peyapo icavi mbae vae. Agüɨye
gui	peñombotavɨ. Agüɨye peipota iru vae reta imbaembae. Agüɨye
gui	Yepe tei iru vae reta jei icavi mbae vae icotɨ, erei Cristo
gui	mbaeti jei icavi mbae vae icotɨ reta. Oiporara oi yave, mbaeti
gui	jei oiporaraucata co oiporarauca chupe vae reta pe. Jaeño
gui	oñemee Tumpa pe. Echa oicuaa Tumpa oporojaa jupi vae rupi.
gui	Cristo oiporara cuae ɨvɨ pe oico rambueve. Jae rambue
gui	peñemocatɨro peiporara vaera jae oiporara rami. Echa yaiporara
gui	yave, mbaeyoa mbaeti ma ipuere ñanderé.
gui	Jecuaeño peñeandu. Echa aña guasu perovaicho co, jare oipota
gui	oyapo icavi mbae vae peve, metei ñaguapɨta oguataguata oeca
gui	mbae oyuca jou vaera vae rami.
gui	Echa Tumpa iñee aracae omombeu vae reta mbaeti imiari jae reta
gui	etei oipota imiari rambue. Espíritu Santo etei omombeu chupe
gui	reta mbae jei vaera. Jae rambue jae reta jei vae Tumpa iñee
gui	Cherɨvɨ reta, icavi co peicuaa vaera cuae: ÑandeYa pe metei
gui	ara mil año ramiño co jare mil año metei ara ramiño co.
gui	Oime yave quia iru oporogüɨrovia vae oaɨu vae, jae jecuaeño
gui	oico tembipe oia pe. Jae rambue ipuere oecha cavi oguata cavi
gui	Echa iyɨpɨ güive peendu cuae ñee: Yayoaɨu.
gui	Ngaraa yaquɨye Tumpa güi, jae ñanderaɨu rambue. Tumpa
gui	iporoaɨu tuicha yae. Jae rambue ngaraa yaquɨye chugüi. Echa
gui	oime yave quia Tumpa güi oquɨye vae, jae oñemongueta Tumpa
gui	oiporaraucata co chupe. Tumpa güi oquɨye vae mbaeti oicuaa
gui	Añetete yaaɨu yave Tumpa, yayapota Tumpa iporoócuai reta.
gui	Jare iyɨpɨ güive peendu cuae mboroócuai. Jae rambue icavi co
gui	Jae ramiño vi moromboe mbaeti añete vae re oporomboe vae reta
gui	mbaeti oñemongueta cavi. Jae reta oyapo pochɨi vae jete ae pe,
gui	jare güɨroɨro mbaepuere güɨnoi vae reta, jare jei icavi
gui	mbae vae maemboete güɨnoi vae reta cotɨ.
gui	—Eicuatía metei tupapire pe reechata vae. Jayave emondo
gui	tupapire oporogüɨrovia vae siete tenta Asia pegua pe
gui	oñemboatɨatɨ vae reta pe. Emondo Efeso pe, jare Esmirna pe,
gui	jare Pérgamo pe, jare Tiatira pe, jare Sardis pe, jare
gui	Filadelfia pe, jare Laodicea pe —jei cheve.
gui	“Che aicuaa peparavɨquɨ, jare quirai mbaeti chemotareɨ jare
gui	mbaeti cheraɨu. Icavita tei co cheve chemotareɨ yave ani
gui	Jare aecha metei Vecha-raɨ. Oyeyucauca echa cheve. Oñemboɨ oi
gui	jocuae guapɨa jare jocuae irundɨ mbaembae oicove vae reta ipau
gui	pe, jocuae araɨgua reta itenondegua reta ipɨte pe. Jae
gui	güɨnoi siete jati jare siete jesa - jae co jocuae siete
gui	araɨgua Tumpa jemimbota oyapo vae reta opaete ɨvɨ rupi
gui	Jare Vecha-raɨ oipea iru libro iñemboyaa. Oyepea ma cinco.
gui	Jayave aecha maemɨmba oyeyucagüe oñererocuaveea igüɨ pe
gui	Tumpa iñee jeco pegua oyeyucauca vae reta. Echa jae reta
gui	oyeyucauca, omombeu Tumpa iñee iru vae reta pe rambue.
gui	Oasa ma metei susere. Erei mócoi mbaesusere ye oyeapota curi.
gui	Erei agüɨye ejaa Tumpa jo joca. Echa jocuae oca oñemee judío
gui	mbae vae reta pe. Jare jae reta güɨnoita mbaepuere tenta
gui	oñeñono tee Tumpa peguara vae re cuarenta y dos yasɨ pegua
gui	Jare aendu ñee ara pe. Iñeeata reve jei:
gui	Jare ocanta reta metei canta ipɨau vae Tumpa iguapɨa jare
gui	jocuae irundɨ mbaembae oicove vae reta jare araɨgua reta
gui	itenondegua reta jóvai. Jare mbaeti quia ipuere oicuaa jocuae
gui	canta, jaeño jocuae ciento cuarenta y cuatro mil vae reta. Echa
gui	Cristo oepɨ jocuae reta ɨvɨ pegua reta ipɨte güi.
gui	Cuae jaɨcue rupi aecha oyepea oi ara pe ita reta Tumpa
gui	oicuatía mboroócuai reta jese vae jɨru oia.
gui	—Eyu cuae pe. Taicuauca ndeve quirai oñejaaucata co jocuae
gui	cuña iyaguasa vae ɨ guasu reta re oguapɨ vae —jei—.
gui	Jare ɨvɨ pegua mburuvicha guasu reta ipɨatɨtɨta jese jare
gui	oyaeota, jatati oecha yave. Echa jae reta oyapo aguasa joco pe,
gui	jare joco pe yogüɨreco yave, oyerovia yae opaete mbaembae
gui	Jare metei vae jei cheve:
gui	Jare jee mbaeti oyecuatía jocuae libro tecove opa mbae vae
gui	pegua pe vae ñavo oñemombouca tata guasu pe.
gui	Opaete ɨvɨ pegua reta oguata cavita joco pe, tembipe oita
gui	rambue, jare ɨvɨ pegua reta juvicha guasu reta yogüeruta joco
gui	Jare oime yave quia ñee cuae tupapire pe ñogüɨnoi vae reta
gui	oipotata omboai vae, Tumpa ngaraa omaeño jese jou vaera jocuae
gui	ɨvɨra tecove opa mbae vae pegua ia. Ngaraa vi omaeño jese
gui	oique vaera tenta oñeñono tee Tumpa peguara vae pe. Ngaraa vi
gui	omaeño jese güɨnoi vaera imbaera mbaembae icavi vae cuae
gui	libro pe oyecuatía oi vae.
