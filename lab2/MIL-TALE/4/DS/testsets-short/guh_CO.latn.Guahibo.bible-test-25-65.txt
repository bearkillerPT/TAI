guh	Mapalivaisije Jesucristo pijasalinaivimi pelivaisi. Jesucristo
guh	rabaja Davidpijinë pemomoxiyajuvënënë. Davidpijinë pijinia
guh	Abrahampijinë pemomoxiyajuvënënë.
guh	—¿Detsa jota barëecatsi panacuetonëyo naexana judíovi pepo
guh	pevetsinënexa? Payapëtaniji bajaraponëyo penaexanaejava.
guh	Tsipaji baja cajena pataniji bajaraponëyo penaexanaejavata
guh	penaitajëtsituluputo. Bajarapatuluputo pataniji
guh	patajanacuatareca. Bajaraxuata paponainajë mabetsinaje
guh	patataenexa bajaraponëyo, bajaraponëyo pitabarata yaiyataeya
guh	patamatabacabëta patatonubenaenexa, jai tsaponae jivijavabelia
guh	tulupu perubenaejava pecanaëcobivi.
guh	Nacuaevetsinëmi Herodespijinë pexënato pevënë Arquelao.
guh	Nexata Arquelao eveta Judeanacua paxa pevënamuto. Nexata José
guh	itsa vënëlivaisitane nacuaevetsinëmi Herodespijinë pexënato
guh	pevetsijava Judeanacua, José cujunava Jesúsnëyo
guh	pebarëponaejava Judea nacuayabelia. Majitsinaebota José Dioso
guh	itavetatsi Jesúsnëyo pebarëponaeyaniva Judea nacuayabelia.
guh	Nexata José barëpona Jesúsnëyo Galilea nacuayabelia.
guh	Nexata dovathi Jesús imoxoyotatsi
guh	pejamatabëcueneëjëbinexatsi Jesús picani pibisiacuene
guh	pexanaenexa. Dovathi jumaitsi Jesúsjavabelia:
guh	Jesús jane baja najetaruca daxita Galilea nacuajava. Dioso
guh	pitorobilivaisi tsipaebapona judíovi
guh	penacaetuatabiabibonëjava. Jesús tsipaebapona jivijavabelia
guh	pexanialivaisi. Tsipaebapona Dioso pijajivi pevetsijavanexa.
guh	Jamatejemayaexanaponanua daxitaviriavitane pexainaevimi.
guh	Altarvënëjava pitabarata abaxë papuenere ofrenda
guh	panerajutsijavanexa Diosojavabelia. Paponare caecuenia
guh	pajivijavabelia pananeconitame panenabarajamatabëcuene
guh	xanepanaenexabeje icatsia. Bajaraxuacujinae icatsia
guh	panaviatsiaremena altarvënëjavajavaberena panerajutsinexa jane
guh	baja ofrenda Diosojavabelia.
guh	Icatsia Jesús jumaitsi petsutoyenepanajavata pijajivi
guh	ayaibitsaëtoxanetojavabelia:
guh	Icatsia Jesús jumaitsi petsutoyenepanajavata pijajivi
guh	ayaibitsaëtoxanetojavabelia:
guh	Pabaupa tsiquiribaupayo, tsiquirinamutoyonua, bajarapanamuto
guh	pata matacabi apo pevereverecaejava pexainaevi pijanacuayabelia.
guh	Nexata saya caejiviyobeje bajaraxuayo jonepona, jai Jesús
guh	pijajivijavabelia petsutoyenepanajavata.
guh	Nexata Jesús jumaitsi capitánjavabelia:
guh	—¿Detsa xuajitsia bitso pajunavame? ¿Tsipaji apo
guh	payapëtaemë Dioso papecaevetsijava? jai Jesús
guh	—Diosomë, bitso ayaijamatabëcuenenëmë. Tsipaji jivi
guh	caëjëpaeyaexaname pinijicuene pexanaenexa, jai.
guh	Nexata saya bajarapamonae Jesús jumecapocaponatsi
guh	bajarapacuenia pejumaitsijava.
guh	—Pëtsa paponame apo judíovi pijanacuayabelia. Pëtsa
guh	paponame Samaria nacuata penaetomaranëjavabelia ata.
guh	Icatsia Jesús jumaitsi pijajivijavabelia:
guh	’Juan jivibautisabinë petaxuxuabijavaveliacujinae, Dioso
guh	pitorobilivaisi jivi petsipaebanajetarucaejava
guh	mapamatacabijavaberena ataje, ayaibitsaëtoxaneto picani jivi
guh	jitsipa Dioso pitorobilivaisi pejumecovënëtsinexa. Itsiata
guh	itsamonae pesaëta caranatapona bajarapamonae
guh	pejumecovënëtsiyaniva Dioso pitorobilivaisi.
guh	Dioso pejumelivaisibaxutota jumaitsi mapacueniaje: “Jitsipajë
guh	paneitaxutotsoniataenexa itsamonae ata. Apo jitsipaenë cajena
guh	saya patanetobeyabiabinexamë dajubicuene ofrendacuenia
guh	patanerajutabiabinexamë,” jai Dioso pejumelivaisibaxutota.
guh	Xua yabara jumaitsi bajarapacuenia, apo pajumeyapëtaemë baja
guh	cajena. Tsipaji itsa pajumeyapëtaejitsipame xua yabara
guh	jumaitsi, nexata tajajivi ata paitaxutotsoniataejitsipame.
guh	Nexata tajajivi trigoxu pexaejava yabara apo panejumaitsimë
guh	tsipae: “Dioso Moiséspijinëta penajumecopatsilivaisi
guh	vajanacaitavetsicuene nijajivi exanapona,” apo panejamë
guh	tsipae. Tsipaji tajajivi apo naneconitsi Diosojavabelia. Tsipaji
guh	tajajivi bitso piajanixae, trigoxu xane.
guh	Fariseovi pecanaëjëtsinexa Jesús bitso piasaënëcuene
guh	dovathi matatoxenetsia, Jesús icatsia jumaitsi
guh	fariseovijavabelia mapacueniaje:
guh	Jesús baja itsa najumevereta jivijavabelia livaisi
guh	petsipaebijava, pitsapa baja bajarapabovecua. Pona baja
guh	itsajavabelia. Nexata Jesús ecojopa pucaxaneto itapata.
guh	—Mara pacuene jëpaje Dioso pijajivi pevetsijavaje. Pabi
guh	pexainaenë, ëpexaniaviriatrigoxu uba pijapabita.
guh	Nexata itsa caxitajarabaxuaba pexaniaviriaperlajava, bitso
guh	penamatamotsijava, pona pijaboyabelia pecanajetsinexa daxita
guh	pexainaejavami. Nexata comuata bajarapaperlajava, jai Jesús
guh	—Xua jitsipame nevajëtsianame. Nexata itsa nevajëtsianame,
guh	itsacuenejava ata carajutsianatsi, jai Herodes najumecapanepaeya
guh	Nexata Pedro jumaitsi Jesúsjavabelia:
guh	—Panenamuxunaevere xaniavaetsia patanejumeyapëtaenexamë
guh	Itsa panacuata eca Tiro tomarabeje Sidón tomarabeje, Jesús
guh	baja vecuapona. Nexata Jesús najetaruca Galilea pucaxaneto
guh	muxubërëa. Nexata Jesús petsutojumabetsia junaya. Nexata
guh	petsutojumatatsia Jesús ecojopa.
guh	Jesús pijajivi jamatabëcueneyapëtane bajarapacuenia
guh	jamatabëcuenenavëxaniabiaya pejumaitsijava levadura yabara.
guh	Nexata Jesús jumaitsi pijajivijavabelia:
guh	Xaniajanë pacuenia pacatsipaebijitsiatsi. Daxita paxamë
guh	patëpaenejevamë, xanë, Daxitajivi Pematapijinënë, tajajivi
guh	ayaibitsaëtoxaneto naexanaena. Nexata paxamëyajuvënëvi
guh	pepuatae tsane xanë tajajivi ayaibitsaëtoxaneto taevetsijava,
guh	tëpaena, jai Jesús pijajivijavabelia.
guh	Mara paviriadovathije apo jitsipae pepitsapaejava. Matapania
guh	panexaejava apo paxaemë tsipae pamatacabibeje asaëyata
guh	Diosojavabelia pavajëtaponame dovathi pepitsapaenexa,
guh	pitsapaejitsipa, jai Jesús pijajivijavabelia.
guh	Xanë, Daxitajivi Pematapijinënë, patajopajë tacapanepaenexa
guh	daxita Diosovecua naxuabiaya pejinavanapaevimi, jai Jesús
guh	Nexata nacuaevetsinë bitso baraanaepana millones de pesos
guh	piamoneyabinëtsijavabelia. Nexata nacuaevetsinë jumaitsi
guh	pijajivijavabelia: “Bajaraponë pacaponaeremelia
guh	penaneconitsivi pejebabiabibojavabelia
guh	penaneconitsiaexanaenexatsi. Bajarajota naneconitsiaponaponaena
guh	ëpematamoveretsijavabelianexa daxita taneamoneyabijava,” jai
guh	nacuaevetsinë, jai Jesús pijajivijavabelia.
guh	Nexata pevëjëato jumaitsi Jesúsjavabelia:
guh	Nexata bajarapamonae jumaitsi: “Tsipaji itsajivi ata apo
guh	panejunatsi patatonacuenebinexa,” jai. Nexata pabixainaenë
guh	jumaitsi: “Paxamë ata paponaremelia tajapabiabelia
guh	patanetonacuenebinexamë. Pacamatamotsianatsi raja
guh	xaniavaetsia,” jai pabixainaenë. Nexata bajarapamonae jejai.
guh	Ponalia petonacuenebinexatsi.
guh	Jesús, pijajivi yajava, pitsapa Jericó tomaravecua. Nexata
guh	jivi ayaibitsaëto pënaponatsi.
guh	Bajarajota templobota Jesús imoxoyorenatsi
guh	pitaxutotsëcënaevi, pejayujayunaevinua. Nexata Jesús
guh	bajarapamonae xanepanaeyaexana.
guh	Jesús icatsia jumaitsi sacerdotevijavabelia, judíovi
guh	pijaancianovijavabelia ata:
guh	Sacerdotevi penamatacaitorobivi, fariseovi yajava, itsa jumetane
guh	bajarapacuenia Jesús pejumaitsijava, bajarapamonae
guh	jamatabëjumai tsenae: “Vaxaitsi yabara raeta jumaitsi,”
guh	jamatabëjai tsenae bajarapamonae.
guh	Nexata Jesús xaniavaetsia itsa jumecanaviata, bajarapamonae
guh	jamatabëcuenenabenajaca bajarapacuenia Jesús pejumaitsijavata.
guh	Nexata baja copatatsi Jesús jamatabëcueneëjëbiaya
guh	peyanijobijavatsi. Naviaba baja bajarapamonae.
guh	Nexata itsanë ata fariseoviyajuvënënë Jesús apo
guh	jumepitsitsi caejumeyo ata. Bajaraxuacujinae fariseovi,
guh	saduceovi ata, cujunava Jesúsjavabelia baja
guh	jamatabëcueneëjëbiaya livaisi peyanijobijava.
guh	Itsamonae naniavelia itsa pacatane, pacatane
guh	bepapexaniajamatabëcuenevimë itajara. Itsiata baitsi jane
guh	panejamatabëëthëtota bëpënëa panajamatabëxainabiabame
guh	jivi paneyamaxëitojorobinexa. Itsajava ata pematatsënëa
guh	pibisiacuene paneexanaenexa, panajamatabëxainabiabame.
guh	Itsiata pajivi ajamatabëcuenesaë tsane Dioso
guh	pejumecovënëtsijava petëpaejavabelianexa, bajarapajivi Dioso
guh	Pamatacabi Noépijinë ponapona ira pebubutsivajënaeya, jivi
guh	picani xaniavaetsia jamatejema pexaejava xaevanapa.
guh	Apaevanapanua. Nacojiobapona itsamonae. Itsamonae pexënatoyonë
guh	pebijavabelia canajetapona petonacojiobinexatsi. Bajarapamonae
guh	jamatejema saya jinavanapa. Nexata bajarapamatacabi Noépijinë
guh	ëpijamonae pinijibarcoxanetojavabelia barëjunua.
guh	—Tacovëta patajajivimë, itsamonae ata, pamonae tajajivi,
guh	panetonacuenebianame. Nexata pamatacabi icatsia patsianicajë,
guh	pacuenia pacasivanajamatabëxainaejitsiatsi, aeconoxae
guh	pacatsipaebianatsi. Pacatsipaebianatsi comparacióncuenia
guh	mapacueniaje. Petuxanenë itsa ponaejitsia tajënacuayabelia,
guh	junata pijajivi. Evetsiaexana pijapalata petoevetsinexatsi
guh	Itsanacuaverena itsa patajë, apo panecopiapitsimë
guh	xaniavaetsia. Itsa ajibi bitso tanaxatatsijava, apo
guh	panerajutsimë tanaxatatsijavanexa. Itsa avitanenë, apo
guh	papatsimë patanevetsinexamë. Itsa neeta penaneconitsivi
guh	pejebabiabibota, apo papatsimë patanetaenexamë,” janë tsane
guh	tatsavenonenia penubenaevijavabelia.
guh	Nexata baja ajena meraviyotsia, Jesús pijajivi, doce ponëbeje,
guh	Itsiata Pedro jumaitsi Jesúsjavabelia:
guh	—Xamë ata rabaja naponaponame Jesústa, Galilea
guh	—Jãjã, xanë rabaja pacuenia nejumaitsimë, jai Jesús
guh	Nexata baja Pilato tocopata Barrabás pepitsapaenexa
guh	penaneconitsivi pejebabiabibovecua. Itorobanua vajabitsaëvi
guh	ayaicuenia Jesús pejumatitibabenexatsi penaneconitsivi
guh	pejumaconitabiabimacata. Bajaraxuacujinae Pilato tocopata baja
guh	Jesús vajabitsaëvi pecobematabiabarutsinexatsi cruzajavabelia.
guh	Icatsia Jesús pinijicuenia aëjai. Bajaraxuacujinae jane baja
guh	—Pëtsa pajunavamebeje. Paliamërebeje tajajivijavabelia.
guh	Pajumaitsimëbeje tsane tajajivijavabelia: “Jesús raja
guh	jumaitsi. Paponaeremelia pina Galilea nacuayabelia. Baja pina
guh	jotalia pacacaxitajarabiana Jesús,” pajamëbeje tsane
guh	tajajivijavabelia, jai Jesús.
guh	Jesús pebautisabicujinaetsi menevetsina penonotajunaejavata,
guh	tane itaboxo penapatsijava. Bajarajota Jesús tane Espíritu
guh	Santo ata perunaejavatsica pematatsënëatsica beucucuto.
guh	Itsa baja matacabi, Simónbana Jesús pëjaitaponalia.
guh	—Dioso cajena bitso ayaijamatabëcuenenë. Caeto ata abaxë
guh	mapitsicuene pexanaejava apo taetsije, jai tsenae bajarapamonae.
guh	—Nonotapunare. Nucare mapamonae pitabarataje, jai.
guh	Bajara pijinia nacaemonae ata itsipae. Itsa
guh	navecuanatsanaejitsipa penasivanavajabitsaëtsinexa,
guh	namataenetsia naverebiabijitsipa nacaemonae ata.
guh	Jesús icatsia jumaitsi pijajivijavabelia:
guh	Nexata pinijijoviboxaneto jemata najetaruca. Nexata malataca
guh	jera ënëaberena mera epabajarabapona. Nexata baja jera
guh	ënëaberena mera vënëcapona.
guh	Nexata dovathivi peyajavaponaponaenëmi bajarapamonae taeyeta
guh	Jesús pemuxuneneta. Bajaraponë penaxatatsijava baja
guh	naxatateca. Jamatejema baja. Xaniavaetsia eca. Nexata
guh	bajarapamonae cujunavatsi Jesús.
guh	Nexata Jesús, pajivibitsaëtoxaneto pënanajetarubenatsi,
guh	pueneta bajarajota. Jesús pona Jairo pijaboyabelia. Jesús saya
guh	yajavalia mapamatabëxëyoje: Pedro, Juan, Santiago, Jairo jane
guh	baja. Juanbeje Santiagobeje nacaebananëbeje.
guh	Herodes, Galileanacua pevetsinë. Nexata Herodes jumetane
guh	itsamonae jamatabëcuenenavëxaniabiaya pejumaitsijava Jesús
guh	yabara: “Juanpijinë raeta jivibautisabinëmi icatsia asaë
guh	petëpaecujinae. Bajaraxuata caëjëpatsi Dioso pesaëta
guh	pinijicuene pexanaenexa,” pejaijava itsamonae
guh	jamatabëcuenenavëxaniabiaya Jesús yabara, Herodes jumetane.
guh	Nexata Jesús ëpijajivi jerata yajavapona itsabelia jivi ajibi.
guh	Nexata Jesús pijajivi vavajai tsaxuabi ayaijumeta.
guh	Pajivi jamatabënejumeyapëtane patacatsipaebilivaisi,
guh	nenamuxunaevetsi xaniavaetsia, jai Jesús.
guh	Nexata Jesús jumaitsi bajaraponë petocapatsivitsijavabelia:
guh	—Panejumetaema. Xania panayajivitaema fariseovi pijalevadura,
guh	jai Jesús pijajivijavabelia.
guh	Nexata Pedro jumaitsi Jesúsjavabelia:
guh	—Jesús jumai tsabiabi: “Tatëpaecujinae icatsia asaënë
guh	tsane,” jai tsabiabi. ¿De tsamëra pajamatabëcuene xaina
guh	bajarapalivaisi? najai tsabiabi bajarapamonae.
guh	Nexata Jesús cobepita pejevaxinë. Cobevaetabiaya yotsina.
guh	Nexata pejevaxinë nonotabapuna.
guh	Bajarajota apo tëpae oro, jivivixaevi. Isotocotia ata apo
guh	—¿Detsa xuajitsia: “Pexaniajamatabëcuenenëmë,”
guh	nejamë? Ajibi raja itsapebi ata pexaniajamatabëcuenenë.
guh	Caenë rabaja Dioso pexaniajamatabëcuenenë.
guh	Nexata Santiagobeje Juanbeje jumaitsibeje:
guh	—Ponare baja. Nesivajamatabëjumaitsimë: “Jesús
guh	nitaxutoxanepanaeyaexanaena,” nesivajamatabëjamë.
guh	Bajaraxuata itaxutoxanepaname baja, jai Jesús Bartimeojavabelia.
guh	Nexata Jesús jumaitsi pijajivijavabelia:
guh	Bajarapacuenia Dioso pejumaitsixae, nayapëtane bajarapamonae
guh	bajayata tëpae ata, Diosovecua apo penaxuabijava. Aeconoxae ata
guh	bajarapamonae Dioso yajavajinavanapa athëbëtatsia. Nexata
guh	paxamë itsa pajumaitsimë: “Petëpaevi rabaja
guh	petëpaecujinae, icatsia apo asaë tsane,” itsa pajamë,
guh	pinijicuenia pajamatabëcuenenavëxaniabame, jai Jesús
guh	—¡Tajatuxanenë, jica, nataema mapaibotoxanetonëje,
guh	mapaboxanetonë ataje! jai Jesús pijajivitonë.
guh	Tulupu ata othopaenica irabetsica. Daxitacuene, xua rubena
guh	athëbëtatsia, najëabiana. Xaniavaetsia apo rubenae tsane.
guh	Nexata sacerdotevi penamatacaitorobivi itsa tane bajarapacuene,
guh	barëya. Jumaitsi bajarapamonae Judasjavabelia:
guh	—Daxita raja paxamë ajena, pameravi,
guh	panexuabarëcëpecaename. Tsipaji rabaja
guh	patanexuabarëcëpecaejavanexamë yabara, Dioso
guh	pejumelivaisibaxutota tajëvelia jumaitsi mapacueniaje:
guh	“Beyaxuabianatsi raja oveja pevetsinë. Nexata
guh	pijaovejabitsaëto nacayajatsia rëcëpecaena,” jai Dioso
guh	pejumelivaisibaxutota paxamë patanexuabarëcëpecaejavanexamë
guh	yabara. Nexata ajena, pameravi, tajavajabitsaë itsa
guh	nevaetabiana tanebeyaxuabinexa, daxita paxamë
guh	Bajarajota Jesús pijajiviyajuvënënë pijaespada
guh	navemarajonotaxuabina. Muxuyoropaebiaxuaba sacerdotevi pepo
guh	penamatacaitorobinë pijajivitonë.
guh	Itsa abaxë Jesús sacerdotevi pepo penamatacaitorobinë pijabo
guh	ënëtuatuajëalia yanijobaponatsi xua yabara
guh	naneconitsiaexanaejitsiatsi, Pedro naitaxutocaevetsiaya naeca
guh	bopanabota. Nexata bajarajota taeyetatsi petiriva, sacerdotevi
guh	pepo penamatacaitorobinë pijabota penacuenebiva.
guh	—¿Pajitsipame tsaja patacatocopatsijava pepitsapaenexa
guh	Jesús, pajudíovimë pepo papecaevetsinë? jai Pilato.
guh	Bajara pijinia pacuenia sacerdotevi penamatacaitorobivi,
guh	judíovi pecujarubivi ata, capocaponatsi Jesús. Ëpamonae
guh	—¿Jipatsa meta nacatotixitsiana Jesús peyavajuvëpa
guh	acatabuatsiibopanaxanetotsi? najai tsanajetarubenae
guh	Paepatota Zacarías tajuitanuca inciensovënëjava
guh	temploboënëalia, jivi ayaibitsaëtoxaneto templobojumavelia
guh	vajëcanubena Diosojavabelia.
guh	—María, pëtsa junavame. Tsipaji raja Dioso
guh	pexaniajamatabëcuenia catane.
guh	Dioso yavenona pijajivi, Israel nacuapijivi. Apo nacofënëtsi
guh	cajena. Dioso itaxutotsoniataeyabiaba Israel nacuapijivi.
guh	Taxënatonëyo, xamë yabara itsamonae jumai tsabiabi tsane:
guh	“Mara ponëje pinijiDioso, athëbëtatsia peecaenë,
guh	pijaprofetanëje,” jai tsabiabi tsane. Xamë raja itsaxuayo
guh	pepo petuxanenë najetarucaejitsia, pevajënaeya jivi
guh	tsipaebanajetarucaename pesivanajamatabëcuenecopatsinexa
guh	bajaraponëjavabelia pamatacabi bajaraponë najetarucaena.
guh	Bajarapacuenia jumaitsi tsipaji baja tane daxita pacuenia
guh	Josébeje Maríabeje itsa tanebeje bajarajota Jesúsnëyo
guh	penaecaejava, nexata jamatabëcuenenabenajacabeje. María nexata
guh	Nexata icatsia vajabitsaë ata jumaitsi Juanjavabelia:
guh	Jesús baja naviarena Jordán meneverena Juan
guh	pebautisabicujinaetsi. Tsijamatabëvënëcatsi bitso Espíritu
guh	Santo. Nexata Espíritu Santo ponaeyaexanatsi petusato
guh	—Aeconoxae Dioso pejumelivaisibaxuto pacatsimuxulebiveretatsi.
guh	Xua yabara bajarapabaxutota jumaitsi, bajaraxua baja aeconoxae
guh	mapamatacabitaje copiapata baja, jai Jesús
guh	Nexata Jesús jumeitavetabiaba dovathi. Apo tocopatabiabi
guh	pecuaicuaijainexa petsipaebiyaniva itsamonaejavabelia. Tsipaji
guh	dovathi xaniavaetsia yapëtanetsi Cristo athëbëvetsica Dioso
guh	pitorobijavatsi jivi pecapanepaenexa.
guh	Nexata bajarajota Jesúsjavaberena pebijivi camayota
guh	yavëtacaraparena petabusipacuenabinëtsi. Bajarapamonae picani
guh	bajaraponë boyalia yavëtacarajonejitsialia peyabuatsinexa
guh	—Pamonae junatatsi penacasabifiestajavabelia penanabaninexa,
guh	apo atsobi pexaejava itsa abaxë yajavaecatsi pejananacasabinë.
guh	Itsanë Judas, Santiago pejuyapijinë. Itsanë Judas Iscariote.
guh	Bajaraponë bexëajavabelia Jesús canajetsijitsiatsi
guh	pijavajabitsaë pecobeyabelia pebeyaxuabinexatsi.
guh	—Ponë bitso itaxutotsëcëna, apo caëjëpaetsi
guh	pematacaponaenexa itsanë, ponë pijinia bitso itaxutotsëcëna.
guh	Itsa matacaponaejitsipa, nexata najuajopaejitsiparecabeje
guh	bajaraponëbeje caemëthëxanetojavareca.
guh	—Matanueyabijitsipame, jai Jesús.
guh	Bajaraxuacujinae icatsia xanë, Daxitajivi Pematapijinënë,
guh	najetarucajë. Itaxutojema xaniji. Matavëjëa
guh	apaeyabiabajënua. Nexata xanë yabara icatsia
guh	jamatabëcuenenavëxaniabiaya pajumaitsimë tsabiabi:
guh	“¡Pataema maponëje! Ayaijava xaeyabiaba. Ayaira matavëjëa
guh	apaeyabiabanua piaitajibinexa. Barënajamatabëcuenejëpanua
guh	gobierno pejamatabëcuene impuestomatamo
guh	pematamoyanijobabiabivi. Pamonae ata piajamatabëcuenebejevi,
guh	barënajamatabëcuenejëpa,” pajamë tsabiabi xanë yabara.
guh	Jesús yajavanajetaruca petiriavinua, papetiriavi dovathi
guh	vecuacapitsapa yajuvënëvi. Papetiriavi ata piavitanejavavecua
guh	Jesús jamatejemaya exana yajuvënëvi, Jesús yajavanajetaruca.
guh	Bajarapapetiriaviyajuvënëva, caeva pevënë María, Magdala
guh	tomarapijiva. Bajarapova Jesús vecuacapitsapa siete ponëbeje
guh	dovathivi. Bajarapadovathivi Jesús pevecuacapitsapaecujinae,
guh	—Nicabaliatsi mapapucaxaneto itsapanabeliaje, jai Jesús.
guh	Nexata dovathivi peyajavaponaponaenëmi bitso picani navajëca
guh	Jesúsjavabelia penaponaenexa picani Jesús pepëta.
guh	—Pëtsa pamatanueyabame. Pejanava raja apo tëpae. Saya raja
guh	majitanuca, jai Jesús bajarapamonaejavabelia tsipaji yapëtane
guh	Jesús piasaëyaexanaejavanexa bajarapovayo.
guh	—Paxamë parajure pexaejava, jai Jesús.
guh	Bajarajota jemata naitajëta anijanëbeje, ponëmibeje bajayata
guh	tëpa. Bajaraponëbeje Jesús barëcuaicuaijaitsi.
guh	Bajaraponëbeje tsaena Moiséspijinëbeje Elíaspijinëbeje.
guh	—Tajatuxanenë, pataniji itsanë nevënëta dovathi jivivecua
guh	pecapitsapaejava. Itsiata bajaraponë apo paxanëyajuvënënë.
guh	Nexata paitavetajë bajaraponë dovathi jivivecua
guh	pecapitsapaponaejava, jai Juan.
guh	Pëtsa pacaponame itsacuenejava ata, doro ata, palata ata,
guh	zapato ata. Itsa pabajacobianame itsajivi namutoepatota, pëtsa
guh	bajayajebi pabarëcuaicuaijamë tsanunubenae panenajematsiyaniva.
guh	—Jesús, ¿detsa xua exanaenajë Dioso tanerajutsinexa
guh	matacabi apo pevereverecaejava? jai judíovi pecujarubinë.
guh	—Patajatuxanenë, panejumecujarubare pacuenia
guh	pavajëtabiabijitsianë Diosojavabelia. Pacuenia Juanpijinë
guh	jivibautisabinëmi jumecujarubabiaba pijajivi pacuenia
guh	vajëtabiabijitsia Diosojavabelia, bajara pijinia pacuenia xamë
guh	ata panejumecujarubare pavajëtabiabijitsianë Diosojavabelia,
guh	jai Jesús pijajiviyajuvënënë.
guh	Icatsia Jesús jumaitsi fariseovijavabelia:
guh	—¡Paxamë pafariseovimë ayaineconi panatsixainame
guh	Diosojavabelia! ¡Tsipaji bepaayaijamatabëcuenevimë
guh	panataeyabiabame! Judíovi penacaetuatabiabibonëjava itsa
guh	panajoneyabiabame, pajitsipabiabame paneenaenexa peyaiyataevitsi
guh	penaenexa petsinubijavanëta. Pajitsipabiabamenua jivi
guh	papecabajacobinexa callejava bitso yaiyataeya, jai Jesús
guh	Icatsia Jesús jumaitsi pijajivijavabelia:
guh	Bajaraxuata, daxita xua panamatavenoname, matatoxenetsia Dioso
guh	pijacuene bitso pasivanajamatabëxainabiabianame Dioso pijacuene
guh	panetoexanavanapaenexa. Nexata Dioso pacarajutsiana daxita xua
guh	panamatavenoname, jai Jesús pijajivijavabelia.
guh	—Itsa pataneme vaëvetsica itarërëbo pepitsapaejava, nexata
guh	pajumaitsimë tsabiabi: “Ajena raja emajitsia,” pajamë
guh	tsabiabi. Nexata bajarapamatacabi ema jopabiaba.
guh	Nexata Jesús jumaitsi judíovi penacaetuatabiabibo
guh	Nexata Jesús pitabarata eca pebi, daxitanë peyajinaenë.
guh	Ponë xanë yabara itsamonae jamatabëpebeyaxuabixaetsi,
guh	jamatabëpebejiobiaexanaexaetsinua, nexata pecajunavi itsa apo
guh	nepënaponae tsane, bajaraponë apo tajajivitonë tsane.
guh	Nexata belia bajaraponë xaniavaetsia najamatabëxaina.
guh	Jamatabëjumaitsi mapacueniaje: “Taxa pijabota pexaejava
guh	ayaijava xaina pijajivi ayaibitsaëto piabatsinexa.
guh	Tonacopatabiabatsi ayaijava pexaejava. Itsiata xanë majotaje
guh	tëpaejitsianë baja tajani.
guh	Itsanë pecobecovë, mapanacuapijicueneje, palata ata,
guh	xaniavaetsia itsa apo patoevetsimë tsipae, nexata itsajivi ata
guh	apo pacaevetsiaexanae tsipae Dioso pijacuene, xua bitso
guh	namatamota mapanacuapijicuene matatoxenetsiaje.
guh	Nexata xania. Panayajivitaema pibisiacuene, jai Jesús
guh	—¿Detsa paepatota copiapatsiana Dioso pijajivi pevetsijava
guh	pijajivi mapanacuataje? jai fariseovi.
guh	Itsiata abaxë bajayajebi jueznë apo jamatabëcueneyavenonae
guh	bajarapova. Belia baja bexëa jueznë jejai. Nexata jueznë
guh	jamatabëjumaitsi: “Dioso picani apo cujunavinë. Jivi ata
guh	Pacuenia camello acuenebi pejonejava palutaetoitaxutovojotualia,
guh	bajara pijinia pacuenia bitso pexainaenë acuenebi tsane
guh	pejonejava Dioso pijatomarabetsia, jai Jesús pijajivijavabelia.
guh	—Itaxutoxanepaname rabaja. Tsipaji nesivajamatabëjumaitsimë
guh	mapacueniaje: “Jesús nitaxutoxanepanaeyaexanaena,”
guh	nesivajamatabëjamë, jai Jesús pitaxutotsëcënaenëjavabelia.
guh	Bajarapacuenia catoevetatsi tsipaji cacujunavatsi.
guh	Niajamatabëcuenesaënë. Xamë apo itaxutobejiobiataeyabiabimë
guh	nijajivi, pamonae catoeveta nijajava. Itorobabiabame nijajivi
guh	pecatopitsinexa apo nijajava ata. Itorobabiabamenua
guh	pecatonotsinexa apo neubiaexanaejava ata,” jai pijatuxanenë
guh	pijapalatanë petoevetsinë.
guh	—¡Bitso picani jitsipajë Jerusalén tomarapijivi
guh	mapamatacabitaje peyapëtaenexa pacuenia Dioso pepacuene
guh	jamatabëcuene xanepanaeyaexanaejitsipatsi, itsa
guh	nejumecovënëtsipa! Abaxë raja aeconoxae Dioso apo
guh	tocopatsitsi peyapëtaeyaniva bajarapacuene.
guh	—¿De meta nexata xua exanaena uvabacabo pexainaenë
guh	pijauvabacabo petoevetsivitsijavabelia?
guh	Nexata jinavanapa ënacaemonae, siete ponëbeje. Pepo
guh	matapijinë copiata nacojioba. Nexata bajaraponë pijava
guh	vecuatëpa pexi xainaenejeva.
guh	—Itsamatacabi itsanacuapijivi xuabianica mapatemplobomije.
guh	Nexata daxita xua pataneme, pitabëcuene yajava, penetsianica.
guh	Nexata templobopijiibotonë caeiboto ata pejumavereca apo bocae
guh	tsane, jai Jesús pijajivijavabelia.
guh	—Pacanaëjëre pacuenia itsi higueranae, itsavirianaenë ata.
guh	—Tatëpaevajënae bitso jitsipajë patacayajavaxaejava
guh	mapapascua fiestamatacabi pexaejavaje.
guh	Itsiata baitsi jane catovajëtatsi Diosojavabelia
guh	necopatsiyaniva tanejumecovënëtsijavamë. Itsa
guh	navecuapaebianame nenaneconitsijava Diosojavabelia, nexata jane
guh	baja bajaraxuacujinae jamatabëcuene babataponaponaename Dioso
guh	pejumecovënëtsivi, jai Jesús Pedrojavabelia.
guh	Jesús pijajivi itsa tane pacuenia Jesús exanaejitsiatsi,
guh	nexata bajarapamonae jumaitsi Jesúsjavabelia:
guh	Ajena baja matacabi tsarucaponae, nacaetuata judíovi
guh	pijaancianovi, sacerdotevi penamatacaitorobivi yajava, judíovi
guh	pecujarubivi yajava. Nexata Jesús caponarenatsi bajarapamonae
guh	penacaetuatsijavaberena. Bajarajota bajarapamonae jumaitsi
guh	Pilatobeje Herodesbeje naitoyabeje picani. Itsiata
guh	bajarapamatacabi nabarajamatabëcuenexanepanabeje. Naxaniababeje
guh	—Axa, mapamonaeje itaxutotsoniataema. Vecuaxuare paneconi
guh	xaina pibisiacuene taneexanaexae mapacueniaje. Tsipaji raja apo
guh	yapëtae. Bajaraxuata mapacuenia nexanaje, jai Jesús paxa
guh	Pamatacabi José bajarapacuenia vajëta Pilatojavabelia Jesús
guh	petëpaenë pemëthëtsinexa, bajarapamatacabi judíovi
guh	penacuenebijava banacuenevereta baja pecopiajonevajënaeya
guh	penacueraevetsimatacabinexa. Nexata paepatota José ibovajualia
guh	buata Jesús petëpaenë, bajarapaepatota José baja
guh	tocopiapataponatsi penacueraevetsimatacabinexa.
guh	Paxanëyajuvënëvi, petiriavi, ajena, bajayacunua,
guh	panenabenajacaeyaexana. Bajarapamonae bajayacunua, ajena juameto
guh	pitsapaina, ponalia Jesús petëpaenë
guh	pebuatsiibovajutsijavabelia.
guh	Nexata Jesús pijajivi rajutatsi pesebidujuaijavayo, jabëperiyo
guh	Bajaraxuata Juan, Jesús itsa vajunupaebanajetaruca
guh	jivijavabelia, jumai tsanajetarucae mapacueniaje:
guh	Apo yapëtaenë picani bajaraponë. Itsiata apo yapëtae atanë,
guh	pacabautisabanajetarucatsi merata paIsrael nacuapijivimë. Ponë
guh	yabara pacatsipaebatsi, bajara jane maponë najetarucaje, jai
guh	Juan jivijavabelia Jesús penajetarucaejavata.
guh	Felipe nexata jumaitsi Natanaeljavabelia:
guh	Nexata fiesta pevetsinë jumaitsi pejananacasabinëjavabelia:
guh	—Xaniajanë pacuenia catsipaebijitsiatsi. Pajivi pena
guh	pecototoverena naexana, yaperabëanaexana baja cajena. Pajivi
guh	pijinia Espíritu Santo pejamatabëcueneta naexana
guh	bepejananaexanaejiviyo, bajarapajivi Diosojavabelia
guh	ajamatabëcuenesaëyaexanatsi, Espíritu Santo
guh	petsijamatabëecaexaetsi. Pajivi Dioso pejamatabëcueneta
guh	jamatabënaexana icatsia bepejananaexanaejiviyo, bajarapajivi
guh	xanepana pebautisabinexatsi merata. Nexata bajarapajivi
guh	Espíritu Santo rajutsianatsi pejanajamatabëcuene. Nexata
guh	bajarapajivi Dioso pijajivitonëcuenia evetsianatsi.
guh	Pamatacabi jumaitsinë tsabiabi jivijavabelia: “Xanë raja apo
guh	Cristonë, ponë Dioso athëbëvetsica itorobijitsiatsica jivi
guh	pecapanepaenexa. Saya raja taneitorobinë Cristo pevajënaeya,
guh	talivaisipaebanajetarucaenënexa,” itsa janë, paxamë ata
guh	—Bajarapamera nerajure icatsia mera tanamatavenonaponaeyaniva.
guh	Nexata baja mera apo puanabiabinë tsane mapamëthëaberenaje,
guh	Nexata bajaraponë jamatabëjumaitsi:
guh	Bajarapacuenia Jesús penalivaisipaebixae judíovijavabelia,
guh	itoyatsi bitso. Bajarapamonae jamatabëbeyaxuabatsi. Tsipaji
guh	Jesús jamatejemayaexana piavitanevi judíovi
guh	penacueraevetsimatacabita. Orijibia Jesús jumaitsi: “Taxa
guh	raja Dioso,” jai. Bajarapacuenia Jesús pejumaitsixae, nexata
guh	judíovi bitso jamatabëbeyaxuabatsi.
guh	Itsa pepacuene pajumecovënëtsipame Dioso Moiséspijinëta
guh	penajumecopatsilivaisi, nexata xanë ata
guh	panejumecovënëtsipame. Tsipaji cajena bajayatami tajëvelia
guh	nevajunupaeba Moiséspijinë peyaquinaebaxutota.
guh	—¡Xanë raja najetarucajë! ¡Pëtsa panecujunavame! jai
guh	“Xanë rabaja athëbëvetsica tapatsipan,” penayabarajaijava
guh	Jesús jivijavabelia, judíovi baracuaicuaijaitsi pepënëvelia.
guh	Itsiata baitsi jane paxamëyajuvënëvi abaxë apo
guh	nejumecovënëtsi, jai Jesús.
guh	—Apo pexaniajamatabëcuenenë raja Jesús.
guh	Peyamaxëitojorobinë ra saya jivi, jai Jesús yabara.
guh	—Abaxë raja bajayayo itsiata pacayajavaponaponaenatsi.
guh	Bajaraxuacujinae jane baja naviatsianiajë
guh	taneitorobinëtsicajavabetsia.
guh	Fariseovibeje judíovi penamatacaitorobivibeje pebijataecujinae
guh	policíavi, fariseovi baja caenë canacujitsia naviaba
guh	Nexata Jesús jumaitsi fariseovijavabelia:
guh	Xanë rabaja pacuenia taxa netsitajëta, jivi tsipaebabiabajë.
guh	Paxamë ata paexanabiabame pacuenia paneaxajivi pacaitoroba, jai
guh	—Abaxë raja xamë apo xainaemë cincuenta pavaibeje ata.
guh	¿Detsa pacuenia nexata taejitsipame Abrahampijinë?
guh	Abrahampijinë baja cajena pepo bajayatami tëpa, jai judíovi
guh	Jesúsjavabelia jumeaebiaya.
guh	Nexata icatsia pitaxutotsëcënaenëmi jumaitsi:
guh	—¿Detsa pacuenia catoexana netaenexa? jai judíovi.
guh	Ponë peneta joneya corral baupayalia, bajaraponë cajena oveja
guh	—Pacatsipaebatsi rabaja picani rovialia. Itsiata apo
guh	panejumecovënëtsimë. Taxa Dioso pesaëta pinijicuene
guh	exanajë. Bajara papinijicuene exanajë taxa taneitorobicuenia.
guh	Nexata itsa exanajë bajarapapinijicuene, pacatsitaexanatsi
guh	picani taxa taneitorobicuene.
guh	Bajaraxuacujinae Jesús jumaitsi pijajivijavabelia:
guh	—Xanë rabaja petëpaevi ata icatsia tasaëyaexanaenë,
guh	tarajutsinë matacabi apo pevereverecaejava. Pajivi
guh	nejumecovënëtsiana Cristonëcuenenë, bajarapajivi tëpae ata,
guh	itsiata icatsia asaë tsane.
guh	—Taxa, pexaniajamatabëcuene carajutatsi tanejumetaexaemë.
guh	Daxitamatacabi raja bepejiobivi jinavanapa itsaxuayo
guh	pajinavanapame paneyavenonaenexa. Itsiata baitsi jane xanë
guh	daxitamatacabi apo ponaponaenë tsane paxamëjavata, jai Jesús
guh	—Yamaxë raeta najumeta, jai.
guh	Pajivi nenayajiviitavetsiana, apo nejumecovënëtsinua tsane
guh	tatsipaebilivaisi ata, bajarapajivi taxa Dioso
guh	naneconitsiaexanaenatsi. Bajarapajivi taxa Dioso
guh	naneconitsiaexanaena pamatacabi naneconitsiaexanaena daxita
guh	pijaneconi pexainaevi tatsipaebilivaisi apo pejumecovënëtsixae.
guh	Pacatsipaebatsi bajarapacuenia taneexanaevajënaeya. Nexata itsa
guh	nebeyaxuabiana, panejumecovënëtsianame xanë Cristocuenenë
guh	pacuenia baja cajena pacatsipaebatsi.
guh	—Tajatuxanenë, ¿detsa xuajitsia apo necaëjëpae aeconoxae
guh	tacapënaponaenexa? Daxita pacuenia nitorobame,
guh	catoexanaejitsipatsi. Nebeyaxuabijitsia ata tsipae xamë yabara,
guh	apo cacopatsi tsipaetsi, jai Pedro Jesúsjavabelia.
guh	—Tajatuxanenë, ¿detsa xuajitsia ëpaxanë
guh	panetsitanaitajëtsianame? ¿Detsa xuajitsia apo
guh	tsitanaitajëtsimë tsane itsamonaejavabelia? jai Judas
guh	Itsa paexanavanapaename patacaitorobicuenia, nexata baja
guh	Bajarapamonae Espíritu Santo pejamatabëcueneta, yapëtaena
guh	pacuenia Dioso naneconitsiaexanaejitsia daxita pamonae
guh	pibisiacuene pexanaevi dovathi pejamatabëcueneta. Tsipaji Dioso
guh	naneconitsiaexanaena dovathi, ponë mapanacuapijivi itorobabiaba
guh	pibisiacuene pexanaenexa, jai Jesús pijajivijavabelia.
guh	Bajarapacuene tajëvelia paneyapëtaenexa, pacatsipaebabiabatsi
guh	baja cajena. Nexata xanëjavaberena
guh	panenajamatabëcuenecopatsixae, ajunavijibia pajinavanapaename.
guh	Mapanacuata panejinavanapaeepato mapanacuapijivije
guh	pacabejiobiaexanabiabiana. Itsiata pajamatabëcuenesaëmë
guh	tsavanapae tsane. Xanë rabaja jamatabëcueneamoneyabajë
guh	dovathi, ponë itorobabiaba mapanacuapijivije pibisiacuene
guh	pexanaenexa, jai Jesús pijajivijavabelia.
guh	Tajajivi yajavaponaponajë. Xamë pijinia neyajavaponaponame.
guh	Nexata tajajivi caejamatabëcuene xainaena. Nexata daxita
guh	mapanacuapijivije itsa taena tajajivi najamatabëcuenejëpaeya
guh	pejinavanapaejava, yapëtaena xamë athëbëvetsica
guh	taneitorobinëcuenemëtsica. Yapëtaenanua bajarapamonae
guh	niasivajava pacuenia xanë ata niasivamë, jai Jesús paxa
guh	Nexata Pedro nucojopa sacerdotevi pepo penamatacaitorobinë
guh	pijabo matatoyorotsia peyacaranatsijavaxaneto baupa jumavelia.
guh	Nexata ponë Pedro yanatatsi, caevëa pitsaparena. Nexata
guh	bajaraponë cuaicuaijai baupa pevetsivajavabelia Pedro ata
guh	penajonenexalia. Nexata baja Pedro ata tocopatatsi
guh	bopanabojavabelia penajonenexalia. Nexata baja Pedro ata
guh	najoneya bopanabojavabelia.
guh	Nexata icatsia Pilato jumaitsi:
guh	Pilato nexata icatsia pitsapalia. Jumaitsi judíovijavabelia:
guh	Nexata baja Pilato rajuta judíovi pecobeyabelia Jesús
guh	pecobematabiabarutsinexatsi cruzajavabelia. Itsiata Pilato
guh	pijajivi itoroba Jesús pecaponaenexatsilia petsutojumabelia.
guh	Bajarapacuenia Jesús apo thaëepatsicabiabitsi
guh	petocopiapatsixaetsi pacuenia baja cajena Dioso
guh	pejumelivaisibaxutota tajëvelia jumaitsi Jesús yabara. Dioso
guh	baja cajena pejumelivaisibaxutota Jesús yabara tajëvelia
guh	jumaitsi mapacueniaje: “Apo siepatsicabiabi tsanetsi itsiata
guh	caesitoyo ata,” jai baja cajena tajëvelia Dioso
guh	pejumelivaisibaxutota Jesús yabara.
guh	—Xamë itsa jutame Jesús petëpaenë, netsipaebare itsajota
guh	buatame. Pitsijitsianë tacaponaenexa, jai María.
guh	Itsiata mapalivaisi pacatoyaquinatsije panejumecovënëtsinexa
guh	Jesús athëbëvetsica Dioso pitorobijavatsica
guh	vajanacacapanepaenexa, panejumecovënëtsinexanua Jesús Dioso
guh	pexënatocuene. Nexata itsa pajumecovënëtsianame
guh	mapalivaisije, paxainaename matacabi apo pevereverecaejava
guh	—Simón, Jonás pexënatomë, ¿xamë tsaja bitso niasivamë
guh	mapamonae taneasivajava matatoxenetsiaje? jai Jesús.
guh	Matapania pamatacabi Jesús athëbëabetsia Dioso caponatsi,
guh	bajarajota Jesús baja copiaruta pexanaejava. Nexata baja
guh	itsajota Jesús copiaruta pexanaejava, bajarajota pijinia
guh	copiarutajë copiayapijibaxutota tacatoyaquinaejava, Jesús
guh	pexanaejavanë pelivaisi. Athëbëabetsia Jesús Dioso
guh	pecaponaevajënaetsi, Jesús itapeta pijajiviyajuvënëvi
guh	apóstolevinexa. Nexata Jesús itoroba pijajivi, apóstolevi,
guh	jivi pexanialivaisi petsipaebanajetarubenaenexa
guh	daxitanacuanëjava. Espíritu Santo pejamatabëcueneta Jesús
guh	yapëtaeyaexanatsi pacuenia itorobijitsia pijajivi, apóstolevi.
guh	Juanpijinë raja bautisaba Jesús. Bajara
guh	pamatacabijavaveliacujinae, panajuapënajinavanapajë Jesús,
guh	matapania athëbëabetsia Dioso patanevecua
guh	caponaematacabitsijavabelia. Nexata bajarapitsinë bitapetatsi
guh	Jesús petëpaecujinae Dioso icatsia piasaëyaexanaejavatsi
guh	patataejava patanajuapaebinexa, jai Pedro
guh	penacaetuatsivijavabelia.
guh	Nexata daxita pamonae tanetonacuenebivi, pebijivi, petiriavi
guh	ata, bajarapamatacabi Espíritu Santo toitorobianicajë
guh	petsijamatabëjonenexatsi. Nexata bajarapamonae paebiana xanë
guh	Dioso raja cajena jitsipa papecarajutsinexa Espíritu Santo.
guh	Dioso raja jitsipa panexijavabelia ata perajutsinexa Espíritu
guh	Santo. Dioso raja jitsipa itsanacuanëpijivi, tajënacuanëjava
guh	pejinavanapaevi ata, perajutsinexa Espíritu Santo. Daxita
guh	pamonae Dioso junatsiana pijajivinexa, tsijamatabëjonenatsi
guh	Espíritu Santo, jai Pedro bajarapamonaejavabelia.
guh	Bajaraponë Jesús pejamatabëcueneta xanepanaeyaexanatsi baja
guh	maponëje, apo pecaëjëpaenëmitsi peponaponaejava. Maponëje
guh	najamatabëcuenecopata Jesúsjavabelia. Bajaraxuata maponëje
guh	Jesús baja xanepanaeyaexanatsi paneitabarata,
guh	panetaeyabiabinë, paneyapëtaenë, jai Pedro
guh	bajarapamonaejavabelia Portal de Salomónvënëjavata.
guh	Caenë Jesús caëjëpatsi vajanacacapanepaenexa pibisiacuene
guh	vajaexanaeneconivecua. Bajaraxuata Dioso itorobica Jesús.
guh	Tsipaji baja ajibi pematatsënëa mapanacuataje itsanë ata
guh	pejamatabëcueneta vajanacacapanepaenexa Diosojavabelia, jai
guh	Pedro bajarapamonaejavabelia.
guh	Ayaibitsaëtoxaneto Dioso pejumecovënëtsivi
guh	najamatabëjëpaeya jinavanapa. Bajarapamonae xua xaina, apo
guh	najamatabëxainae caejivi pexainaenexa. Nexata daxita
guh	bajarapamonae xua xaina, nacobenaxaina daxita.
guh	Itsiata baitsi jane bajarapameravi Dioso pijaángel apóstolevi
guh	tobaupanatsi penaneconitsivi pejebabiabibo baupanë. Nexata
guh	ángel apóstolevi matacapitsapaliatsi. Angel jumaitsi
guh	Apóstolevi nexata pitsaparena bajarapabovecua. Barëyaya
guh	ponalia apóstolevi. Tsipaji Dioso tocopatatsi bajarapacuenia
guh	bepejiobiaexanaponaenexatsi Jesús pijajivixae.
guh	Nexata Abrahampijinë Dioso itorobatsi peperabëcaucutaponaenexa
guh	daxita papebinacuetoxi naexana Abrahampijinë pijabota, baitsi
guh	peboupiperabëcaucutaponaenexa. Bajarapacuenia Abrahampijinë
guh	pexanaenexa Dioso itorobatsi Abrahampijinë
guh	penajamatabënapitabiabinexa Dioso peyavenonaeyapaebijavatsi.
guh	Nexata Abrahampijinë pijava vecuanaexanatsi pebinëyo.
guh	Bajaraponëyo pevënë Isaac. Nexata baja penacuetonëyo
guh	penaexanaecujinae, ocho pamatacabibeje itsa xaina,
guh	Abrahampijinë boupiperabëcaucuta pexënatonëyo pacuenia Dioso
guh	itorobatsi. Bajaraxuacujinae icatsia juya Isaacpijinë pexënato
guh	xaina. Isaacpijinë pexënato pevënë Jacob. Bajara icatsia
guh	pacuenia Isaacpijinë ata boupiperabëcaucuta pexënatonëyo.
guh	Bajaraxuacujinae icatsia Jacobpijinë pexi xaina doce ponëbeje.
guh	Bajara icatsia pacuenia Jacobpijinë ata boupiperabëcaucuba
guh	pexi. Bajarapadoce ponëbejejavaverena penaexanaponaevi doce
guh	pabitsaëtobeje naexana, jai Esteban sacerdotevi
guh	penamatacaitorobivijavabelia, judíovi pijaancianovijavabelia
guh	ata, judíovi pecujarubivijavabelia ata.
guh	Taniji rabaja tajajivi nijamonae Egipto nacuata bitso
guh	bepejiobicuenia pejinavanapaejava. Jumetaniji bajarapamonae
guh	penatsinueyabiabijava. Nexata runaicajë bajarapamonae
guh	tajutsinexa Egipto nacuaverena. Naxanitsia. Caitorobijitsiatsi
guh	Egipto nacuayabelia,” jai Dioso Moiséspijinëjavabelia
guh	tsiquirinaemëyo petajueyecaecotiajavaberena, jai Esteban
guh	sacerdotevi penamatacaitorobivijavabelia, judíovi
guh	pijaancianovijavabelia ata, judíovi pecujarubivijavabelia ata.
guh	—¡Panataema! Taniji itaboxo penapatsijavatsia. Daxitajivi
guh	Pematapijinë, ponë naexana mapanacuataje, pacuenia vaxaitsi
guh	banaexanatsi, nucaya paxa Dioso pemuxuneneta, pecujuanenia, jai
guh	—Mara jota meraje. Jitsipajë picani xanë
guh	tanebautisabinexamë. Itsiata baitsi jane yapëtaneme xua yabara
guh	apo xanepanae tanebautisabinexamë, jai Etiopía nacuapijinë
guh	Nexata Jesús bajarajota jumaitsi Ananíasjavabelia:
guh	—Eneas, cajamatejemayaexana rabaja Jesucristo. Nonotapunare.
guh	Xanebare nijacama, jai Pedro.
guh	Bajaraxuata bepijiayo casivaponaeyaexanatsi. Xamë baja nexata
guh	pexaniajamatabëcuenia netopatame. Bajaraxuata nevajënae daxita
guh	paxanë panacaetuatajë Dioso pitabarata. Pacaevetatsi
guh	patacajumetaenexa daxita palivaisi Dioso caitoroba
guh	patanetsipaebinexamë, jai Cornelio Pedrojavabelia.
guh	Nexata Espíritu Santo nitoroba bajarapamonae pepëta
guh	ajamatabëcuenecovëbia tanaponaenexa Cesarea tomarabelia.
guh	Mapamonaeje vajamonae, seis ponëbeje Dioso pejumecovënëtsivi,
guh	nepëyanata Cesarea tomarabelia. Nexata panajoneyajë Cornelio,
guh	vajabitsaëvi pijacapitán, pijaboyalia.
guh	Nexata Pedro pecobecëtsicadenamaëtotsibeje vecobejoparecatsi
guh	Bajarapacuenia pejumaitsijava bajarapatomarabejepijivi Herodes
guh	apo pejumeitavetsixae, Dioso pijaángel naneconitsiaexanatsi
guh	Herodes. Avitaniayaexanatsi. Herodes nexata oro ënëverenetsi.
guh	Herodes nexata oro pënëverenijavatsi yatëpa.
guh	Davidpijinë raja pemomoyota naexana Jesús. Dioso cajena
guh	itorobica Jesús Israel nacuapijivitsi vajanacacapanepaenexa
guh	pacuenia Dioso tajëvelia najumecapanepaeya jumaitsi
guh	vajasalinaivimijavabelia.
guh	Bajarapacuenia pacavecuaponatsibeje tsipaji baja pepo
guh	petuxanenë bajarapacuenia paneitorobabeje. Dioso cajena
guh	pejumelivaisibaxutota tajëvelia jumaitsi mapacueniaje:
guh	Bajarapacuenia Pablo jumaitsi ata, itsiata picani bajarapamonae
guh	jamatabëtobiatsibeje torobitsaëto petotajuitsinexatsibeje
guh	bajarapavi ofrendacuenia Pablobeje Bernabébejenexa. Itsiata
guh	baja belia copatsiaexanabeje.
guh	Simón Pedro raja nacatsipaeba Dioso aneconijibia petaejava apo
guh	judíovi ata pecapanepaenexa pibisiacuene pexanaeneconivecua
guh	Jesús pelivaisi itsa jumecovënëta.
guh	Nexata pijinia Pablo itapeta Silas peyanatsinexatsi. Dioso
guh	pejumecovënëtsivi tovajëtatsibeje Diosojavabelia
guh	peyavenonaponaenexatsibeje penajetarucaejavabeje.
guh	Nexata bajarapova pijatuxanevi yapëtane baja pecopiarucaejava
guh	bajarapova pijumata palata penotabiabijava. Nexata bajarapova
guh	pijatuxanevi vaetabatsibeje Pablobeje Silasbeje.
guh	Robobocaponaliatsibeje tomara tuatuajëabelia. Caponatsibeje
guh	tomara pevetsivijavabelia.
guh	Pablobeje Silasbeje pecapitsapaecujinaetsibeje, ponabeje baja
guh	Lidia pijaboyabelia. Nexata Lidia pijabota itsa tanebeje Dioso
guh	pejumecovënëtsivi, muxujiobabeje bajarapamonae
guh	piajamatabëcuenesaënexa Diosojavabelia. Bajaraxuacujinae
guh	ponabeje baja bajarapatomaravecua.
guh	—Panetsipaebare patayapëtaenexa papejanalivaisi
guh	Nexata meravi bemajitsinaebota Dioso jumaitsi Pablojavabelia:
guh	Nexata Demetrio junata pebarënacaetuatsinexa daxita
guh	pebarënacuenebabiabivi bajarapaboxi. Junatanua itsamonae ata,
guh	pamonae pijinia jumapecataeya pexanaejavanë nacuenebabiaba.
guh	Nexata Demetrio jumaitsi bajarapamonaejavabelia:
guh	Troas tomarata domingomatacabi panacaetuatajë daxita Dioso
guh	pejumecovënëtsivi yajava, patanajamatabënapitsinexa xua
guh	yabara Cristo sivatëpa. Pablo nexata livaisi tsipaeba. Meravia
guh	baja pitsijavata Pablo Mileto tomarabelia naropotsijitsia.
guh	Bajaraxuata Pablo livaisi tsipaeba meravijebi.
guh	Icatsia Pablo jumaitsi bajarapamonaejavabelia:
guh	Itsa papatajë Jerusalén tomarabelia, Dioso pejumecovënëtsivi
guh	panecopiapita jamatabëcuenebarëyaya.
guh	—¿Xamë tsaja natsipaebame griegojume?
guh	Nexata pepo petuxanenë nejumaitsi: “Ponare baja Jerusalén
guh	tomaravecua. Caitorobijitsiatsi raja
guh	itsanacuanëpijivijavabelia, apo judíovijavabelia,” nejai
guh	pepo petuxanenë, jai Pablo judíovijavabelia.
guh	—Tajamonae, xanë raja fariseonënë. Fariseovi
guh	pecujarubicuene jumecovënëtajë. Taxapijinë baja cajena
guh	fariseonë. Tamojivimi ata cajena fariseovi. Majotaje
guh	neneconitsijitsia. Tsipaji jivi petëpaecujinae Dioso icatsia
guh	piasaëyaexanaejavanexa, jumecovënëtajë, jai Pablo.
guh	Vajabitsaë pepo pevetsinë, comandante, junata anijanëbeje,
guh	vajabitsaë pijacapitánbeje. Jumaitsi:
guh	—Xaniajai rabaja Tértulo. Daxita pacuenia Tértulo
guh	cajumaitsi, bajarapacuenia exana Pablo, jai judíovi
guh	—Pablo raja naneconitsia ponapona Cesarea tomarata. Xanë raja
guh	caematacabibejecujinae ponaejitsianë Cesarea tomarabelia.
guh	—Agripa, nacua nevetsinë, daxita paxamë ata majotaje
guh	vajanajuanacaetuatsivi. Pataneme rabaja mapapebi nuca
guh	paneitabarataje. Ayaibitsaëto judíovi, Jerusalén
guh	tomarapijivi, bajaraponë neconitatsi xanëjavaberena Jerusalén
guh	tomaratalia. Bajara icatsia pamonae tapëta naponarena Cesarea
guh	tomaraberena. Bajara icatsia pacuenia neconitatsi
guh	xanëjavaberena. Bajarapamonae vavajaiya nejumai tsabiabi:
guh	“Pajitsipajë Pablo pebeyaxuabinexatsi,” nejai tsabiabi.
guh	Bajarapalivaisi tatsipaebaponaexae, nevaetaba judíovi
guh	pamatacabi ponaponajë templobota. Nevaetaba tanebeyaxuabinexa
guh	Buenos Puertosvënëjavata ayapëbeje barco perucaejava
guh	bajayajebi. Nexata acuenebi bajarajota pataevetavanapaenexa
guh	emarapae pepanepaejava. Nexata picani daxita bajarapamonae bitso
guh	jitsipa patavajënaeyabelia pataponaenexa. Jitsipa picani
guh	Cretatunaeto muxubërëa patanajetarubenaenexa, itsa
guh	cuenecaëjëpatsi, pepatsinexa picani Fenice tomarata.
guh	Bajarapatomarata picani jamatabëyaëta pataevetavanapaenexa
guh	emarapae pepanepaejava. Fenicetomara eca Creta tunaetototsotota.
guh	Nexata bajarapatotsotota xanepana barco perubenaenexa. Tsipaji
guh	bajarapatotsotojava apo joneyabiabi jovibo.
guh	Bajaraxuata pacaitorobatsi panexaejava panexaenexa, panesaë
guh	panexainaenexa panepanepaenexa. Itsiata raja daxita apo
guh	paitsacuenemë tsane, jai Pablo bajarapamonaejavabelia.
guh	Nexata jane baja papatajë Roma tomarabelia. Nexata Roma
guh	tomarata capitán Julio rajuta baja pamonae naneconitsia capona
guh	Cesarea tomaraverena. Rajuta baja penaneconitsivi pejebabiabibo
guh	pevetsivi penamatacaitorobinë pecobeyabelia. Itsiata Pablo
guh	tocopatatsi saicayabota peponaponaenexa. Caenë vajabitsaënë
guh	evetaponaponatsi Pablo penajetabajiraviyaniva.
guh	Namataxainaeya pacatoyaquinarutatsi pacuenia jumaitsinë
guh	tsabiabi paxamë yabara Diosojavabelia. Diosojavabelia
guh	jumaitsinë tsabiabi mapacueniaje:
guh	“Sivajamatabëcuenebarëyanë bitso bajarapamonae Jesucristo
guh	pejumecovënëtsixae,” janë tsabiabi Diosojavabelia paxamë
guh	yabara. Bajarapacuenia Diosojavabelia jumaitsinë tsabiabi
guh	tsipaji daxitanacuanëpijivi pacavajunupaeba xaniavaetsia
guh	panejumecovënëtavanapaejava Dioso.
guh	Bajarapamatacabi Dioso naneconitsiaexanaponaena caejivi
guh	canacujitsia. Paneconivajëto natoexanaponapona itsa abaxë
guh	asaë tsaponaponae mapanacuataje, bajarapaneconivajëtota Dioso
guh	caejivi canacujitsia naneconitsiaexanaponaena.
guh	Pibisiacuene vajaexanaejava yabara Dioso
guh	nacananeconitsiaexanaena. Nexata Dioso
guh	vajanacananeconitsiaexanaejavata, najamatabëcueneitajëtsiana
guh	daxitajivi peyapëtaenexa Dioso apo pejitsipaenëcuene
guh	pibisiacuene pexanaejava. Bajaraxuata pamonae naneconita
guh	Diosojavabelia, Dioso naneconitsiaexanabiaba. Nexata Dioso jivi
guh	penaneconitsiaexanaejava yabara, itsa jumaitsinë tsipae:
guh	“Dioso pibisiacuene exana itsa naneconitsiaexana pijaneconi
guh	pexainaevi,” itsa janë tsipae, nexata
guh	jamatabëcuenenavëxaniabiaya jumaitsinë tsipae. Tsipaji Dioso
guh	itsa apo naneconitsiaexanae tsipae pijaneconi pexainaevi, Dioso
guh	apo najamatabëcueneitajëtsi tsipae pibisiacuene pexanaejava
guh	apo pejitsipaenëcuene. Nexata pacuenia Dioso apo
guh	pejumecovënëtsivi banajamatabëxaina, bajarapacuenia
guh	najamatabëxainaejitsipajë.
guh	Biji rajane Dioso pejumelivaisibaxutota Abrahampijinë yabara
guh	jumaitsi mapacueniaje: “Abrahampijinë najamatabëcopatsiaya
guh	Diosojavabelia pejamatabëjumaitsabiabixae: ‘Xaniajai.
guh	Pepacuene Dioso netoexanaena pacuenia najumecapanepaeya
guh	nejumaitsi,’ pejamatabëjaitsabiabixae, nexata Dioso
guh	aneconijibia tanetsi,” jai Dioso pejumelivaisibaxutota
guh	Vaxaitsi bitso ajamatabëcuenesaëjibitsi
guh	pibisiajamatabëcuenevixaetsi. Acuenebi vajacuata
guh	vajanacapanepaenexa Diosojavabelia vajaneconi yajava. Itsiata
guh	baitsi jane Dioso pecaëjëtsimatacabita, Cristo nacasivatëpa
guh	pibisiacuene vajaexanaeneconi yabara.
guh	Itsajivi meta jamatabëcuenenavëxaniabiaya jamatabëjumai
guh	tsane: “Dioso vajanacaitaxutotsoniataexae, aneconijibia
guh	nacatane. Nexata baja tsiteca apo exanavanapae tsanetsi pacuenia
guh	nacaitoroba Dioso Moiséspijinëta penajumecopatsilivaisi.
guh	Nexata baja itaxutojema pibisiacuene exanavanapaenatsi,”
guh	jamatabëjai meta tsane itsajivi jamatabëcuenenavëxaniabiaya.
guh	¡Jume raja! Pibisiacuene apo bexanavanapaetsi.
guh	Tajamatabëcueneta jamatabëjumaitsinë tsabiabi: “Jitsipajë
guh	tajumecovënëtsinexa Dioso pejumelivaisi,” jamatabëjanë
guh	Dioso cajena vajanacajamatabëcueneyapëtaenë pacuenia
guh	najamatabëxainatsi. Nexata Dioso yapëtane xua Espíritu Santo
guh	nacatovajëtsijitsia. Tsipaji Dioso vajanacatojitsipaecuenia,
guh	Espíritu Santo nacatovajëtabiaba Diosojavabelia Dioso
guh	Palivaisi bajayata Dioso jumaitsi Egiptonacua
guh	pevetsinëjavabelia, bajarapalivaisi Dioso pejumelivaisibaxutota
guh	ruca. Jumai tsarucae mapacueniaje: “Xanë catocopatatsi
guh	nevetsinexa nijaira. Pinijicuene taexanaejava exanaenajë
guh	paxamë tuatuajëta. Itsiata baitsi jane apo
guh	nejumecovënëtsimë tsane. Nexata daxita nacuapijivi
guh	neyapëtaena tasaënëcuene,” jai tsarucae Dioso
guh	pejumelivaisibaxutota Egiptonacua pevetsinëjavabelia Dioso
guh	Dioso aneconijibia vajanacataejavanexa yabara, Dioso
guh	pejumelivaisibaxutota jumaitsi mapacueniaje: “Dioso rabaja
guh	pejumelivaisi panatoxainame. Bajara palivaisi yabara
guh	panabarëcuaicuaijamë tsabiabi. Panejamatabëëthëtota ata
guh	baja bajarapalivaisi yabara panajamatabëxainabiabame,” jai
guh	Dioso pejumelivaisibaxutota. Bajarapalivaisibeje
guh	nalivaisijëpabeje palivaisi paxanë pacatsipaebatsi
guh	panejumecovënëtsinexa Cristo papecasivatëpaejava pibisiacuene
guh	Israel nacuapijivi fiesta itsa exanabiaba,
guh	jamatabëcuenenavëxaniabiaya jamatabëjumai tsabiabi: “Dioso
guh	cajena nacasivabarëya. Bajaraxuata ayaijava vajaxainaejava
guh	xainatsi,” jamatabëjai tsabiabi. Itsiata baitsi jane
guh	pebarëyajavata, itsamatacabi jemata tocopiapatsianatsi
guh	pijaneconi yabara Dioso jane baja
guh	penaneconitsiaexanaejavanexatsi.
guh	Tsipaji cajena Dioso pijacuata exana daxitacuene. Evetanua
guh	daxitacuene. Daxitacuene baja cajena Dioso pijajava. Nexata
guh	Diosojavabelia vaxaitsi bejumaitsitsi tsabiabi mapacueniaje:
guh	“¡Diosomë, bitso ayaijamatabëcuenenëmë!” bejaitsi
guh	tsabiabi daxitamatacabijavabelianexa. Bajara itsi tsane.
guh	Dioso Moiséspijinëta penajumecopatsilivaisi, itaveta
guh	mapacueniaje: “Pëtsa jaitame itsava nijavavecua. Pëtsa
guh	beyaxuabame jivitonë. Pëtsa nacobetoxotame. Pëtsa
guh	najumetsënëtsiaya baracuaicuaijamë itsajivi. Pëtsa
guh	cobecaëbame itsajivi pexainaejava,” jai Dioso
guh	Moiséspijinëta penajumecopatsilivaisi. Nexata paxamë itsa
guh	pajumecovënëtsicapanepaejitsipame daxita mapalivaisije,
guh	itsalivaisiyo ata yajava, pajumecovënëtsicapanepaejitsipame
guh	mapejumaitsilivaisiyoje: “Asivamëre itsajivi ata pacuenia
guh	xamë nijacuata nasivamë,” pejailivaisiyo.
guh	Pajivi pijinia jamatabëjumaitsi ata: “Apo xanepanae tsipae
guh	taxaenexa bajaraxua,” jamatabëjai ata, itsiata itsa
guh	xaejitsipa, bajarapajivi pibisiacuene natoexanaejitsipa
guh	Diosojavabelia. Tsipaji pijacuata
guh	najamatabëcuenebijianaejitsipa. Daxita pijinia xua yabara
guh	vaxaitsi jamatabëjumaitsitsi: “Dioso apo jitsipae
guh	vajaexanaenexa bajaraxua,” jamatabëjai atatsi, itsiata itsa
guh	exanaejitsipatsi bajaraxua, nexata pibisiacuene
guh	natoexanaejitsipatsi Diosojavabelia.
guh	Pamonae abaxë apo vënëlivaisitae, ponë athëbëvetsica Dioso
guh	itorobijitsiatsica jivi pecapanepaenexa, bajarapamonae
guh	bajaraponë pelivaisi tsipaebianatsi. Nexata bajarapamonae
guh	jumecovënëtsiana ponë pelivaisi tsipaebianatsi,
guh	Tajamonae, pacatsipaebatsi itsalivaisi.
guh	Penajumetsënëtsilivaisi petsipaebaponaevi, panayajivitaename
guh	papecayamaxëitojorobiyaniva. Bajarapamonae namataenetsia
guh	pacanajumeanaenotsiaexanaena najamatabëcuenejëpaeya
guh	panejinavanapaeyaniva panenavecuanatsanaenexa. Palivaisi baja
guh	paxamë pajumecovënëtame, bajarapalivaisivecua saicayalivaisi
guh	bajarapamonae tsipaebapona. Panavecuatsare bajarapamonae.
guh	Itsamonae bitso yapëtane mapanacuapijilivaisije. Bajarapamonae
guh	peyapëtaelivaisimi, itsamatacabi vecuaajibiaexanaenajë.
guh	Pamonae ata bitso peyapëtaevi itajara tanetsi
guh	mapanacuapijivije, xanë itsamatacabi
guh	jamatabëcueneitajëtsianajë pacuenia jamatabëcueneitsi.
guh	Nexata bajarajota daxitajivi jamatabëcueneyapëtaenatsi
guh	bajarapamonae saya bevelia peyapëtaevicuene,
guh	Pajivi tsijamatabëecatsi Espíritu Santo, bajarapajivi
guh	pejamatabëcueneta yapëtaeyaexanaponatsi xua Dioso
guh	tsitapexaniacuenetsi. Yapëtaeyaexanaponatsinua xua ata Dioso
guh	tsitapibisiacuenetsi. Nexata Dioso apo pejumecovënëtsivi apo
guh	caëjëpaetsi peneconitsinexatsi bajarapajivi Diosojavabelia.
guh	Bajaraxuata pëtsa pabaracuaicuaijamë itsamonae ata Dioso
guh	petonacuenebavanapaevi. Pacopiaevetavanapare abaxë
guh	vajatuxanenë pepatsijavatsica. Bajaraponë itajëtsiana
guh	bajarapamonae muetsia pexanaejavanëmi ata. Pacuenia caejivi
guh	canacujitsia vajatuxanenë pijajivi bëpënëa najamatabëxaina
guh	petonacuenebavanapaejavata, vajatuxanenë itajëtsiananua.
guh	Bajaraxuacujinae nexata xaniavaetsia petonacuenebavanapaevi,
guh	caejivi canacujitsia, Dioso barëyataenatsi
guh	petonacuenebavanapaejava yabara.
guh	Payapëtaneme rabaja mapacueneje. Pamatacabi Cristo evetsiana
guh	mapanacuaje, daxita Dioso vajajumecovënëtsivi Dioso
guh	nacatocopatsiana vajananeconitsiaexanaenexa pamonae pijaneconi
guh	pexainaevi. Daxita mapanacuapijivije, pamonae Dioso apo
guh	pejumecovënëtsivi, vaxaitsi naneconitsiaexanaenatsi. Nexata
guh	aeconoxae ata pacacaëjëpa panelivaisixanetsinexa paneconi
guh	exana panetuatuajëta. Tsipaji mapanacuata jivi
guh	pevetsijamatabëcuene beveliajamatabëcuene saya. Apo ayapëbeje
guh	Dioso pijinia pejumecovënëtsiva pamona, itsa apo
guh	pejumecovënëtsinë Dioso, itsiata bajaraponë itsa jitsipa
guh	peponaponaenexa bajarapovajavabelia, nexata bajarapova pamona
guh	apo benavecuaitavetsi pevecuanaviatsinexatsi.
guh	Itsiata baitsi jane pajivi Dioso jitsipa, bajarapajivi Dioso ata
guh	jamatabëcueneyapëtanetsi Dioso pejitsipaejava.
guh	Apo tanecanajetsinë raja dajubinëcuenia itsamonaejavabelia
guh	amoneya tatonacuenebinexa. Itsiata baitsi jane daxitajivi
guh	bepijajivitonënëcuenia ponaponajë. Bajarapacuenia
guh	exanaponaponajë itsamonae ayaibitsaëtoxaneto ata
guh	tayavenonaenexa, penajamatabëcuenecopatsinexa Cristojavabelia,
guh	pecapanepaenexatsi Diosojavabelia.
guh	Vaxaitsi Dioso vajajumecovënëtsivi, apo jitsipaetsi
guh	vajatuxanenë vajanacabaraanaepanaejava. Dioso pijacuene,
guh	dovathi pijacuene ata, anijacuenebeje itsa exanaponaejitsipatsi,
guh	nexata vajatuxanenë nacabaraanaepanaejitsipa. Vaxaitsi cajena
guh	apo vecuaasaëtsi vajatuxanenë. Nexata apo vecuapanepaetsi
guh	tsipae vajatuxanenë itsa nacananeconitsiaexana.
guh	Najamatabëxainajë copiaya patacajumaitsinexa mapacueniaje.
guh	Pacavënëlivaisitanetsi. Apo panajamatabëcuenejëpabiabimë
guh	pina itsa panacaetuatabiabame panenacaetuatabiabibota. Caebota
guh	pina panacaetuatabiabi atamë, navecuanatsanaeya pina
guh	panavecuaenabiabame pacaebitsaëtoximë canacujitsia.
guh	“Xaniajai raeta baja. Baja raeta pacuenia exanabiaba,”
guh	jamatabëjanë belia paxamë yabara.
guh	Pavi jivi peperabëtuareca xaina, caevito canacujitsia pevënë
guh	xainapona. Nexata caevënëvito jivi apo xainae peperabëtuareca.
guh	Apo vereverecae daxitamatacabi vaxaitsi
guh	vajanajamatabëcuenecopatsijava Diosojavabelia. Vaxaitsi
guh	evetavanapatsinua Dioso vajanacacapanepaenexa. Nexata
guh	vajanajamatabëcuenecopatsijava Diosojavabelia,
guh	vajaevetavanapaejava ata Dioso vajanacacapanepaenexa,
guh	bajaraxuabeje matatoxenetsia bitso xanepana vajaasivajava
guh	Nexata bajarapamonae livaisi petsipaebaponaejavata, bajarajota
guh	penamuxunaevetecaenë Dioso pejamatabëcueneta livaisi itsa
guh	yapëtaeyaexanatsi, nexata ponë jivijavabelia livaisi
guh	tsipaebapona, benajumecopata baja. Nexata ponë
guh	penamuxunaevetecaejavata, Dioso livaisi yapëtaeyaexanatsi,
guh	bajaraponë juya daxitajivijavabelia betsipaeba palivaisi Dioso
guh	yapëtaeyaexanatsi penamuxunaevetecaejavata.
guh	Vaxaitsi ata pijinia Cristojavabelia vajanajamatabëcuene
guh	copatsicujinae, xua Dioso nacayavenonabiaba, saya
guh	nacayavenonaejitsipa vajajinavanapaeepatojebi mapanacuataje.
guh	Vajatëpaecujinae, Cristo pejamatabëcueneta Dioso itsa apo
guh	nacacapanepaejitsia tsipae vajaneconivecua,
guh	vajajamatabëcuenenavëxaniabivi baja tsipae. Tsipaji vaxaitsi
guh	jamatabëjumaitsitsi tsabiabi mapacueniaje: “Cristo
guh	pejamatabëcueneta Dioso nacacapanepaena,” jamatabëjaitsi
guh	tsabiabi. Nexata ayaicuenia Dioso vajatonacuenebabiabijava ata,
guh	nacueratsipatsi. Matacabi apo pevereverecaejava Dioso
guh	vajanacarajutsinexa vajaevetavanapaejava ata, nacueratsipatsi.
guh	Caranata meta jitsipaejitsipatsi Dioso apo pejumecovënëtsivi
guh	vajanacaitaxutobejiobiataenexa.
guh	Aeconoxae abaxë perabëjëpatsi Adánpijinë, ponë atsabenota
guh	pexanaenëtsi. Bajara icatsia pacuenia itsamatacabi Cristo
guh	perabëjëpaenatsi, ponë athëbëvetsica pepatsinë.
guh	Xanë Pablonë, tajacuata tacobeta pacatoyaquinatsi
guh	mapacotocaevilivaisiyoje. Apo itorobinë taneyavenonabiabinë
guh	tanetoyaquinaenexa. Bitso pacabajacobatsi.
guh	Bajaraxuata taponaevajënaeya paxamëjavabelia copiata baja
guh	cajena pacatoitorobaliatsi itsabaxuto, patacatoyaquinaebaxuto.
guh	Bajarapacuenia pacatoyaquinatsi tsipaji abaxë apo
guh	jamatabëponaenë paxamëjavabelia
guh	patacasivanajamatabëxainaeyaniva, itsa pacatanetsi
guh	panejinavanapaejava apo patacaitorobicuenia. Jitsipajë picani
guh	paxamë patacasivajamatabëcuenebarëyanexa. Paxamë yabara
guh	jamatabëjumaitsinë mapacueniaje: “Corinto tomarapijivi baja
guh	cajena nejamatabëcueneyapëtane. Bajarapamonae itsa
guh	jamatabëcuenebarëya, xanë ata bajarapamonae
guh	sivajamatabëcuenebarëyanë tsabiabi,” jamatabëjanë.
guh	Itsiata baitsi jane pajivi najamatabëcuenecopata vajatuxanenë
guh	Jesucristojavabelia, bajarapajivi Dioso vecuaajibiaexanatsi
guh	pibisiacuene pexanaeneconimi. Nexata bajarapajivi xaniavaetsia
guh	jumeyapëtane pajamatabëcuenelivaisi xaina palivaisi bajayata
guh	Moiséspijinë tsipaebabiaba.
guh	Vajatuxanenë pejitsipaecuenia jamatabëtojinavanapatsi
guh	mapanacuata ata vajajinavanapaeepato. Tsipaji caejivitsi
guh	canacujitsia Cristo pitabarata tonaitajëtaponaenatsi. Nexata
guh	bajarapamatacabi nacarajutsiana daxita pijajivitsi xua
guh	nacatoxaina vajanacarajutsinexa. Xaniavaetsia vajatuxanenë itsa
guh	tonacuenebavanapatsi, nacarajutsiana xua nacatoxaina
guh	vajanacarajutsinexa. Pamonae xaniavaetsia apo
guh	tonacuenebavanapae, nacueratsiana.
guh	Bajara pijinia navecuaitsibeje Dioso pijatemplobobeje,
guh	jumapecataeya pexanaenëanë penubenaetemplobobeje. Apo
guh	najamatabëcuenejëpaebeje. Vaxaitsi baja cajena
guh	piasaëtsaponaponaenë Dioso, nacatane bepijatemplobotsi
guh	tsavanapae. Bajarapacuenia nacatane tsipaji pacuenia bajayata
guh	Dioso templobota ponaponabiaba, bajara pijinia pacuenia
guh	aeconoxae Dioso nacayajavaponapona. Bajarapajamatabëcuene
guh	yabara bajayata Dioso vaxaitsi yabara tajëvelia jumaitsi
guh	Paxamë itsamonaevecua xaniavaetsia Dioso patojinavanapame.
guh	Xaniavaetsia panajamatabëcuenecopatame Diosojavabelia.
guh	Payapëtanemenua xaniavaetsia Dioso pejumelivaisi.
guh	Pacacaëjëpanua xaniavaetsia Dioso pejumelivaisi
guh	panetsipaebinexa itsamonae. Bitso pacajamatabëcueneenabiabanua
guh	Dioso pijacuene panetonacuenebavanapaenexa. Bitso
guh	paneasivamënua. Nexata paneyavenonaenexa bepejiobivi,
guh	Jerusalén tomarapijivi, ayaijava bepajebame ofrenda itsa
guh	Bajarapacuenia Dioso pacarajutsiana panexainaenexa ayaijava.
guh	Nexata pacacaëjëpaena bajaraxuayajuvënëjava juya
guh	panerajutsinexa bepejiobivijavabelia. Nexata paofrenda
guh	panerajutame patatocaponaenexa Dioso pejumecovënëtsivi,
guh	Jerusalén tomarapijivi, itsa parajutsianajë bajarapamonae,
guh	pexaniajamatabëcuene rajutsiana Diosojavabelia bajarapacuenia
guh	Nexata pamatacabi paxamëjavata ponaponajë, namatavenonae
guh	atanë, apo pacavajëtsitsi panexainaeyajuvënëjava
guh	patanerajutsinexamë. Itsiata Dioso pejumecovënëtsivi,
guh	Macedonia nacuaverena pepatsivi, netocapata daxita
guh	tanamatavenonaejava. Bajarapacuenia paxamëjavata ponaponajë
guh	itsacuenejavayo ata pacavajëtsinejevatsi
guh	patacajamatabëitonotsiyaniva. Apo najamatabëxainaenë
guh	bexëajavabelia ata patacavajëtsinexa.
guh	Ayailivaisi picani xainajë ajumeurajibia
guh	tanavajunupaebaponaenexa pacuenia taniji athëbëtatsia.
guh	Ajumeurajibia itsa navajunupaebaponaejitsipajë, apo
guh	navajunupaebaponaenë tsipae betanematajemabinëcuenia. Tsipaji
guh	ëpexaniajailivaisi navajunupaebaponaejitsipajë. Itsiata baitsi
guh	jane apo navajunupaebaponaenë tsane daxita xua yapëtaniji.
guh	Tsipaji apo jitsipaenë bajarapalivaisita jivi taneyaiyataenexa.
guh	Biji rajane jitsipajë jivi taneyaiyataenexa taexanaponaejava
guh	yabara, livaisi tatsipaebaponaejava ata yabara.
guh	Xanë Pablonë, apóstolenënë. Jivi pejamatabëcueneta apo
guh	nitorobi tatsipaebaponaenexa Jesucristo pelivaisi. Nitorobabeje
guh	raja Jesucristobeje, paxa Diosobeje, ponë icatsia Jesucristo
guh	asaëyaexanatsi petëpaecujinae.
guh	Apóstolenë Pedro Dioso pesaëta Jesucristo pelivaisi
guh	petsipaebaponaexae judíovijava, judíovi baja
guh	najamatabëcuenecopabapona Jesucristojavabelia. Bajara pijinia
guh	pacuenia xanë ata Dioso pesaëta Jesucristo pelivaisi
guh	tatsipaebaponaexae apo judíovijava, apo judíovi ata baja
guh	najamatabëcuenecopabapona Jesucristojavabelia.
guh	Palivaisi pacatsipaebatsi, maitsije. Bajayatami copiaya Dioso
guh	tajëvelia najumecapanepaeya jumaitsi Abrahampijinëjavabelia
guh	pacuenia Dioso toexanaejitsia Abrahampijinëjavabelia.
guh	Bajaraxuacujinae icatsia cotocaevi, cuatrocientos treinta
guh	pavaibejecujinae, Dioso icatsia Moiséspijinëta najumecopata
guh	jivi pejumecovënëtsinexa. Itsiata palivaisi copiaya Dioso
guh	tajëvelia najumecapanepaeya jumaitsi Abrahampijinëjavabelia,
guh	bajarapalivaisi acuenebi Dioso penajumeamatamobiaexanaenexa.
guh	Xanepana picani itsamonae ata panesivabarëyanexa itsa
guh	pacayavenona, itsa baitsi jane pepacuene xaniavaetsia
guh	pacasivanajamatabëxaina papecayavenonaenexa. Bepacayavenona
guh	bajarapamonae daxitamatacabijavabelianexa. Nexata paxanë
guh	ëtapatsimatacabi paxamëjavata, apo bepacayavenonae.
guh	Itsa panaitoyamë, itsa panabaracuaicuaijamënua pibisiacuenia,
guh	nexata xaniavaetsia panaitavere. Tsipaji itsa panaitoyamë
guh	tsipae, itsa panabaracuaicuaijamënua tsipae pibisiacuenia,
guh	nexata Jesucristojavabelia panenajamatabëcuenecopatsijava,
guh	namataenetsia panajamatabëcuene faefaenaeyaexanaejitsipame.
guh	Pacopatsipamenua baja Dioso pejumelivaisi yabara
guh	panenacaetuatabiabijava ata.
guh	Xanë Pablonë, Dioso tanetojitsipaexae, nitapeta Jesucristo
guh	pijaapóstolenënexanë. Nexata Jesucristo nitoroba jivi
guh	pexanialivaisi tatsipaebaponaenexa. Pacatoyaquinatsi
guh	mapabaxutoje Dioso papijajivimë, Jesucristojavabelia
guh	panenajamatabëcuenecopatsivi, panejinavanapaevi Efeso tomarata.
guh	Itsajivi ata Dioso petonacuenebaponaponaejamatabëcuene, Dioso
guh	apo capanepaetsi tsane. Biji rajane Jesucristojavabelia
guh	penajamatabëcuenecopatsixae, Dioso capanepaenatsi. Bajaraxuata
guh	itsajivi ata beayaijamatabëcuenejivi apo benatae Dioso
guh	pecapanepaejavanexatsi yapëtae ata. Apo bejumaitsinua: “Xanë
guh	Dioso tatonacuenebixae, nexata necapanepaena,” apo bejai.
guh	Pacatovajëtabiabatsinua Jesucristo papecatsijamatabëecaenexa
guh	panesivanajamatabëcopatsixae bajaraponëjavabelia.
guh	Pacatovajëtabiabatsinua bitso paneasivanexa itsamonae ata,
guh	pamonae Dioso pejumecovënëtsivi.
guh	Bajaraxuata pëtsa baja panajumetsënëtame. Pacaenëmë
guh	canacujitsia namataenetsia panatsipaebare pexaniajailivaisi.
guh	Tsipaji daxitatsi caenë Jesucristo pijajivitsi.
guh	Padaxitamë namataenetsia panajamatabëcueneevere, xua
guh	jamatabëpanaitorobame, namataenetsia panenaitorobabiabinexa
guh	Cristo panejumecovënëtsivixae.
guh	Xanë ata panetovajëtabiabarenua Dioso taneyapëtaeyaexanaenexa
guh	paepatota bajarapalivaisi tsipaebajë itsamonaejavabelia.
guh	Panetovajëtabiabarenua ajumeurajibia tatsipaebabiabinexa apo
guh	judíovi ata Dioso pecapanepaejavanexatsi.
guh	Yapëtaniji baja cajena abaxë taponaponaejava paxamënexa.
guh	Ponaponaenajë abaxë patacayavenonaenexa,
guh	paneajamatabëcuenesaënexa panevajënaeyabelia,
guh	panejamatabëcuenebarëyanexanua panejumecovënëtsixae Cristo
guh	pelivaisi papecacapanepaenexa panijaneconivecua.
guh	Panetoitorobaremena rabaja vajabananë Epafrodito
guh	pataneyavenonaenexamë bajarapacuenia tanamatavenonaeepatota.
guh	Nexata Jesucristo patonajuanacuenebajëbeje. Asaëyata
guh	panajuanacuenXanë jamatabëjumaitsinë paxamë yabara: “Itsa
guh	Diosoebajëbeje, Dioso apo pejumecovënëtsivi
guh	paneitsacueniababiabi atabeje. Nexata icatsia netsitaxanepana
guh	bajaraponë patacatoitorobinexalia.
guh	Jesús pelivaisi panejumecovënëtsivixae,
guh	pajamatabëcuenebarëyamëre daxitamatacabijavabelianexa.
guh	Icatsia pematatsënëa pacajumaitsitsi.
guh	¡Pajamatabëcuenebarëyamëre tsavanapae!
guh	Pacatovajëtabiabatsinua paxamë panejumaitsabiabinexa
guh	Diosojavabelia: “Xanepana rabaja. Tsipaji bitso pexaniacuene
guh	panetoexaname,” panejaitsabiabinexa Diosojavabelia.
guh	Bajarapacuenia pajumaitsimë tsabiabi tsane tsipaji bajaraponë
guh	pacavecuaajibiaexana baja panijaneconimi. Nexata baja Dioso
guh	aneconijibia pacatane. Nexata paxamë ata Dioso pacarajutsiana
guh	xua xaina pijajivi perajutsinexa pijapenivenivenaenacuatatsia.
guh	Paxamë picani abaxë bajayata bepanetëpaevi. Diosovecua
guh	naxuabiaya pajinavanapame pibisiacuene paneexanaeneconi yabara.
guh	Bajarapacuenia picani Diosovecua naxuabiaya pajinavanapame apo
guh	pajudíovixaemë. Itsiata baitsi jane aeconoxae baja Cristo
guh	payajavajinavanapame papecacapanepaenexa. Tsipaji baja Cristo
guh	pejamatabëcueneta Dioso pacavecuaajibiaexana pibisiacuene
guh	Paxamë pijinia papeximë, daxita xua paneaxajivi, paneenajivi
guh	ata, pacaitoroba paneexanaenexa, pajumecovënëtabiabare.
guh	Tsipaji bajarapacuene vajatuxanenë sivabarëya.
guh	Bajarapacuenia panejinavanapaejava daxita Dioso
guh	pejumecovënëtsivi, Macedonia nacuapijivi, Acaya nacuapijivi
guh	ata, itsa pacavënëlivaisitane, bajarapamonae ata yapëtane
guh	bajarapacuenia xaniavaetsia Dioso petojinavanapaenexa. Nexata
guh	bajarapamonae ata xaniavaetsia jinavanapa pacuenia paxamë
guh	Tajamonae, panetocopiapata rajane baja pibisiacuenia itsamonae
guh	patanebejiobiaexanaponaenexa. Itsiata baitsi jane
guh	panajamatabëcuenesaëtavanapajë paxamë yabara.
guh	Panajamatabëcuenesaëtajë itsa pacavënëlivaisitanetsi
guh	asaëya Dioso panejumecovënëtsijava.
guh	Bajaraxuata nexata vaxaitsi apo bejamatabëcuenemajitsitsi.
guh	Pacuenia Dioso apo pejumecovënëtsivi jamatabëcueneitsi,
guh	bajara apo bejamatabëcueneitsitsi. Biji rajane
guh	jamatabëcueneaitavaya bejinavanapatsi. Nayajivitaeya
guh	bejinavanapatsinua pibisiacuene vajaexanaeyaniva.
guh	Jesús jane baja patsianica penaneconitsiaexanaenexa pamonae apo
guh	yapëtae Dioso. Pamonae ata apo jumecovënëtsi pepo petuxanenë
guh	Jesucristo pelivaisi, Jesús naneconitsiaexanaena.
guh	Paxamëjavata pexanialivaisi patacatsipaebavanapaexae,
guh	vajatuxanenë picani panetocopata patacavajëtsinexa xua
guh	panamatavenonajë patanerajutsinexamë. Itsiata baitsi jane apo
guh	pacavajëtsitsi. Pacatsitanacuenebabiabatsi baja cajena.
guh	Bajarapacuenia paxamë ata panatonacuenebabiabare
guh	Timoteo, copiaya caitorobatsi mapacueniaje. Caitorobatsi
guh	panetovajëtabiabinexa daxitajivi Diosojavabelia. Daxitajivi
guh	Diosojavabelia patovajëtabiabianame pitaxutotsoniataenexatsi
guh	Dioso. Itsa baja Dioso itaxutotsoniataenatsi bajarapamonae,
guh	nexata pexaniajamatabëcuene parajutsianame Diosojavabelia
guh	Pepo pexaniajailivaisi cajena Cristo pelivaisi. Bajaraponë baja
guh	vaxaitsi jumecovënëtavanapatsi. Itsiata baitsi jane itsamonae
guh	apo jamatabëcueneyapëtae bajaraponë. Bajaraponë Cristo
guh	ayaijamatabëcuenenë bitso:
guh	Pematatsënëa bajarapova sivaxainarutsipa itsa bonëjava.
guh	Afaetabinua tsipae. Pematatsënëa baracuaicuaijai tsabiabi
guh	tsipae itsamonae. Jamatabëitonotabiabijitsipa itsamonae. Xuaxi
guh	yabara ata apo becuaicuaijaitsi, cuaicuaijai tsabiabi tsipae.
guh	Itorobarenua bajarapamonae pijapalata pecanacuenebinexa,
guh	itsamonaejavabelia pexaniacuene petoexanabiabinexa
guh	bajarapapalatata. Itorobarenua penajamatabëcueneveretsinexa
guh	palata perajutsinexa bepejiobivijavabelia, bajarapacuenia
guh	peyavenonaenexa. Itorobarenua petsicobetsanaponaenexa
guh	pexainaejava bepejiobivijavabelia.
guh	Canaëjëre Jesucristo. Bajaraponë cajena Dioso asaëyaexanatsi
guh	petëpaecujinae. Bajaraponë cajena Davidpijinë
guh	pemomoxiyajuvënënë. Bajaraponë pelivaisi jivi
guh	tsipaebabiabajë. Itsa jumecovënëta bajarapalivaisi,
guh	pecapanepaelivaisinexatsi Diosojavabelia.
guh	Timoteo, xamë baja cajena yapëtaneme palivaisi
guh	tsipaebabiabajë jivibitsaëtoxanetojavabelia. Yapëtanemenua
guh	baja cajena pacuenia xaniavaetsia ponaponajë. Yapëtanemenua
guh	pacuene yabara Dioso tonacuenebaponaponajë. Yapëtanemenua
guh	pacuenia Dioso jumecovënëtaponaponajë. Yapëtanemenua
guh	pacuenia itsamonaejavabelia livaisi tsipaebaponajë bajayajebi
guh	copatsinejevanë. Yapëtanemenua pacuenia itsamonae ata
guh	asivanë. Yapëtanemenua pacuenia casaënë tsaponaponae jivi
guh	livaisi tatsipaebaponaejava netoayapëbeje ata.
guh	Xanë Pablonë, Dioso pijajivitonënë. Jesucristo ata
guh	pijaapóstolenënë. Jesucristo baja cajena nitoroba jivi
guh	tayavenonaenexa Diosojavabelia penajamatabëcuenecopatsinexa.
guh	Dioso baja cajena tajëvelia itapeta bajarapamonae
guh	penajamatabëcuenecopatsinexa Diosojavabelia. Jesucristo nexata
guh	nitoroba bajarapamonae tatsipaebinexa pexaniajailivaisi Dioso
guh	pitabarata bajarapamonae xaniavaetsia pejinavanapaenexa.
guh	Daxita bajarapacuenia muxujiobaponaename.
guh	Jamatabëcuenebabataponaename asaëya bajarapamonae. Asaëya
guh	muxujiobabiabianame pibisiacuene itsa exanapona. Bajarapacuenia
guh	muxujiobabiabianame Dioso pecatocopatsixae bajarapacuenia
guh	nexanaponaenexa. Pëtsa copatame itsajivi ata bijiaya
guh	Pëtsa baja taneme saya nijajivitonëcuenia. Biji rajane
guh	nijajivitonë ata, Dioso pejamatabëcueneta asivaya taename
guh	benejuyapijinëcuenia. Xanë picani bitso asivanë Onésimo.
guh	Itsiata xanë bajaraponë tasivajava matatoxenetsia, xamë bitso
guh	asivamë tsane. Tsipaji xamë bajaraponë nijajivitonë.
guh	Nejuyapijinënua baja Dioso pejamatabëcueneta.
guh	Icatsia Dioso pexënatojavabelia jumaitsi mapacueniaje:
guh	Jesús icatsia pijajivi yabara pejumaitsijavanexa, Dioso
guh	pejumelivaisibaxutota tajëvelia jumaitsi mapacueniaje:
guh	Dioso baja cajena najumecapanepaeya jumaitsi vajajonenexa
guh	bajaraponë pijanacuayabetsia vajanacueraevetavanapaenexa,
guh	itsajotatsia nacatoxaniavaeta vajajinavanapaenexa. Bajaraxuata
guh	nexata benajamatabëcuenexaniavaetavanapatsi. Tsipaji itsamonae
guh	paxamëyajuvënëvi apo jonecapanepae tsipae Dioso
guh	pijanacuayabetsia itsa apo jumecovënëtsi Dioso.
guh	Xamë raja taxënatomë. Xanë raja axanë,
guh	Bajarapacuenia Dioso najumecapanepaeya pejumaitsicujinae,
guh	acuenebi epatua itsajamatabëcuene pexainaejava. Tsipaji baja
guh	Dioso acuenebi penajumetsënëtsijava. Nexata vaxaitsi Dioso
guh	vajanacacapanepaejavanexa vajajumecovënëtsivi,
guh	bejamatabëjematsi. Apo bejamatabëcuenebëjaitsi. Tsipaji baja
guh	yapëtanetsi Dioso pexaniajaijava vajanacacapanepaenexa,
guh	pacuenia baja bajayata tajëvelia najumecapanepaeya jumaitsi.
guh	Pacuenia baja Jesús pepo sacerdotenë, bajarapitsinë vaxaitsi
guh	vajanamatavenonaexae, Jesús baja patsica. Jesús cajena Dioso
guh	pejamatabëcuenejëpaenë, pianeconijibinë Diosojavabelia.
guh	Pibisiacuene pexanaevi ata, apo jamatabëcuenebijianaetsi.
guh	Tocopatatsi peecaenexa athëbëtatsia, paxa Dioso pemuxuneneta,
guh	penajuaevetsinexabeje daxitacuene.
guh	Capanepaeya baja pata Cristo, pepo sacerdotenë. Bajaraponë
guh	vajanacatocuaicuaijainënexa Diosojavabelia
guh	daxitamatacabijavabelianexa. Aeconoxae baja Cristo pexaniacuene
guh	nacatoexana. Cristo baja pona athëbëabetsia, Dioso pepo
guh	pijaboyabetsia. Bajarapabo bitso pexaniabo mapanacuata jivi
guh	pexanaebo matatoxenetsia. Dioso saicaya pexanaebo.
guh	Cristo abaxë aeconoxae athëbëtatsia ecaya.
guh	Jamatabëcueneevetecaya abaxë pijavajabitsaë paxa Dioso
guh	petojamatabëcueneamoneyabinexatsi. Nexata Jesús
guh	pijavajabitsaëmi ata pacuenia itoroba, pejumecovënëtsinexatsi.
guh	jai Dioso pejumelivaisibaxutota.
guh	Bajayata Jericó tomarapijivi piaitayaëibopanaxaneto exana
guh	pijatomara matatoyorotsia penayajivicaranatsinexa
guh	pijavajabitsaëvecua. Bajara payacaranatsijavaxaneto
guh	mataropotsia catsanaruba ibopananë. Bajaraxua athëbëabetsia
guh	apia pacuenia pinijinaejavaxaneto apia. Nexata Israelpijinë
guh	pemomoxi vajabitsaë pexanaevajënaeya Jericó
guh	tomarapijivijavabelia, tajëvelia najamatabëcuenecopaba
guh	Diosojavabelia peyavenonaenexatsi. Israelpijinë pemomoxi itsa
guh	pata Jericó tomarata, jinavanapa bajara payacaranatsijavaxaneto
guh	jumavelia. Nexata jane baja vajabitsaë exana Jericó
guh	tomarapijivijavabelia. Israelpijinë pemomoxi Dioso
guh	pitorobicueniatsi Jericótomara matatoyorotsia najetarubena seis
guh	xuabeje. Seis baitsi baja pijinia pamatacabibeje. Nexata jane
guh	baja siete matacabita, caematacabita, matatoyorotsia
guh	najetarubena siete xuabeje. Nexata jane baja siete matacabita
guh	bajarapayacaranatsijavaxanetomi jopaica.
guh	Payapëtaneme rabaja pacuenia Esaúpijinë exana pejuyapijinë
guh	petocopatsicujinae xua picani Dioso yavenonabiabiapaebatsi.
guh	Esaúpijinë picani paxa itoroba Diosojavabelia
guh	petovajëtsinexatsi Dioso peyavenonabiabinexatsi paxa
guh	pevënamuto. Itsiata baitsi jane paxa apo jumejejaitsi. Nexata
guh	Esaúpijinë bitso nua pejuyapijinë petocopatsixae xua picani
guh	Dioso yavenonabiabijitsiatsi. Itsiata baja acuenebi pexanaejava.
guh	Bajaraxuata paxamë ata pëtsa pacopabame Dioso
guh	panejumecovënëtsijava Dioso najumecapanepaeya
guh	Pëtsa panacofënëtame pexaniacuene panetoexanavanapaejava
guh	itsamonaejavabelia. Itsajivi penamatavenonaejava, parajutsianame
guh	paneyavenonaenexa bajarapacuenia. Bajarapacuenia itsa
guh	parajutsianame itsajivi penamatavenonaejava, Dioso
guh	pacasivajamatabëcuenebarëya tsane.
guh	Pajivi jumetae ata Dioso pejumelivaisi, itsiata itsa apo exanae
guh	pitorobicueniatsi, bajarapajivi jamatabëcueneitsi pacuenia itsi
guh	ponë naitabaratane tsaxuta.
guh	Tajamonae, paxamëyajuvënëvi vënëlivaisitaniji pacuenia
guh	ayaibitsaëto jitsipa penaexanaenexa Jesús pelivaisi jivi
guh	petsipaebivinexa. Itsiata baitsi jane ayaibitsaëto apo
guh	benaexanae jivi livaisi petsipaebaponaevinexa. Paxamë rabaja
guh	payapëtaneme mapacueneje. Paxanë Jesús pelivaisi jivi
guh	patatsipaebaponaevi, paitavetaponajë pibisiacuene pexanaejava.
guh	Nexata pibisiacuene pexanaejava pataitavetsicujinae,
guh	bajarapapibisiacuene itsa paexanaejitsipajë, Dioso bitso
guh	ayaicuenia panenaneconitsiaexanaejitsipa daxitajivi
guh	Pëtsa bajarapacuenia ayaijamatabëcuenevi nataeya tajëvelia
guh	panavajunupaebabiabame. Tsipaji raja apo
guh	panatsivajënaeyapëtaemë xua pacatocopiapatsijitsia meravia
guh	pitsijavata. Vajajinavanapaeepatoyo saya tsiquirimatacabiyota
guh	jinavanapatsi vajatëpaenexa. Pacuenia itsi nojobo, bajara saya
guh	itsitsi vaxaitsi. Nojobo pitsapa bajayacunua caeepatoyonexa
guh	saya. Bajaraxuacujinae icatsia ajibi baja. Bajara pijinia
guh	Pacajamatabëcueneëjëtapona papecajamatabëcueneyapëtaenexa
guh	pepacuene panenajamatabëcuenecopatsijava Jesucristojavabelia.
guh	Oronanito ata itsa ëjëta, baseta isotota peyapëtaenexa itsa
guh	pepacuene orojava. Panenajamatabëcuenecopatsijava
guh	Jesucristojavabelia, bitso namatamota orojava matatoxenetsia.
guh	Nexata pijinia paxamë ata pacajamatabëcueneëjëtaponaena
guh	papecajamatabëcueneyapëtaenexa xaniavaetsia
guh	panenajamatabëcuenecopatsijava Jesucristojavabelia. Nexata itsa
guh	pavecuapanepaename papecajamatabëcueneëjëtsijava,
guh	panevajënaeyabelia pajamatabëcuenesaëmë tsaponae tsane
guh	Jesucristojavabelia panenajamatabëcuenecopatsijava. Nexata
guh	pamatacabi vajatuxanenë Jesucristo patsianica,
guh	pacasivajamatabëcuenebarëya tsane. Dioso ata pacasivabarëya
guh	tsane. Daxitajivinua pacayaiyataena.
guh	Paxamë Cristo pelivaisi panejumecovënëtsivi, pataneme Cristo
guh	bepiatajaiboto tsaponaponae, bitso bepenamatamotsiibotonua.
guh	Itsiata baitsi jane pamonae Cristo pelivaisi apo
guh	pejumecovënëtsivi, bajarapamonae bepiabejeiboto tanetsi
guh	Cristo. Tsipaji baja copiajopa pacuenia Dioso
guh	pejumelivaisibaxutota tajëvelia najumecapanepaeya jumaitsi
guh	Cristo yabara. Tajëvelia Cristo yabara comparacióncuenia
guh	Itsajivi pibisiacuene itsa pacaexana, pëtsa pacuenecanaviatame.
guh	Pibisiacuenia itsa pacabijatanenua, pëtsa pajumecanaviatame.
guh	Biji rajane bajarapajivi patovajëre Diosojavabelia Dioso
guh	peyavenonaenexatsi. Tsipaji pamatacabi Dioso pacajunata
guh	papijajivinexamë, bajarapacuenia paneexanaenexa, pacaitoroba.
guh	Nexata juya paxamë Dioso pacaitaxutotsoniataena pacuenia
guh	najumecapanepaeya pacajumaitsi papecayavenonaenexa.
guh	Pëtsa jivitonë pabeyaxuabame. Pëtsa panacobetoxotame. Pëtsa
guh	paexaname itsacuenejava ata pibisiacuene. Pëtsa patoevetame
guh	itsamonae pijacuene pacajunatsinejeva panetoevetsinexa,
guh	bajarapacuenia itsamonae panejamatabëitonotsiyaniva. Pëtsa
guh	bajarapitsicuene paexaname itsajivi ata paxamë yabara
guh	pejumaitsiyaniva: “Pibisiacuene pexanaevixae, bejiobiaexanatsi
guh	bajarapamonae,” pejaiyaniva itsa pacabejiobiaexana itsamonae.
guh	Tajamonae, bajaraxuata pacaasaëmëre tsavanapae Dioso
guh	panejumecovënëtsijava, jivijavabelia panetsitanaitajëtsinexa
guh	Dioso papecajunatsijava, papecaitapetsijava ata
guh	papijajivinexamë. Nexata bajarapacuenia itsa
guh	paexanavanapaename, Dioso panejumecovënëtsijavavecua, apo
guh	pajopaemë tsane. Pacacapanepaena Dioso.
guh	Bajarapamonae yamaxëitojorobiaya jumai tsabiabinua: “Itsa
guh	panejumecovënëtsianame patacatsipaebilivaisi, nexata
guh	pacatoxanepanaena paneexanabiabinexa daxitacuene,” jai
guh	tsabiabi pamonae penajumetsënëtsilivaisi petsipaebaponaevi.
guh	Itsiata baitsi jane bajarapamonae apo
guh	jamatabëcuenecaëjëpaetsi daxita xua pexaniacuene pexanaenexa.
guh	Saya ëpibisiacuene exanabiaba. Bajaraxuata Dioso bajarapamonae
guh	verebiabiana. Tsipaji bajarapamonae pibisiacuene exanabiaba
guh	pijacuata penatojitsipaecuenia, pacuenia pejamatabëcuene
guh	itorobatsi. Caejivitsi canacujitsia vajacuata
guh	vajanatojitsipaecuenia itsa exanaponatsi, vajajamatabëcuene
guh	bepijajivitonëtsi naexanatsi. Tsipaji pacuenia
guh	vajajamatabëcuene nacaitoroba, exanaponatsi.
guh	Vaxaitsi pibisiacuene exanae atatsi, itsiata itsa jumaitsitsi:
guh	“Vaxaitsi cajena caeto ata pibisiacuene apo exanaetsi,” itsa
guh	jaitsi, nexata saya jamatabëcuenenavëxaniabatsi. Dioso
guh	pejumelivaisi ata apo nacatsijamatabëecae. Bajarapacuenia itsa
guh	jumaitsitsi, nexata Dioso tanetsi bepenajumetsënëtsinë.
guh	Tsipaji Dioso pejumelivaisibaxutota jumaitsi pacuenia daxitatsi
guh	pibisiacuene ëvajaexanaevi.
guh	Paxamë rabaja payapëtaneme Jesucristo, Dioso pexënatoxae,
guh	pexaniacuene pexanabiabijava. Nexata bepayapëtaneme
guh	mapacueneje. Pamonae peneta pexaniacuene exana, bajarapamonae
guh	Vaxaitsi raja Dioso pijajivitsi. Pajivi yapëtane Dioso,
guh	vaxaitsi ata nacanamuxunaeveta. Pajivi Dioso apo jitsipae,
guh	vaxaitsi ata apo nacanamuxunaevetsi. Nexata bajarapacuenia
guh	nayapëtane pajivi tsijamatabëecatsi Espíritu Santo. Espíritu
guh	Santo baja cajena jivi pexaniajailivaisi petsipaebinë. Bajara
guh	pijinia pacuenia nayapëtane pajivi ata tsijamatabëecatsi
guh	dovathi. Dovathi baja cajena penajumetsënëtsilivaisi jivi
guh	Yapëtanetsi Dioso vajanacajumetaejava itsa vajëtatsi. Nexata
guh	yapëtanetsi Dioso vajanacarajutsijavanexa xua vajëtatsi.
guh	Daxitajivi pexaniacuenia Demetrio vënëlivaisipaebatsi
guh	pexaniacuene pexanaponaponaejava. Espíritu Santo baja cajena
guh	pexaniajailivaisi jivi peyapëtaeyaexanaenë. Nexata Espíritu
guh	Santo jivi yapëtaeyaexanaponatsi pexaniacuene Demetrio
guh	pexanaponaponaejava. Paxanë ata baja cajena payapëtaniji
guh	Demetrio pexaniacuene pexanaponaponaejava. Nexata daxitajivijava
guh	patsipaebaponajë bajarapalivaisi. Paxamë ata paneyapëtaneme
guh	pexaniajailivaisi patatsipaebaponaejava.
guh	Nexata daxita bajaraxuanë pacuenia taniji, pelivaisi yaquinajë
guh	mapabaxutotaje. Pacuenia Dioso nejumaitsi, yaquinajë. Pacuenia
guh	Jesucristo ata jumaitsi, bajaraxua ata yaquinajë.
guh	Itsiata baitsi jane pacasivajamatabëcuenebarëyatsi
guh	patanejamatabëcuenejëpaexaemë mapacuene yabaraje.
guh	Pacujiruitoyamë nicolaítavi pibisiacuene pexanaponaejava.
guh	Bajaraxua pexanaejava xanë ata cujiruitoyanë.
guh	Jesús icatsia nejumaitsi:
guh	Nexata bajarapaepatota nayapëtaniji athëbëtatsia Espíritu
guh	Santo pesaë tayajavaponaponaejava. Athëbëtatsia taniji
guh	tronovënëjava. Bajarapatronota Dioso taeyetajë.
guh	jai ancianovi Corderonëjavabelia penaxëanaejavata
guh	Tocopiapatatsi jane baja pinijicuenia Dioso
guh	penaneconitsiaexanaematacabitsi. Itsajivi ata cajena apo
guh	caëjëpaetsi pevecuapanepaenexa Dioso
guh	penaneconitsiaexanaecuenetsi.
guh	Bajaraxuacujinae ángelnë altarjumavecua nota
guh	pitatsajaviitaire. Bajarapaitatsajaviitaire vënëta pijavaxi.
guh	Bajaraxuacujinae ángelnë bajarapaitatsajaviitaire bajarapavaxi
guh	ënëtuatuajëvecua othotajarabareca irabereca. Nexata yamaxë
guh	iratareca najumeta. Yamaxë binebinejai iratareca. Iranë jane
guh	Bajarapacaballuanë caëjëpatsi jivi pebeponaenexa
guh	pecuibovojotonëta, pebosotonëta ata. Bajarapacaballuanë
guh	pebosotonëupianë bejomomatabocotonë. Pacuenia jomo
guh	pematabocotota caëjëpatsi jivi pesininexa pebeyaxuabinexa,
guh	bajara itsi bajarapacaballuanë pebosotonëupianë.
guh	Bajaraxuacujinae bajaraponëbeje jumetaenabeje athëbëvetsica
guh	pinijijumeta pejumaitsijavatsibeje: “Pajunaiminabeje,”
guh	pejaijavatsibeje. Nexata bajaraponëbeje junaeniabeje
guh	athëbëabetsia itarërëbo tuatuajëjavabetsia. Daxita
guh	pitoyavitsibeje pëtaenubenaenatsibeje.
guh	Bajaraxuata nexata dragón bitso anaepana petirivajavabelia.
guh	Nexata baja icatsia dragón pona petiriva pexi penacopabivi
guh	pebeyejebinexa. Bajarapamonae jumecovënëtavanapa Dioso
guh	pejumelivaisi pitorobicueniatsi. Bajarapamonae caasaë
guh	tsavanapaenua penavajunupaebijava Jesucristo
guh	pejumecovënëtavanapaejava. Nexata bajarapamonae dragón
guh	tsimaxëponatsi pebeyejebinexatsi.
guh	Bajaraxuacujinae icatsia taniji acueyabiángelnë
guh	pepunanajetarucaejava. Bajarapaángelnë pinijijumeta jumai
guh	—Paponare baja iranëjavabereca paneepacaponaenexa jane baja
guh	xuanë siete pacopabeje vënëca, piayaijavanë. Dioso jane baja
guh	anaeya ayaicuenia penaneconitsiaexanaenexa, daxita pamonae
guh	naneconita bajaraponëjavabelia, pejaijava, templobojavaverena
guh	Taeyetajë icatsia bajarapova. Aitajibi tsecae Dioso pijajivimi
guh	pijanarata. Pamonae ata beyejebatsi pevajunupaebixae Jesús,
guh	bajarapamonaemi ata pijanarata aitajibi tsecae bajarapova.
guh	Bajarapitsecaejava itsa taniji, bitso baja cajena
guh	jamatabëcuenenajunaviacajë.
guh	Daxitanacuanëjava, pamonae pecanajetabiabavanapaevi,
guh	yaitaxutonueya vavajai tsane. Bajarapacuenia yaitaxutonueya
guh	vavajai tsane tsipaji baja xua capatabiaba pecanajetsinexa,
guh	ajibi baja pecomuacaevitsi tsane.
guh	Pitsapaena icatsia jivi peyamaxëitojorobinexa
guh	daxitanacuanëjava. Bajarapacuenia yamaxëitojorobiana jivi
guh	ayaibitsaëtoxanetonë, Dioso apo pejumecovënëtsivi. Nexata
guh	bajarapacuenia dovathi vajabitsaë caetuatsiana. Dovathi
guh	pijajivi bitso ayaibitsaëtoxaneto tsane. Pacuenia
guh	tajetaboatsapërë navita, bajara itsi tsane dovathi pijajivi,
guh	Bajaraxuacujinae ángelnë caëjëba Jerusalén tomara
guh	matatoyorotsia peyacaranatsiibopanaxaneto peyapëtaenexa
guh	paitayaëtovajëto xaina. Jerusaléntomara matatoyorotsia
guh	peyacaranatsiibopanaxaneto, piaitayaëjava xaina sesenta y
guh	cuatro pametrobeje. Pavirianaebota mapanacuapijivi bacaëjëba,
guh	bajarapavirianaebota ángelnë caëjëba.
