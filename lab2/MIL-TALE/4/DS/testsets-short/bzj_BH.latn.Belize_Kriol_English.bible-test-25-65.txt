bzj	Dis da di buk a di famili chree a Jeezas Krais, weh kohn dong
bzj	fahn Aybraham ahn King Dayvid famili lain.
bzj	Ayhaz son da-mi Hezikaiya.
bzj	Aala dis hapm soh dat weh Gaad mi seh fahn lang taim chroo ih
bzj	prafit dehn kuda mi kohn chroo.
bzj	ahn nobadi kyaahn kansoal ahn,
bzj	Den di Hoali Spirit leed Jeezas owt eena di dezert soh dat di
bzj	Gaad bles dehn wan weh geh haraas sayka weh dehn di liv rait,
bzj	Noh eevn sway bai yu oan hed kaa yu kyaahn mek yu hyaa blak er
bzj	Pleez gi wi food evri day.
bzj	Soh noh wori bowt tumaaro; mek tumaaro wori bowt ihself. Di
bzj	chrobl weh yu ga tudeh, nof fi tudeh.
bzj	Wen di rayn kohn dong ahn flod waata rayz, ahn breez staat tu
bzj	bloa haad pahn di hows, di hoal hows jrap da
bzj	Jeezas ansa dehn seh, “Da weh mek unu soh fraitn? Unu fayt
bzj	leel, sa!” Den ih get op ahn taak shaap-wan tu di breez ahn di
bzj	wayv dehn ahn evriting geh kyaam kyaam.
bzj	Jeezas get op ahn ih gaahn wid ahn, ahn ih disaipl dehn gaahn tu.
bzj	“Unu fi heel di sik peepl dehn, bring di ded bak tu laif, heel
bzj	peepl weh ga leprosi,  ahn jraiv owt deeman. Ah neva chaaj unu
bzj	fi di powa weh Ai gi unu. Soh sayhn way, unu noh fi chaaj nobadi
bzj	fi weh unu du fi dehn needa.
bzj	“Da weh Ah ku tel unu dis jenarayshan stan laik? Dehn da jos
bzj	laik sohn pikni weh di sidong eena wahn poblik maakit skwyaa di
bzj	Jeezas aks dehn seh, “If eni a unu ga wahn sheep weh jrap eena
bzj	wahn big hoal pahn di Sabat, unu noh wahn grab ahn, ahn haal ahn
bzj	Gaad wahn fagiv dehn wan weh taak gens di Son a Man,  bot if
bzj	enibadi taak gens di Hoali Spirit, Gaad wahn neva fagiv dehn,
bzj	noh eena dis laif ner di neks.”
bzj	Eni a unu weh ga ayz fi yehr, unu lisn gud!”
bzj	Wen di plaant dehn staat tu groa, di bad seed dehn mi-di groa
bzj	lang wid di gud seed dehn tu.
bzj	Den dehn wahn chroa di wikid wan dehn eena faiya wichpaa lata
bzj	baalin wahn deh, ahn peepl wahn di grain op dehn teet.”
bzj	Evribadi eet til dehn ful, ahn den di disaipl dehn pik op hoal a
bzj	twelv baaskit ful a di lee pees a bred dehn ahn fish weh mi
bzj	Dehn wership noh meen notn tu mi
bzj	Den Jeezas aks dehn seh, “Humoch bred deh?”
bzj	Fahn da taim goh bak, Jeezas staat tu shoa ih disaipl dehn dat
bzj	ih mi hafu goh da Jeroosalem ahn sofa lata ting fahn di Jooish
bzj	leeda dehn, ahn di cheef prees dehn, ahn dehn wan weh teech di
bzj	Laa. Den dehn mi wahn kil ahn, bot chree dayz layta ih mi wahn
bzj	Jeezas tel dehn seh, “Kaa unu fayt tu leel. Ah di tel unu di
bzj	chroot, if unu ga fayt di saiz a wahn lee chinchi mostad seed,
bzj	unu wahn ku tel dis mongtin, ‘Moov fahn ya tu oava deh,’ ahn
bzj	di mongtin wahn du it; ahn notn wahn impasabl fi unu.
bzj	“Ah di tel unu dis tu, if eni too a unu agree dong ya pahn ert
bzj	fi aks fi eniting, mai Faada op da hevn wahn du it.
bzj	Di disaipl dehn seh tu Jeezas, “Wel, if da soh ih stan bitween
bzj	wahn man ahn ih waif, den beta yu noh marid non ataal.”
bzj	“Di man gaan owt bak rong twelv aklak, ahn ih gaan owt chree
bzj	aklak agen ahn ih du di sayhn ting.
bzj	Too blain man mi-di sidong bai di roadsaid, ahn wen dehn yehr
bzj	seh Jeezas mi wahn paas, dehn hala, “Dayvid Son,  ga piti pahn
bzj	Ih ansa dehn seh, “Yes, ahn unu neva reed wehpaa di Skripcha
bzj	Pahn di laas ih sen ih son tu dehn. Ih seh tu ihself, ‘Dehn
bzj	“Yu si, lat geh invaitid bot oanli lee bit a peepl geh pik.”
bzj	Now laik how di Farisee dehn mi stil dehdeh tugeda, Jeezas aks
bzj	Unu blain, sa! Wich wan grayta, di gif er di alta weh mek di gif
bzj	Den dehn wahn han unu oava mek dehn persikyoot unu ahn kil unu,
bzj	ahn sayka weh unu bileev eena mee, aala di nayshan dehn wahn
bzj	“Now Ah waahn unu laan wahn lesn fahn di fig chree: wen unu si
bzj	di branch dehn geh saaf ahn green ahn dehn staat tu put owt
bzj	leef, unu noa seh dat da nayli taim fi soma.
bzj	Den di schupid wan dehn aks di ada wan dehn seh, ‘Gi wi som a
bzj	unu ail noh? Fi wee lamp dehn di owt.’
bzj	Ahn da wen wee mi si yu laik wahn schraynja ahn tek yu een, er
bzj	si yu naykid ahn gi yu kloaz?
bzj	Soh, di disaipl dehn du weh Jeezas mi tel dehn, ahn dehn geh di
bzj	Wen Jeezas gaahn bak, ih fain di disaipl dehn di sleep agen kaa
bzj	dehn jos kudn kip dehn aiy oapm.
bzj	Dehn ansa seh, “Ih dizerv fi ded.”
bzj	Den Pailat seh tu ahn, “Yoo noh yehr humoch ting dehn di
bzj	Dehn put wahn sain oava ih hed weh seh wai dehn mi-di kroosifai
bzj	ahn. Di sain seh: dis da jeezas, di king a di jooz.
bzj	Sodn-wan di ert staat tu shayk haad-wan, ahn wahn aynjel fahn di
bzj	Laad kohn dong fahn hevn ahn ih roal weh di stoan fahn fronta di
bzj	Fi hihn kloaz mi mek owta kyamil hyaa, ahn ih mi gat aan wahn
bzj	tik leda belt rong ih ways, ahn ih yoostu eet loakos  ahn wail
bzj	Soh Jeezas heel wahn lata peepl weh mi ga lata difrent kaina
bzj	dizeez, ahn ih jraiv owt lata deeman owta peepl tu. Bot ih wudn
bzj	alow di deeman dehn fi seh notn bikaa dehn mi wel ahn noa da hoo
bzj	Wen Jeezas yehr weh dehn mi-di seh, ih tel dehn seh, “Da sik
bzj	peepl weh need dakta, ahn noh dehn wan weh helti. Ai kohn fi
bzj	kaal sinaz fi ton fahn dehn sin dehn, noh dehn wan weh tink seh
bzj	Wen ih famili dehn yehr weh mi-di hapm, dehn kohn fi kehr ahn
bzj	hoahn kaa peepl mi-di seh, “Ih noh soh karek eena ih hed.”
bzj	Az eevnin mi-di set een, Jeezas tel ih disaipl dehn seh, “Mek
bzj	wi goh kraas da di neks said a di lagoon.”
bzj	Wen Jeezas gaahn bak kraas di ada said a di lagoon eena di boat,
bzj	wahn big krowd gyada rong ahn bai di waatasaid.
bzj	Ih kaal ih twelv disaipl dehn tu ahn, ahn ih gi dehn powa oava
bzj	di eevl spirit dehn. Den ih sen dehn owt too-bai-too.
bzj	Wen Jeezas gaahn shoa, ih si wahn big krowd ahn ih mi sari fi
bzj	dehn bikaa dehn da-mi sayhn laik sheep weh noh ga nobadi fi main
bzj	dehn. Soh ih gaahn hed ahn teech dehn lata ting.
bzj	‘Dehnya peepl aana mi wid dehn mowt,
bzj	Soh di laydi gaahn hoahn ahn fain di lee gyal di lidong eena
bzj	bed, ahn di deeman mi don kom owta ahn.
bzj	Den Peeta seh tu Jeezas, “Teecha, ih gud dat wee deh ya. Mek
bzj	wi put op chree boot rait ya, wan fi yoo, wan fi Moaziz, ahn wan
bzj	kaa ih mi waahn teech ih disaipl dehn. Ih tel dehn seh, “Dehn
bzj	wahn sel owt di Son a Man, ahn han ahn oava tu sohn peepl weh
bzj	wahn kil ahn. Bot den chree dayz aftawodz, ih wahn kohn bak fahn
bzj	ahn di too a dehn wahn bee laik wan persn.’Soh dehn noh wahn
bzj	Den Jaymz ahn Jan, Zebidee son dehn, kohn tu Jeezas ahn aks ahn
bzj	seh, “Teecha, wi ga wahn fayva fi aks yu.”
bzj	Dehn wan weh mi-di goh lang heda ahn, ahn dehn wan weh mi-di
bzj	fala baka ahn mi-di hala,
bzj	Soh dehn ansa Jeezas seh, “Wee noh noa.”
bzj	Wel, yu mi ga sebm breda. Di fos wan marid ahn ded widowt ga no
bzj	Jeezas kaal ih disaipl dehn tu ahn, ahn tel dehn seh, “Ah di
bzj	tel unu di chroot, dis poa wido put een moa dahn aala di ada
bzj	ahn di moon noh wahn shain.
bzj	Soh ih sen too a ih disaipl dehn ahn tel dehn seh, “Goh eena
bzj	di siti, ahn wahn man weh di bak wahn jog a waata wahn meet unu.
bzj	Den ih gaahn bak agen ahn pray di sayhn ting oava agen.
bzj	Ahn wen ih si ahn deh di kip waam bai di faiya, ih tek wahn gud
bzj	luk pan ahn, ahn seh, “Yes! Yoo anaal mi deh wid da man weh
bzj	Dehn stodi mi-di wap ahn kraas ih hed wid wahn pees a stik, ahn
bzj	dehn spit pan ahn, ahn dehn neel dong fronta ahn laik dehn di
bzj	Joazef tek dong di badi fahn aafa di kraas ahn ih rap it op eena
bzj	sohn linin klaat weh ih mi bai. Den ih put di badi fi lidong
bzj	eena wahn toom weh dehn mi dig owta wahn raki hil. Ahn den ih
bzj	tek wahn big big stoan ahn roal it fronta di hoal.
bzj	Wel, dehn da-mi gud peepl. Dehn neva du notn weh wuda mi mek
bzj	Gaad beks wid dehn. Dehn fala aala ih laa dehn tu a tee.
bzj	Ih wahn rool oava di peepl a Izrel dehn fareva, ahn fi hihn
bzj	kingdom wahn neva kohn tu wahn en.”
bzj	Wid ih oan han ih du wahn lata powaful ting.
bzj	kaa ih kohn tu ih peepl dehn ahn set dehn free.
bzj	Soh Joazef mi hafu lef fahn Nazaret Tong eena Gyalilee weh ih mi
bzj	liv, ahn goh way op da Betlihem Tong weh deh eena Judeeya. Dis
bzj	da di tong weh King Dayvid mi kohn fram, ahn Joazef gaahn deh
bzj	kaa hihn mi kohn fahn King Dayvid famili lain.
bzj	Simiyan hoal di baybi eena ih han ahn prayz Gaad ahn seh,
bzj	Afta Jan geh di mesij fahn Gaad, ih gaan aal oava di konchrisaid
bzj	rong Jaadn Riva di tel evribadi, “Unu mos geh baptaiz fi shoa
bzj	seh dat unu ton fahn unu sin dehn ahn dat Gaad fagiv unu.”
bzj	Jeezas mi bowt terti yaaz oal wen ih staat di werk weh Gaad sen
bzj	ahn fi du. Evribadi mi tek it fi grantid dat Jeezas da-mi Joazef
bzj	Ih tel ahn seh, “Ai wahn gi yu aala di powa ahn richiz weh yu
bzj	si ya kaa da fi mee, an Ai ku gi enibadi weh Ai waahn.
bzj	Fi chroo, eena Ilaija dayz, wentaim ih neva rayn fi hoal a chree
bzj	an a haaf yaaz schrayt ahn notn neva deh no way fi eet, wahn
bzj	lata ada wido  mi deh da Izrel weh Ilaija kuda mi gaahn tu.
bzj	Wen Saiman Peeta si weh hapm, ih jrap dong pahn ih nee fronta
bzj	Jeezas ahn seh, “Goh weh fahn mi, Laad. Ai da wahn sinful
bzj	Bot di taim wahn kohn wen dehn wahn tek weh di groom fahn dehn,
bzj	ahn dat da wen dehn wahn faas.”
bzj	Gaad bles unu weh di krai now;
bzj	Den Jeezas tel dehn dis lee parabl: “Unu tink seh dat wahn man
bzj	weh blain ku leed rong wahn nada blain man? Too a dehn wahn jrap
bzj	18-19 Jan di Baptis disaipl dehn tel ahn bowt evriting weh
bzj	Jeezas mi-di du. Soh Jan kaal too a ih disaipl dehn ahn sen dehn
bzj	da di Laad Jeezas fi aks ahn if hihn da di Krais  weh Gaad mi
bzj	pramis fi sen, er if dehn shuda luk fi sohnbadi els.
bzj	Jeezas taak op ahn ansa weh ih mi-di tink. Ih seh, “Saiman, Ah
bzj	Dehn seed pahn di lee pikaado road da laik sohn peepl weh mi
bzj	yehr di Werd a Gaad, bot di devl kohn ahn tek it weh fahn owta
bzj	dehn haat, soh dat dehn noh bileev ahn geh sayv fahn dehn sin.
bzj	Dehn wan weh mi si how di hoal ting mi hapm tel evribadi how di
bzj	man weh mi ga di eevl spirit dehn mi geh kyoar.
bzj	Soh di disaipl dehn mek dehn rongz a di vilij dehn; ahn evriway
bzj	weh dehn mi-di goh, dehn mi-di preech di Gud Nyooz ahn heel sik
bzj	30-31 Sodn-wan, too man apyaa ahn wahn brait lait mi deh rong
bzj	dehn. Dehnya man da-mi Moaziz ahn Ilaija, ahn dehn mi-di taak tu
bzj	Jeezas bowt how ih mi wahn hafu ded da Jeroosalem fi mek Gaad
bzj	Wail Jeezas ahn ih disaipl dehn mi-di waak dong di road,
bzj	sohnbadi seh tu Jeezas, “Ai wahn fala yoo noh mata wehpaa yu
bzj	Sayhn taim di Hoali Spirit mek Jeezas staat tu rijais ahn ih
bzj	seh, “Ah prayz yu, Faada, yoo weh da di Laad a hevn ahn ert,
bzj	kaa yu neva mek dehn wan weh ejukaytid ahn tink dehn soh smaat
bzj	andastan aala dehn ting weh Ah jos tel mi disaipl dehn, bot yu
bzj	shoa it tu dehn wan weh hombl laik lee pikni. Yes, Faada, ih mek
bzj	Pleez gi wi di food weh wi need evri day.
bzj	Bot Jeezas ansa ahn seh, “Yes, bot dehn wan weh yehr di Werd a
bzj	Gaad ahn du weh ih seh stil moa bles dan dat.”
bzj	Eniting weh yu seh eena daak wahn kom owt eena braad daylait,
bzj	ahn eniting weh yu wispa eena enibadi ayz eena dehn room, dehn
bzj	wahn hala fahn di howstap dehn soh dat evribadi ku yehr.
bzj	Dehndeh kaina ting da weh peepl weh noh noa Gaad goh afta. Unu
bzj	Faada op da hevn don noa dat unu need aala dehn ting deh aredi.
bzj	If yu enimi di kehr yu da koat, chrai setl unu ting bifoa unu
bzj	get deh, noh; adawaiz ih mait haal yu fronta di joj, ahn den di
bzj	joj wahn mek polees pich yu eena jayl.
bzj	Wans di hed a di hows don get op ahn lak di doa, unu wahn lef di
bzj	stan op owtsaid di nak ahn di bayg seh, ‘Laad, oapm di doa fi
bzj	Jeezas ansa seh, “Wahn taim wahn man fiks wahn bankwit ahn sen
bzj	owt werd fi invait wahn lata peepl.
bzj	“Er sopoaz wahn laydi mi ga ten silva kain  ahn den ih laas
bzj	wan a dehn. Yoo noh tink shee wuda lait wahn lamp ahn sweep di
bzj	hows, ahn saach aal bowt til ih fain it?
bzj	Soh di rich man sen kaal di man ahn aks ahn seh, ‘Da weh dis
bzj	Ai di yehr bowt yoo? Luk ya, Ah wahn hafu let yu goh, bot fos Ah
bzj	waahn yu gi mi wahn ful ripoat pahn egzakli how yu spen mi
bzj	Bisaidz, wahn big gyap deh bitween weh wee deh ahn weh yoo deh,
bzj	soh dat nobadi fahn ya kyaahn goh kraas tu weh unu deh, ner non
bzj	a unu kyaahn kohn wehpaa wee deh.’
bzj	Jeezas ansa dehn laik dis: “Di way how Gaad wahn rool ih peepl
bzj	dehn, yu wahn kyaahn see't wid yu aiy.
bzj	“Too man gaan op da di templ fi pray. Wan da-mi wahn Farisee,
bzj	ahn di neks wan da-mi wahn taks kalekta.
bzj	Di peepl dehn weh mi deh fronta ahn tel di blain man fi shet op
bzj	ih mowt, bot hihn hala haada seh, “Dayvid Son, ga piti pahn mi
bzj	Wai yu neva put mi moni da bank den? Ah kuda mi at lees kalek
bzj	inchres pan it wen Ah kohn bak.’
bzj	Afta dat ih staat tu teech evri day eena di templ, bot di cheef
bzj	prees dehn, ahn dehn wan weh teech di Jooish Laa, lang wid di
bzj	peepl dehn leeda dehn mi-di luk fi wahn way how fi kil ahn.
bzj	Soh tel wi weh yoo tink. Ih rait fi wee pay taks tu Seeza  er
bzj	Dehn swindl dehn poa lee wido owta dehn hows ahn lat, den dehn
bzj	wahn ton rong ahn seh sohn lang pryaaz jos fi shoa aaf. Dehndeh
bzj	teecha dehn wahn geh ponish moa dahn enibadi els.”
bzj	Da taim deh peepl wahn si di Son a Man  di kom eena wahn klowd
bzj	wid powa, ahn ih wahn di shain eena aala ih gloari.
bzj	Den Jeezas pik op wahn kop a wain, ahn ih gi Gaad tanks far it,
bzj	ahn den ih seh, “Tek dis ahn shayr it monks unuself.
bzj	[Den wahn aynjel fahn hevn apyaa tu ahn fi gi ahn schrent.
bzj	Ahn if Ah aks unu wahn kweschan, unu noh wahn ansa mi eniway.
bzj	Fi di terd taim Pailat aks dehn seh, “Wai? Ih komit eni kraim?
bzj	Ai noh ga no reezn fi paas wahn det sentens pahn dis man. Soh Ah
bzj	wahn mek dehn flag ahn, ahn den Ah wahn let ahn goh.”
bzj	Bot aala dehn wan weh mi noa Jeezas, eevn di laydi dehn weh mi
bzj	fala ahn fahn Gyalilee, mi-di stan op fahn faar di luk aan pahn
bzj	Den fi wee cheef prees dehn ahn di Jooish leeda dehn mek di
bzj	Roaman govna sentens ahn tu det ahn kroosifai ahn.
bzj	Unu deh ya fi witnis aala dehnya ting weh hapm.
bzj	ahn ih oan peepl dehn neva aksep ahn.
bzj	Wel, Jan tel dehn egzakli weh Aizaiya di prafit mi seh bowt
bzj	Natanyel aks Jeezas seh, “Da weh yoo noa mee fram?”
bzj	Soh wen Jeezas mi rayz op bak fahn di ded, ih disaipl dehn mi
bzj	memba dat Jeezas mi did seh dat fi chroo. Den dehn mi bileev weh
bzj	di Skripcha seh, ahn weh Jeezas mi seh.
bzj	Dat da-mi bifoa dehn lak op Jan eena jayl.
bzj	Den Jeezas tel ahn seh, “Goh kaal yu hozban ahn den kohn
bzj	Afta di too dayz, Jeezas lef fahn deh ahn gaahn da Gyalilee.
bzj	Den di man gaahn gaahn tel di Jooish leeda dehn dat da mi Jeezas
bzj	Unu prifa wen peepl prayz unu. Unu noh kay fi mek di Wan ahn
bzj	oanli Gaad prayz unu. No wanda unu kyaahn bileev!
bzj	Soh wen di krowd si dat needa Jeezas ner ih disaipl dehn mi
bzj	dehdeh, dehn get eena dehn sayhn boat fahn Taibeeryos ahn gaahn
bzj	da Kapernyam gaahn luk fi Jeezas.
bzj	Ai da da bred weh kohn dong fahn hevn weh gi laif. Enibadi weh
bzj	eet aafa dis bred wahn liv fareva; dis bred da fi mee flesh weh
bzj	Ai wahn gi fi mek di peepl dehn a dis werl ga reel laif.”
bzj	Di peepl a dis werl noh ga no reezn fi hayt unu, bot dehn hayt
bzj	mee kaa Ai kohn rait owt ahn tel dehn bowt aala di rang ting
bzj	Da weh hihn meen wen ih seh, ‘Unu wahn luk fi mi, bot unu wahn
bzj	kyaahn fain mi,’ ahn ‘Wehpaa Ai gwehn, unu kyaahn kohn’?”
bzj	Jeezas stan op ahn aks ahn seh, “Mis, da weh evribadi deh?
bzj	Wahn slayv da noh wahn reel memba a di famili weh ih werk fa;
bzj	bot wahn son wahn aalwayz bilangz tu fi hihn famili.
bzj	Jeezas ansa dehn seh, “Fi hihn blainis noh ga notn fi du wid
bzj	fi hihn sin er ih ma ahn ih pa sin. Bot hihn mi baan blain soh
bzj	dat Gaad ku shoa ih powa chroo weh ih wahn du fi dis man.
bzj	Dehn tel ahn seh, “Weh ih du tu yu? Da how ih mek yu si?”
bzj	Di wan weh dehn pay jos fi main di sheep dehn da noh laik di
bzj	shepad, ahn hihn noh oan di sheep dehn needa. Hihn ku si di wulf
bzj	di kohn ahn ih wahn lef di sheep dehn rait deh ahn ron lef dehn.
bzj	Den di wulf wahn kohn ahn atak di sheep dehn ahn skyata dehn.
bzj	Jeezas gaahn kraas Jaadn Riva agen, tu di plays wehpaa Jan di
bzj	Baptis mi-di baptaiz peepl fos. Ih stay deh
bzj	Now Jeezas neva reech Betani yet. Ih mi stil deh wehpaa Marta mi
bzj	Now da mi nayli taim fi di Jooish peepl dehn Paasoava
bzj	selibrayshan. Lata peepl fahn owt konchri gaan op da Jeroosalem
bzj	sohn dayz bifoa di selibrayshan, kaa dehn mi waahn goh chroo di
bzj	washin serimoni  weh mi wahn mek dehn kleen eena Gaad sait.
bzj	Now sohn Greek peepl mi deh monks dehn wan weh gaan op da
bzj	Jeroosalem fi wership joorin di Paasoava selibrayshan.
bzj	ner andastan wid dehn haat,
bzj	Laik how mee da unu Maasta ahn Teecha an Ai wash unu fut, den
bzj	aala unu mos wash wan anada fut tu.
bzj	Jeezas seh, “Noh hat unu haat. Chros Gaad ahn chros mee tu.
bzj	“Unu yehr how Ah tel unu dat Ah gwehn weh, an Ah wahn kohn bak
bzj	tu unu. Wel, if unu mi lov mi, unu wuda glad dat Ah gwehn da mi
bzj	Faada, kaa hihn grayta dahn mee.
bzj	“Enibadi weh hayt mee hayt mai Faada tu.
bzj	Wen da taim kohn, unu noh wahn hafu aks mee fi notn. Ah di tel
bzj	unu di chroot, unu wahn ku goh schrayt da mai Faada ahn aks hihn
bzj	fi eniting, ahn hihn wahn gi unu if unu yooz mai naym.
bzj	Mek yu werd dehn weh da di chroot mek dehn oanli liv fi yoo wan,
bzj	kaa fi yoo werd dehn da di chroot.
bzj	Di gyal da di gayt tel Peeta, “Yoo da noh wan a dis man
bzj	Bot unu ga wahn ting weh unu du evri yaa, weh Ah let goh wahn
bzj	prizna fi unu joorin di Paasoava selibrayshan. Soh unu waahn mek
bzj	Ah let goh ‘di king a di Jooz’ fi unu?”
bzj	Pailat seh, “Ah don rait weh Ah don rait!”
bzj	Too a dehn mi-di ron tugeda, bot di ada disaipl ron hed faasa
bzj	dahn Peeta ahn hihn reech di toom fos.
bzj	Den Jeezas seh tu Tamas, “Kohn kohn put yu finga ya ahn luk
bzj	pahn mi han dehn. Tek yu han ahn put it eena mi said. Stap di
bzj	dowt, Tamas, ahn bileev.”
bzj	Den Jeezas aks ahn wahn terd taim seh, “Saiman, yoo weh da Jan
bzj	Ih seh, “Mi bradaz ahn sistaz, di Skripcha hafu kohn chroo weh
bzj	di Hoali Spirit mi seh lang taim chroo Dayvid bowt Joodas. Ih
bzj	seh dat hihn mi wahn ak az gaid fi dehn wan weh kohn ares Jeezas.
bzj	Dis weh yu si di hapm ya da weh di prafit Joawel mi taak bowt
bzj	fahn lang lang taim. Dis da weh Gaad tel Joawel:
bzj	Eevn doa Ah da flesh ahn blod,
bzj	Evri day dehn meet da di templ ahn dehn eet  da wan anada hows.
bzj	Dehn mi hapi fi shayr dehn food ahn dehn mi feel gud eena dehn
bzj	Peeta ahn Jan mi-di taak tu di peepl dehn wen sayhn taim di
bzj	prees dehn, di kyaptin a di templ gyaad dehn, ahn di Sadyusee
bzj	‘Da weh di peepl dehn di kik op soh fa?
bzj	Evribadi eena di cherch, ahn evribadi els weh yehr bowt weh mi
bzj	hapm, mi frayd fi weh Gaad ku du.
bzj	Afta dat, joorin di taim a di sensos, Joodas fahn Gyalilee kohn
bzj	pahn di seen. Hihn mi leed wahn krowd fi chrai fi oavachroa di
bzj	govament. Bot hihn anaal geh kil, ahn fi hihn falowaz skyata tu.
bzj	Bot Ah wahn ponish di nayshan weh tek dehn fi slayv, ahn den
bzj	aftawodz dehn wahn lef da konchri ahn wership mi rait ya da
bzj	Ah si di kruwilnis ahn di sofarin weh mi peepl gaahn chroo da
bzj	Eejip. Ah yehr dehn groanin an Ah kohn dong fi set dehn free.
bzj	Kohn now, Ah wahn sen yu da Eejip.’
bzj	Unu da di wan dehn weh geh Gaad Laa dehn weh kohn dong tu unu
bzj	chroo aynjel dehn, ahn stilyet unu noh fala it!”
bzj	Bot Peeta ansa ahn seh, “Yoo ahn yu moni wahn en op da hel fi
bzj	di eevn tink seh yu kuda bai dis gif fahn Gaad wid moni!
bzj	Meentaim, Saal stil mi-di chretn Jeezas falowa dehn ahn ih mi
bzj	waahn kil dehn. Soh ih gaahn da di hai prees,
bzj	Bot wahn nait, dehn wan weh mi kohn fi bileev eena Jeezas chroo
bzj	Saal preechin tek Saal ahn let ahn dong eena wahn baaskit chroo
bzj	wahn hoal eena di siti waal.
bzj	Ih tel dehn evriting weh hapm ahn den ih sen dehn da Japa.
bzj	Den Peeta tel dehn seh, “Now Ah noa di chroot dat Gaad chreet
bzj	Ih tel wi seh how ih mi si wahn aynjel eena ih hows, ahn di
bzj	aynjel seh, ‘Sen da Japa fi wahn man weh nayhn Saiman Peeta.
bzj	Dehn paas di fos gyaad stayshan, den di sekant wan, til dehn
bzj	kohn da di aiyan gayt weh oapm owt tu di schreet weh leed tu di
bzj	siti. Di gayt oapm bai ihself widowt dehn eevn toch it. Dehn
bzj	waak chroo it ahn dong di schreet, ahn den sodn-wan di aynjel
bzj	Now Saal, weh dehn kaal Paal, mi ful op a di Hoali Spirit. Ih
bzj	wach Baa-Jeezas schrayt eena ih aiy ahn seh,
bzj	Bot di Jooz dehn staat tu ster op aans nes monks di rispektabl
bzj	laydi dehn weh mi lov Gaad ahn di man dehn weh mi ga hai op
bzj	pozishan eena di siti. Dehn mek chrobl fi Paal ahn Baanabas ahn
bzj	Fahn deh dehn sayl bak da Antiyak weh da-mi di sayhn siti weh
bzj	dehn mi staat owt fram. Da dehsoh di bileeva dehn mi put dehn
bzj	eena Gaad han fi du di werk weh dehn don now.
bzj	Di bileeva dehn da Lischra ahn Ikonyom mi taak gud bowt Timoti,
bzj	Di jayla hala fi wahn lait, ih dash een ahn faal dong di chrimbl
bzj	Wailz Paal mi-di wayt fi dehn wan, ih luk rong Atenz ahn ih mi
bzj	feel sad wen ih si di lata aidal dehn rong di siti.
bzj	Den wahn nait di Laad kohn tu Paal eena wahn vizhan ahn seh tu
bzj	ahn, “Noh frayd, bot taak owt. Noh kip kwaiyet.
bzj	Den Paal put ih han pahn dehn ahn di Hoali Spirit kohn pahn
bzj	dehn, ahn dehn staat tu taak eena tongz  ahn dehn staat tu
bzj	Di Jooish leeda dehn push wahn man nayhn Alegzanda op da front
bzj	fi eksplayn weh di hapm. Dehn mi-di hala tel ahn weh fi seh. Ih
bzj	put op ih han fi sailens ahn oapm ih mowt fi staat eksplayn.
bzj	Ah mi du di Laad werk hombl-wan ahn wid tyaaz, eevn doa Ah gaahn
bzj	chroo lata chraiyalz ahn testin wid dehn Jooz weh mi-di nak hed
bzj	tugeda gens mi aal di taim.
bzj	Di neks day wi lef, ahn den wi reech Seezareeya. Dehsoh wi stay
bzj	da Filip, weh da di evanjilis, ahn hihn da-mi wan a di sebm
bzj	Wen Paal reech di step, di peepl dehn mi-di rayl op ahn goh aan
bzj	soh bad dat di soalja dehn mi hafu hais Paal pahn dehn shoalda
bzj	fi kehr ahn chroo di krowd.
bzj	“Ahn den Ah seh, ‘Bot Laad, dehn wahn lisn kaaz dehn mi noa
bzj	seh dat Ai neva yoostu joak wen ih kohn tu ares ahn lak op ahn
bzj	beet op dehn wan weh yoostu bileev eena yoo.
bzj	Aala dehn kohn tugeda ahn gaahn fronta di cheef prees dehn ahn
bzj	di ada Jooish leeda dehn ahn tel dehn seh, “Wee vow monks
bzj	wiself dat wi noh wahn eet notn ahn wi noh wahn jrink notn til
bzj	Hihn eevn chrai fi disrispek fi wee templ, ahn soh wi ares ahn,
bzj	[ahn wi waahn chrai ahn fi brok wi Laa.
bzj	Festos stay wid dehn ayt er ten dayz, ahn den ih gaahn bak da
bzj	Seezareeya. Di veri neks day ih tek ih plays az joj, den ih gi
bzj	aadaz fi dehn bring een Paal.
bzj	“Aal di Jooz dehn noa how Ai liv fahn Ai yong. Dehn noa how Ah
bzj	spen mi hoal laif. Di fos paat a mi laif Ah mi-di liv eena mi
bzj	oan konchri, ahn afta dat Ah kohn liv da Jeroosalem.
bzj	Den di king, ahn di govna, ahn Bernis, ahn aala di ada wan dehn
bzj	Soh unu tek korij, aala unu! Ai chros Gaad ahn soh Ai noa dat
bzj	Pooblyos pa mi sik eena bed di sofa fahn feeva ahn daireeya.
bzj	Paal gaan een gaahn si ahn, ahn pray far ahn, ahn ih put ih han
bzj	Fahn di taim wen Gaad mek di werl, peepl mi noa playn-wan dat
bzj	Gaad ga powa weh laas fareva, ahn dat hihn da di chroo Gaad.
bzj	Peepl neva laan dehn ting bowt Gaad fahn weh dehn ku si wid dehn
bzj	aiy, bot dehn ku noa ahn, kaa dehn ku andastan fahn di ting dehn
bzj	weh Gaad mek. Soh den, nobadi kyaahn seh dat dehn noh noa dat
bzj	Di way how dehn liv shoa seh dat Gaad Laa deh eena dehn haat,
bzj	kaa dehn oan kanshans tel dehn wen dehn di du rait er rang.
bzj	Now weh wi ku seh, dat wee weh da Jooz beta eena Gaad sait dan
bzj	dehn peepl weh da noh Joo? No, wi no beta dan dehn, noh eevn
bzj	wahn lee bit. Kaa Ah don shoa unu dat sin di rool oava evribadi,
bzj	oava di Joo dehn ahn oava dehn wan weh da noh Joo.
bzj	Evribadi don sin, ahn notn noh deh weh gud nof fi dehn du fi
bzj	If dehn ting weh Gaad pramis da jos fi dehn peepl weh du weh di
bzj	Laa seh, den fayt noh meen notn. Ahn den Gaad pramis noh wahn
bzj	wot notn tu dehn wan weh chros eena ahn.
bzj	Di gif weh Gaad di gi peepl, difrent fahn weh hapm wen da wan
bzj	man sin. Wen da wan man sin, Gaad joj ahn, ahn Gaad seh ih mi
bzj	gilti, ahn ih hafu geh ponish. Bot now wen peepl sin, Gaad noh
bzj	mek dehn ded fi dehn sin, laik how dehn mi dizerv fi ded. Ih tel
bzj	dehn seh dat dehn noh gilti, ahn ih mek evriting rait bitween
bzj	Bot now Gaad don set unu free soh dat sin noh rool oava yu
bzj	nohmoh. Unu da Gaad slayv now. Unu don gi Gaad di hoal a unu
bzj	laif fi liv fi hihn, ahn dat wahn help unu fi liv wahn hoali
bzj	laif, ahn da laif wahn laas fareva ahn eva.
bzj	Soh den, dis da how Ah stan now: Eena mi main, Ah waahn serv
bzj	Gaad Laa, wail mi hyooman naycha mek Ah bee wahn slayv tu sin.
bzj	Ahn Gaad, weh di luk pahn wi eena wi haat, wahn andastan weh di
bzj	Spirit meen, kaa di Spirit di pray tu Gaad fi ih peepl dehn ahn
bzj	ih di pray jos weh Gaad waahn ih pray.
bzj	11-12 Fi shoa dat eniting weh Gaad mi plan fi hapm wahn hapm,
bzj	Gaad pik di wan weh hihn waahn. Bifoa di too son dehn mi baan,
bzj	ahn bifoa dehn mi ga wahn chaans fi du gud er bad, Gaad tel
bzj	Ribeka seh, “Di fos baan son wahn serv di yonga son.”Gaad
bzj	seh dat fi shoa dat di chail weh hihn pik, hihn da di wan weh
bzj	Gaad mi kaal. Ahn da noh sayka weh da son du er weh di ada son
bzj	Gaad oanli wahn sayv di lee bit a dehn wan weh lef.
bzj	Ih rait dong eena di Skripcha seh, “Hihn noh wahn let dong
bzj	nobadi weh chros eena ahn.”
bzj	Soh den, mek Ah aks unu sohnting: Gaad mi seh dat ih noh waahn
bzj	ih oan peepl dehn agen? No, ih neva seh dat! Mee miself da wahn
bzj	Joo. Ai da wan a Aybraham disendant dehn; Ai kohn fahn Benjamin
bzj	Unu peepl weh da noh Joo da laik di branch dehn a wahn wail aliv
bzj	chree weh dehn graaf eena wan weh mi don plaant. Unu tek di
bzj	plays a som a dehn branch weh mi geh kot aaf fahn di chree.
bzj	Sayka dis, unu di injai di laif weh kohn wen yu da paat a da
bzj	Unu mosn stan laik dehn peepl eena dis werl ataal. Noh du weh
bzj	dehn du. Insteda dat, unu mos mek Gaad chaynj di way unu tink
bzj	soh dat evriting weh unu du wahn chaynj. Den dat wahn mek unu
bzj	noa weh Gaad waahn, weh gud, ahn weh wahn pleez hihn, ahn yu
bzj	wahn noa egzakli how yu shuda liv.
bzj	Yu si, dehn wan weh deh eena atariti, dehn da Gaad servant weh
bzj	di werk fi help unu. Bot if unu du weh rang, unu shuda frayd fi
bzj	chroo, kaa dehn ga powa fi ponish unu. Dehn da Gaad servant weh
bzj	fi joj ahn ponish dehn peepl weh du rang.
bzj	Ai bilangz tu di Laad Jeezas, ahn sayka dat, Ai noa dat no food
bzj	noh deh weh noh rait fi eet. Bot if sohnbadi bileev dat ih noh
bzj	rait fi eet sohnting, den ih noh rait fi da persn fi eet it.
bzj	Pray fi dehn ting deh soh dat, if da Gaad wil, Ah wahn kohn tu
bzj	unu wid jai eena mi haat, an Ah wahn spen sohn taim deh wid unu,
bzj	ahn wi wahn inkorij wan anada.
bzj	Ahn mee, Tershos, weh da unu brada weh rait dis leta fi Paal, Ai
bzj	an Ah wahn bring aala dehn andastandin tu notn.”
bzj	Gaad Spirit saach owt evriting, eevn aal di seekrit ting dehn
bzj	If enibadi dischrai Gaad templ, Gaad wahn dischrai da persn tu.
bzj	Kaa Gaad templ hoali ahn unu unuself mek op Gaad templ.
bzj	Weh unu waahn Ah du wen Ah kohn kohn si unu? Unu waahn Ah kohn
bzj	wid wahn stik, er unu waahn Ah taak saaf-wan tu unu wid lov?
bzj	Ahn Gaad wahn rayz op bak fi wee badi fahn di ded wid di sayhn
bzj	powa weh ih rayz op bak wi Laad Jeezas wid.
bzj	If yu da-mi slayv wen Gaad kaal yu, noh mek dat bada yu. Bot if
bzj	yu geh di chaans fi bee free, tek it.
bzj	Bot food noh mek wi no beta eena Gaad sait. Wi noh ga notn fi
bzj	looz wid Gaad if wi noh eet. Ahn wi noh ga notn fi gayn needa if
bzj	Sayhn way, wen Ah deh wid peepl weh noh liv akaadn tu Moaziz
bzj	Laa, Ai liv jos laik dehn soh dat Ah ku win dehn fi Krais. Ah
bzj	noh di seh dat Ai noh du weh Gaad Laa seh, kaa now Ai di liv
bzj	Yu kyaahn jrink di wain fahn di kop weh di Laad gi ahn jrink
bzj	fahn di kop weh peepl don yooz fi wership deeman wid. Sayhn way,
bzj	yu kyaahn eet ahn ga paat eena di Laad taybl ahn di taybl a
bzj	Eevn di way how Gaad mek naycha eena dis werl, mek yu noa seh
bzj	dat if wahn man ga lang hyaa peepl noh wahn rispek ahn.
bzj	Ahn yu ga difrent way how evri bileeva serv Gaad, bot da di
bzj	sayhn Gaad gi dehn dehn gif ahn shoa dehn how fi yooz dehn.
bzj	Eevn if Ai kuda taak eena aal di langwij dehn weh peepl taak ahn
bzj	weh di aynjel dehn taak, if Ah noh lov ada peepl, aal weh Ah di
bzj	seh noh amonk tu notn. Da jos laik di naiz weh sohnbadi mek wen
bzj	dehn di beet pat batam er lik simbal.
bzj	Soh weh Ah fi du? Ah wahn pray wid mi spirit, bot Ah wahn pray
bzj	wid mi main tu. Ah wahn sing prayz tu Gaad wid mi spirit, bot
bzj	sayhn way, Ah wahn sing prayz wid mi main tu.
bzj	Enibadi weh tink seh dehn da Gaad mesinja er tink seh dehn ga
bzj	wahn spirichwal gif hafu riyalaiz dat weh Ai di seh da wahn
bzj	Den afta dat, di en wahn kohn. Krais wahn win owt oava aala dehn
bzj	roolaz, ahn spirichwal atariti ahn powaz. Den Krais wahn han
bzj	oava di kingdom tu Gaad di Faada.
bzj	Jos laik how wi mi ga badi weh stan laik di badi a di wan weh
bzj	Gaad mek owta dos, sayhn way soh, wi wahn bee laik di Wan weh
bzj	Ah di bayg unu fi put unuself anda peepl laik dehn, ahn serv
bzj	dehn, ahn enibadi els weh werk haad lang wid dehn.
bzj	Az shoar az Gaad neva tel lai, wi werd tu unu da-mi aalwayz
bzj	Wi ku seh aala dehnya ting kaa wi noa fi chroo dat wi ku chros
bzj	Da laik weh sohnbadi mi seh eena di Skripcha; dehn seh, “Ah mi
bzj	bileev, soh Ah taak.”Wel, wee ga da sayhn kaina fayt, soh wee
bzj	Soh den, wee weh di werk tugeda wid Gaad di bayg unu fi mek gud
bzj	yoos a di grays weh Gaad gi unu.
bzj	Noh ga notn fi du wid dehn.
bzj	Dehn du moa dan dat tu. Fos, dehn gi dehnself tu di Laad, den tu
bzj	wee, jos laik weh di Laad mi waahn.
bzj	Hihn ku bles yu wid moa dahn weh yu need, soh dat yu aalwayz
bzj	wahn ga nof fi yuself, ahn lat moa fi shayr wid ada peepl.
bzj	Kaa wen peepl boas bowt dehnself ih noh meen notn. Bot wen di
bzj	Laad taak gud bowt wi, dat da weh konk.
bzj	Ah mi aalwayz di chravl; Ah mi eena daynja fahn di riva dehn,
bzj	fahn teef, ahn fahn mi oan peepl dehn, ahn fahn dehn wan weh da
bzj	noh Jooz. Ah mi eena daynja eena di siti, ahn lang di
bzj	konchrisaid, daynja pahn di see, ahn daynja fahn faals bradaz
bzj	Ah frayd dat wen Ah kohn si unu Ah noh wahn laik how Ah fain
bzj	unu, ahn unu noh wahn laik how Ai handl unu. Ah frayd dat Ah
bzj	wahn fain lata kwaaril, ahn jelosi, ahn tempa di flai,
bzj	selfishnis, ahn slanda, gasip, ahn praid, ahn peepl di goh aan
bzj	Ah neva get it fahn no hyooman persn, ahn nobadi neva teech mi
bzj	it. Ah get it schrayt fahn Jeezas Krais, weh shoa mi it ihself.
bzj	“Wee wiself da baan Joo; wee da noh dehn peepl weh da noh Joo
bzj	Soh dat meen dat di Jooish Laa goh gens Gaad pramis? No, sa! If
bzj	di Laa kuda mi gi wi reel laif, den aala wi kuda mi get rait wid
bzj	Aiy, mi lee pikni unu! Ah feel payn fi unu jos laik wahn laydi
bzj	weh di ga payn fi ga baybi. Ah wahn kip aan di feel da payn til
bzj	unu geh fi bee laik Jeezas Krais ihself.
bzj	Laik weh dehn seh, “Kyaaful, ih oanli tek wan persn weh di du
bzj	di rang ting fi mek di res fala, jos laik how ih oanli tek wahn
bzj	lee bit a ees fi mek wahn big pees a doa rayz.”
bzj	Soh enitaim wi geh di chaans, mek wi chreet evribadi gud,
bzj	espeshali dehn wan weh da wi oan bradaz ahn sistaz weh bileev
bzj	Noh oanli dat, bot unu wahn andastan how grayt fi hihn powa, weh
bzj	di werk eena wee. Dis powa weh di werk eena wee
bzj	Now Ai, Paal, da wahn prizna a Krais Jeezas bikaaz a weh Ah
bzj	preech tu unu weh da noh Joo.
bzj	Now den, Krais bles aala wi wid wahn speshal gif, ahn dis shoa
bzj	Unu noh fi ga no kaina bitanis eena unu haat; ahn unu noh fi geh
bzj	soh beks dat ih get owta kanchroal needa. Unu noh fi hala op
bzj	aata wan anada ner di insolt op wan anada. Unu noh fi di shoa no
bzj	kaina haytful feelinz tu wan anada.
bzj	Kaa di hozban da di hed a di waif. Hihn ga atariti oava ih waif
bzj	jos laik how Krais ga atariti oava di cherch. Ahn Krais da di
bzj	Sayvya a di cherch, weh da ih badi.
bzj	Unu fi mek di salvayshan weh Gaad gi protek unu laik wahn helmit
bzj	weh unu di wayr pahn unu hed. Ahn mek di Werd a Gaad, weh di
bzj	Hoali Spirit gi unu, bee laik wahn soad fi fait gens di enimi.
bzj	bikaa Ah noa dat unu di pray fi mi ahn di Spirit a Jeezas Krais
bzj	di help mi. Soh aala dis wahn ton owt fi free mee sayhn wan.
bzj	Ahn now mi bradaz ahn sistaz, unu mos aalwayz rijais bikaa unu
bzj	da wan wid di Laad. Da noh no chrobl fi rait di sayhn ting dehn
bzj	tu unu agen; in fak, da fi unu oan gud.
bzj	Unu noh fi wori bowt notn, bot unu mos pray ahn aks Gaad fi
bzj	evriting. Ahn unu mos tank ahn tu wen unu di aks ahn fi weh unu
bzj	Den yu wahn ku liv eena wahn way weh aana di Laad ahn yu wahn ku
bzj	du aala dehn ting weh wahn pleez ahn. Yu wahn waahn du dehn ting
bzj	weh gud ahn kain tu ada peepl. Eena dis way yu wahn groa fi noa
bzj	Noh mek nobadi fool yu wid dehn aagyument weh noh mek no sens.
bzj	Dehn mait song waiz, bot dehn da faals teechin weh han dong fahn
bzj	hyooman been, ahn fahn di spirit dehn weh rool dis werl. Dehn
bzj	Gaad pik unu fi bee fi hihn oan speshal peepl dehn weh hoali,
bzj	ahn weh hihn lov, soh mek unu haat goh owt tu wan anada; unu fi
bzj	kain ahn hombl, unu fi chreet wan anada gud, ahn ga payshens wid
bzj	Wi dyaa fren Look, di dakta, sen heloa, ahn Deemas tu.
bzj	Gaad da wi witnis, ahn unu tu, dat wi mi liv hoali ahn raichos,
bzj	ahn nobadi kudn fain no faalt wid wi wailz wi mi deh monks unu
bzj	Evri wan a unu man fi laan how fi liv wid unu waif,  eena wahn
bzj	Chreet dehn wid lata rispek ahn lov bikaaz a di werk weh dehn
bzj	du. Ahn memba fi liv eena pees wid wan anada.
bzj	Dat da wai wi aalwayz pray fi unu. Wi di pray tu Gaad, ahn aks
bzj	ahn fi mek unu fit fi liv di laif weh ih kaal unu fi liv. Wi
bzj	pray dat bai ih powa, ih wahn mek unu du aala di gud ting dehn
bzj	unu waahn du, ahn finish aal dehn ting weh unu mi du, bikaaz unu
bzj	Dat noh seh dat wi noh ga di rait fi aks unu fi gi wi food ahn
bzj	lajin. Bot wi mi du aal da werk deh ahn neva aks unu fi notn,
bzj	bikaaz wi mi waahn fi shoa unu dat unu fi du di sayhn ting.
bzj	Soh mek wi aana ahn prayz di King hoofa kingdom da fareva, di
bzj	Wan weh wi kyaahn si, ahn weh wahn neva ded. Hihn da di oanli
bzj	Gaad fi chroo. Mek wi gi ahn aana ahn prayz, fareva ahn eva!
bzj	Wahn deekan fi ga wahn klyaa kanshans, ahn ih fi hoal aan tu di
bzj	deep deep teechin weh ih geh fahn Gaad.
bzj	Yu noh fi stap yooz di spirichwal gif weh Gaad gi yu, wen di
bzj	prafit dehn mi tel yu weh Gaad seh bowt yu, ahn di elda dehn mi
bzj	put dehn han pahn yu hed.
bzj	Sayhn way soh, peepl ku du gud werk ahn evribadi ku si weh dehn
bzj	di du. Bot if peepl kyaahn si dehn gud werk now, eevn soh, dehn
bzj	gud werk noh wahn haid fi lang fahn peepl.
bzj	Ah di tel Gaad tanks, an Ah di serv ahn wid wahn klyaa kanshans,
bzj	jos laik weh mi ansesta dehn mi du. Ah aalwayz memba yu eena mi
bzj	Som a dehn goh eena peepl hows ahn tek kanchroal a dehn sili
bzj	uman weh berdn dong wid dehn sin ahn weh goh afta aal kaina eevl
bzj	tingz weh di kanchroal dehn.
bzj	Bot di Laad mi deh wid mi. Ih gi mi schrent soh dat Ah kuda mi
bzj	tel di Gud Nyooz tu aal di peepl dehn weh da noh Joo. Ahn soh di
bzj	Laad sayv mi fahn di laiyan mowt.
bzj	Sayhn way soh, di oalda uman dehn fi bihayv laik uman weh lov di
bzj	Laad. Dehn noh fi gasip bowt ada peepl ahn dehn noh fi jrink tu
bzj	moch wain. Insteda dat, dehn fi teech weh gud ahn prapa.
bzj	Di bileeva dehn da Kreet haftu laan how fi yooz dehn taim fi du
bzj	lata gud, soh dat dehn ku help ada peepl geh weh dehn need. Eena
bzj	da way deh, dehn wahn liv wahn laif weh konk fi sohnting.
bzj	Way way bak, Gaad mi taak lata taim ahn eena lata difrent way tu
bzj	wi ansesta dehn, chroo di prafit dehn.
bzj	Aala dehn wahn kohn tu wahn en,
bzj	Bot weh wi doo si da Jeezas, weh Gaad mek lee loawa dan di
bzj	aynjel dehn fi wahn lee wail. Ahn now, ih gi ahn gloari ahn aana
bzj	laik wahn king, kaa hihn sofa det fi wee. Yes, chroo di grays  a
bzj	Gaad hihn gaahn chroo det fi evribadi eena di werl.
bzj	wen dehn ton gens Gaad eena di dezert,
bzj	In fak, sohnweh eena di Skripcha yu reed bowt di sevent day a di
bzj	week. Ih seh, “Gaad res fahn aala ih werk pahn di sevent
bzj	Ahn soh wen Jeezas kohn fi bee evriting weh ih sopoas tu bee,
bzj	chroo hihn, aal dehn wan weh obay Gaad ku geh sayv ahn soh liv
bzj	Aybraham gi Melkizidek wan-tent  a aala weh ih mi tek fahn di
bzj	enimi dehn wen ih mi win di waar. Di naym Melkizidek meen “Di
bzj	Raichos King.” Ahn laik how hihn da-mi di king a Saylem ahn
bzj	Saylem meen “pees,” hihn da-mi di “King a Pees” tu.
bzj	Bot Jeezas difrent; hihn wahn neva ded. Hihn wahn bee wahn prees
bzj	soh dat dehn ku andastan dehn,
bzj	Now wen sohnbadi ded ahn lef wahn wil, nobadi noh wahn geh notn
bzj	til wen dehn ku proov seh di persn weh mek di wil ded fi chroo.
bzj	Anda di oal agreement, aal di prees dehn doz stan op fronta di
bzj	alta day afta day di aafa op sakrifais weh kudn tek weh nobadi
bzj	Ai, di Laad, wahn pay dehn bak fi di eevl tingz weh dehn du.”
bzj	Soh, wahn hoal nayshan mi wahn kohn chroo dis wan man, Aybraham,
bzj	weh mi don tu oal fi ga pikni. Dis nayshan mi wahn ga soh moch
bzj	peepl dat sayhn laik how yu kyaahn konk di staar dehn eena di
bzj	skai, ahn di grayn a san dehn pahn di seeshoa, yu wahn kyaahn
bzj	Aala dehn peepl weh wi mi-di taak bowt, mi pleez Gaad bikaaz a
bzj	dehn fayt eena ahn. Stilyet, non a dehn neva geh weh Gaad mi
bzj	Ahn dehsoh unu wahn fain aala Gaad fos baan  pikni dehn hoofa
bzj	naym rait dong eena hevn, ahn unu wahn kohn tu Gaad ihself, weh
bzj	joj evribadi. Unu wahn kohn tu di spirit a dehn wan weh Gaad don
bzj	mek bee aal weh dehn sopoas tu bee.
bzj	Noh faget fi du gud ahn shayr weh unu ga wid dehn wan weh ga
bzj	need, kaa dat da di kaina sakrifais weh pleez Gaad.
bzj	Soh mi bradaz ahn sistaz weh Ah lov, noh mek nobadi fool unu.
bzj	ahn unu tel ahn seh, “Gaad bles yu. Ah hoap ting werk owt fi
bzj	yu. Tek kayr a yuself. Ah hoap yu eet gud.” Weh gud dat wahn
bzj	du far ahn if unu noh help ahn owt wid weh ih need?
bzj	Wentaim yu si peepl red aiy ahn oanli tink bowt dehn oanself, yu
bzj	wahn fain kanfyoozhan ahn aal kaina wikidnis di goh aan.
bzj	Unu kandem ahn merda inosent peepl, ahn stil dehn noh di fait
bzj	Dehn mi-di wanda da wat di Spirit a Krais weh deh eena dehn
bzj	mi-di taak tu dehn bowt. Ih tel dehn fahn bifoa ih hapm bowt weh
bzj	Krais wuda sofa ahn bowt ih gloari aftawodz. Dehn mi-di wanda da
bzj	wen aala dis wahn hapm ahn da hoo ih wahn hapm tu.
bzj	Da wahn kaanastoan weh Ai pik,
bzj	Krais ihself kehr fi wee sin dehn eena fi hihn badi pahn di
bzj	kraas soh dat wee kuda ded tu sin ahn liv fi weh rait. Da chroo
bzj	di kot dehn ahn brooz dehn weh hihn geh wai wee ku geh heel.
bzj	Kaa ih moa beta fi sofa bikaaz unu di du weh rait, if dat da weh
bzj	Gaad waahn, dan fi yu sofa bikaaz unu di du dehn ting weh noh
bzj	ahn dehn wan weh noh ga no rispek fi Gaad?”
bzj	Dehnya da di ting dehn weh yu need, ahn if yu ga lata dehn, dehn
bzj	wahn mek yu groa ahn noa moa bowt di Laad Jeezas Krais ahn yu
bzj	Sayka weh dehn mi mek peepl sofa, dehn wahn sofa tu ahn geh pay
bzj	bak fi weh dehn du. Eevn eena di day taim, dehn laik fi ga wail
bzj	paati, ahn du eniting dehn feel laik wid dehn badi. Dehn da wahn
bzj	shaym ahn disgrays wen dehn kohn tugeda wid yu fi eet, ahn sayhn
bzj	taim, dehn hapi bikaaz a di way dehn di fool unu.
bzj	Bot yu fi kantinyu fi groa eena grays ahn kantinyu fi laan moa
bzj	ahn moa bowt wi Laad ahn Sayvya Jeezas Krais. Mek wi gi ahn
bzj	gloari now ahn fareva. Aymen.
bzj	kaa unu don win oava di eevl wan.
bzj	Evribadi weh sin di brok Gaad Laa, kaa sin da wen wi brok Gaad
bzj	Mi dyaa fren dehn, mek wi lov wan anada, kaa lov da fahn Gaad;
bzj	evribadi weh lov da Gaad pikni, ahn dehn noa Gaad.
bzj	Enibadi weh ga di Son ga laif, ahn enibadi weh noh ga di Son a
bzj	Ah mi oanli hapi wen sohn bradaz mi kohn ahn tel mi seh dat unu
bzj	faytful ahn dat unu obay weh chroo.
bzj	Now, Eenak da-mi sebm jenarayshan afta Adam, ahn hihn mi
bzj	prafesai bowt dehn peepl ya. Ih seh,
bzj	ahn peepl fahn aal di nayshan dehn a di werl wahn si ahn,
bzj	Ah noa unu sofa bikaaz a di chrobl dehn weh unu di goh chroo. Ah
bzj	noa dat unu poa bot akchwali unu rich! Ah noa bowt how dehn
bzj	peepl weh kaal dehnself Joo di slanda unu. Dehn da noh chroo
bzj	chroo Joo, bot dehn da wahn groop weh bilangz tu Saytan.
bzj	Soh unu mos wayk op ahn schrentn di lee bit weh unu stil ga,
bzj	bifoa ih gaan. Kaa Ah si seh dat di ting dehn weh unu di du noh
bzj	Laitnin mi-di flash fahn di chroan da midl. Tonda mi-di roal,
bzj	ahn plenti haad naiz mi-di kohn fahn deh. Den fronta di chroan
bzj	sebm lamp mi-di bon brait. Dehn sebm lamp deh da Gaad sebm
bzj	Wen di Lam oapm di seel weh mek nomba faiv, Ah si andaneeta di
bzj	alta, di soal dehn a di peepl weh dehn mi kil eena di werl. Dehn
bzj	mi kil dehn kaa dehn mi preech di Werd a Gaad, ahn dehn mi tel
bzj	peepl di chroot bowt Gaad.
bzj	Ahn no heet noh wahn du dehn no damij.
bzj	Dehn hyaa mi luk laik wahn uman hyaa, ahn dehn teet mi luk laik
bzj	Ah wahn sen too peepl weh wahn tel di peepl di chroot bowt mi.
bzj	Ah wahn gi dehn powa. Dehn wahn wayr finaral kloaz mek owta
bzj	krokos, ahn dehn wahn prafesai tu peepl fi wan towzn, too
bzj	honjrid ahn siksti dayz.”
bzj	Di taim now kohn wen yu wahn joj
bzj	bikaaz a di blod a di Lam,
bzj	Den wahn nada aynjel kohn fahn owta Gaad templ. Ih hala haad fi
bzj	tel di persn weh mi-di sidong pahn di klowd, seh, “Tek yu
bzj	masheet ahn kot di krap dehn weh don redi fi reep. Bikaaz di
bzj	rait taim don kohn. Di ting dehn weh dehn mi plaant eena di werl
bzj	Afta dat, Ah yehr wahn vais eena Gaad templ di taak haad tu di
bzj	sebm aynjel dehn ahn ih seh, “Unu fi goh ahn tek dehn sebm
bzj	bowl weh ful op wid di wain weh shoa di raat a Gaad ahn emti
bzj	Laitnin flash ahn haad naiz staat op, tonda roal ahn wahn terabl
bzj	ertwayk hapm. Fahn di taim wen Gaad fos mek peepl, di ert neva
bzj	ahn fi aal kaina eevl spirit weh kohn fahn Saytan,
bzj	Dehn king a dis werl weh mi sleep wid ahn weh mi injai ih loos
bzj	laif ahn ih los, dehn wahn moan. Dehn wahn baal wen dehn si di
bzj	smoak fahn weh ih geh bon op.
bzj	Mek Gaad peepl dehn, ih apasl dehn, ahn ih prafit dehn rijais tu!
bzj	Den Ah yehr di krowd eena hevn showt agen seh,
bzj	Ih mi-di hoal wahn shaap soad eena ih mowt, weh ih yooz fi fait
bzj	di nayshan dehn wid, ahn kanka dehn. “Hihn wahn rool oava dehn
bzj	nayshan wid wahn aiyan rad .”Ahn ih wahn mash owt di wain eena
bzj	di wainpres, weh wahn shoa di raat a Gaad Almaiti.
bzj	Ah wahn gi aala dehn ting ya tu dehn wan weh win ahn soh ga di
bzj	vikchri. Ai wahn bee fi dehn Gaad ahn dehn wahn bee fi mee pikni
bzj	Den di aynjel tel mi seh, “Dehn werdz ya, dehn da chroo ahn
bzj	peepl fi bileev dehn. Di Laad Gaad, weh gi di prafit dehn fi
bzj	hihn Spirit fi tel ih mesij, sen ih aynjel fi kohn shoa ih
bzj	servant dehn di ting dehn weh hafu hapm soon.”
