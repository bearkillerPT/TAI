bzh	Yesu Kerisi yi degwa lo sënë: Yesu saga sën Davit* yi mewis,
bzh	geDavit saga sën Abraham yi mewis.
bzh	rëḳ su neya aggata ving yi rë, gema rot, beya verup loḳ
bzh	buk sën venë ḳo nalu aġuu lo. Lob tahi ggev raḳ nebë
bzh	Rëḳ nġo bë Arkelaus loḳ yah ama Herot* ben betu alam
bzh	Yudea hir mehö-los-bengö lob ggöneng in yi besu ya sagu rë.
bzh	Rëḳ Anutu vo pesepsën vu Yosep in tato aggata vu yi, lob ya
bzh	‘Rëḳ gevonġ yi angër lo nam degeġin honġ nivesa.’
bzh	lom tateḳin ġaġek vu sir nebë sënë:
bzh	og gwevuu honġ seriveng bemedo jepö degwa, geġena vu arim
bzh	bemelu semu ġaġek govek rë, loḳ mëm ġenom gwetunġ
bzh	Gaḳ bë ġenajom jaḳ, og ġedoḳ na begganġ ayo
bzh	beġebehii veluung avi, log mëm ġenajom jaḳ vu Amam sën
bzh	nedo loḳ nyëġ vunsën saga. Amam saga nedo yaġek menelë
bzh	nġaa pin sën neggëp vunsën lo, om rëḳ bo doḳ nah
bzh	Om ham su newamin jaḳ in tob! Ham kwamin bo sesik talohek sën
bzh	nekweḳ pahup ayo lo rë. Su denevonġ huk los denevasu tob
bzh	“Alam sën degenġo sa ġaġek bedesepa doḳ lo, og sir
bzh	nebë mehö los kwa sën lev yi begganġ raḳ nedo ġelönġ
bzh	Yesu raḳ ya nedo yaġ geyi hur maluh deraḳ ya ving.
bzh	Lob Yesu kedi tamuin yi beya, lob yi hur maluh kedi deya ving yi.
bzh	Sën ham na nyëġ böp ti ma begganġ-bu mahen ti lo, og ham
bzh	doḳ tepëḳ in alam nijvesa in degeġin ham, lob mëm ham
bzh	medo geving sir rot beham na jaḳ.
bzh	Log mehöti bë su bër yi ḳelepeḳo* jaḳ metamuin sa rë,
bzh	og su yoh vu bë rëḳ natu sa alam rë.
bzh	“Wöp-o! Ham Korasin! Gëp in ham! Ham Betsaida! Gëp in ham!
bzh	Bë mehöti gevonġ nġaa böp gëp alam Ture los Sidon hir
bzh	nyëġ nabë sën sa hevonġ loḳ ham nyëġ agi, og rëḳ
bzh	ayoj maggin in devonġ nġaa nipaya medegërin sir nom,
bzh	medegeyeh vahek duum gededev tamut jak sir gedemedo doḳ vewev
bzh	Rëḳ sa ġetunġ sa Anon Vabuung jaḳ yi,
bzh	Lom nër bë, ‘Maam saḳ nah mena ġalë begganġ sën sa
bzh	nado loḳ wirek lo rë!’ Lob yah verup rëḳ nelë bë
bzh	desekee begganġ sën lo bedevuneḳ vu benedo meris.
bzh	“Om ham gwenġo ġaġek peggirinsën raḳ mehö netetëhin
bzh	Töḳ vu ḳumḳum ti bemalanġeri rot beyi monë böpata
bzh	rot. Lom ya mevonġ yi ḳupeḳ pin balam debaġo, lob ḳo
bzh	monë raḳ betum yah baġo ḳumḳum malanġeri sënë raḳ
bzh	Rëḳ nër yah bë, “Ham gweḳo nam vu sa rë!”
bzh	Lob Yesu supin alam deyam vu yi benër vu sir bë, “Ham
bzh	Alam Parisai* los Sadukai* deyam in bë deseggi Yesu, lob denër
bzh	bë gevonġ nġaa böp yaġek yi ti bedegelë.
bzh	Lob delë Moses lu Elia detöḳ yam medenevengwënġ ving yi.
bzh	“Gaḳ bë mehöti geli sa alam sën ayoj neya timu vu sa
bzh	mahen teka mu lo ti, begevonġ nġaa nipaya, og rëḳ geḳo
bzh	nyëvewen böpata rot vu tamusën, gaḳ nabë deseyu
bzh	ġelönġ böpata doḳ kwa gedegetë duḳ na loo vuheng
bzh	namuġin bemala nama, og mëm nivesa, in su kepë mehönon la.
bzh	Yesu nër ġaġek pin sënë ggovek, log vuu distrik Galilea
bzh	geya los distrik Yudea hir dob sën neggëp bël Yordan vahi yi.
bzh	“Kë”! Sën Nyëġ-yaġek-yi anon jaḳ lo, og yiḳ nebë
bzh	mehöti sën kedi raḳ loḳ monbuk anon meya nesero alam in
bzh	degevonġ huk in yi wain.
bzh	Lob alam saga depetupek raḳ luho bë luho ayej nama, rëḳ ma
bzh	geluho pasanġ detahi böpata rot bë, “Mehöböp! Davit* yi
bzh	Mewis honġ! Kwam gevonġin aluu!”
bzh	lob lë ḳele pik* ti nare loḳ aggata nenga beya in, rëḳ
bzh	anon ma geris meris. Lob nër vu ḳele pik* sënë bë, “Su
bzh	ġengis anom gökin genama na veröḳ yi!” Lob pevis
bzh	beḳele pik* lo meran ya.
bzh	Lob bë denajom yi ahon, rëḳ deneggönengin alam sën yam
bzh	denare lo in kwaj nevo Yesu bë yi
bzh	mehö-nenër-ġaġek-ranġahsën ti.
bzh	Vu buk sën mehönon diiḳsën dekedi jaḳ nah lo, og maluh su
bzh	rëḳ degeḳo avëh rë, gavëh su rëḳ dejaḳ maluh rë,
bzh	gaḳ rëḳ nama. Gaḳ rëḳ demedo nabë angër lo vu
bzh	Rëḳ mu mehö sën bë kesuu ham benatu ham mehö böp lo, og
bzh	Yesu vu dub-vabuung-böp ayo beto meya, lob yi hur maluh deya vu
bzh	yi bedetato dub-vabuung yi begganġ pin vu yi.
bzh	Lob buk vuheng raḳ loḳ ḳööḳ ti yam bë, ‘Mehö sën
bzh	ḳo avëh lo yam raḳ. Ham na gwebuu yi vu aggata begweḳo
bzh	Ham lë sa naviġ meris, lob ham vo tob vu sa. Sa niġ raḳ,
bzh	rëḳ ham ġin sa nivesa. Sa nado ḳarabus, rëḳ ham yök
bzh	Loḳ sehuksën lob medo negga nos los reggu ving yi hur maluh
bzh	Lob mehö sën bë tato Yesu ranġah vu sir lo, nër vu sir
bzh	vorot bë, “Sëḳ tato Yesu vu ham nabë sënë, nabë sa
bzh	ġemul* mehöti, og ham najom yi ahon.”
bzh	Lob Yudas, mehö sën nër Yesu ranġah lo, lë bë dejoo
bzh	ġaġek bë Yesu nadiiḳ, lob yom ayo maggin vu yi, lom ḳo
bzh	monë seriva mehödahis benemadluho sën lo yah vu
bzh	alam-deneḳo-seriveng hir ggev los alam-teta,
bzh	Lob ya deverup ḳedu ti arë nebë Golgota. Arë sën degwa
bzh	Buk sën alam Yuda denero sir in bë dega nos Buk-ggöksën-yi*
bzh	lo ggovek ya geheng to, loḳ mëm alam-deneḳo-seriveng los
bzh	alam Parisai* yah denër vu Pilatus bë,
bzh	‘Ham bolinin Mehöböp yi aggata
bzh	Ggovek log sehuksën behes luḳ ya, lob deneḳo alam
bzh	nijraḳsën meya deverup vu Yesu, medeneḳo alam sën memö
bzh	Rëḳ Yesu nġo lob nër vu sir bë, “Alam nijvesa su deneya
bzh	vu dokta rë, gaḳ alam nijraḳsën mu yö deneya vu. Om sesu
bzh	yam in bë tahi alam yohvu rë; gaḳ mu seyam in bë tahi alam
bzh	sën nġaa nipaya neggëp vu sir lo.”
bzh	geYudas Iskariot ving, sën rëḳ nanër Yesu ranġah lo.
bzh	Mehöti sën netetëhin nos ġahis lo nebë mehö nenër Anutu
bzh	Mehö sënë ben loḳ neggëp waaḳ ving mehönon seḳëj
bzh	gemehöti su yoh vu bë naduu yi ahon jaḳ sëng ma nġaa ti
bzh	Loḳ avëh raḳ nġaa sën töḳ vu yi lo ni, om ggöneng
bzh	menelëk, lom yam petev meneggëp loḳ Yesu vaha genër yi
bzh	ġaġek pin sënë ranġah vu yi.
bzh	In neraḳ ni bë su nevonġ nġaa nipaya ti rë, gaḳ yi
bzh	mehö yohvu beyi vabuung, lom neġin yi nivesa. Nenġo Jon yi
bzh	ġaġek lom kwa neya nġahi gayo maggin, rëḳ ahë neving
bzh	panġsën bë genġo yi ġaġek rot.
bzh	In sir pin delë medeggönengin yi medelëk rot, rëḳ Yesu
bzh	vengwënġ ya vu sir pevis bë, “Ham su newamin jaḳ! Yiḳ
bzh	sa sënë, om ham su ġöneng!”
bzh	In nġaa sën neggëp loḳ mehönon ayoj meraḳ neverup avij
bzh	lo nebë sënë: Kwaj nevo nġaa nipaya, denevonġ baggëb,
bzh	deneggodeḳ nġaa, denesis mehönon medenediiḳ,
bzh	Yi hur maluh kwaj virekin nos gesu deḳo la sepa rë, geyiḳ
bzh	brët perurek timu raḳ nedo yaġ.
bzh	Lööho deneggöneng in sir rot, om sën Pita vengwënġ pevis
bzh	benër nebë saga gesu kwa vo nivesa rë.
bzh	Lob ḳo hurmahen ti bevarah yi loḳ sir vuheng atov gelah nema
bzh	Log bë avëh ti nidëlin regga megevuu na, log na mejaḳ vu
bzh	maluh ngwë natu regga, og avëh sënë nevonġ baggëb.”
bzh	Lob sir nemadluho denġo luho hir ġaġek sënë, lob ahëj
bzh	sengën vu Yakobus luho ari Jon.
bzh	Log nërin mehönon pin bë su degeḳo hir nġaa medenah
bzh	medenom nabë aggata doḳ dub vabuung.
bzh	Ma maḳ ham su tevin ġaġek sën neggëp loḳ
bzh	Anutu-yi-ḳapiya lo rë? Nebë:
bzh	‘Mehöböp nër vu sa Mehöböp nebë,
bzh	Yönon, doḳ buk saga og rëḳ maggin böpata rot. Maggin
bzh	nebë sënë su neggëp wirek vu buk sën Anutu tunġ nġaa
bzh	pin lo rë, rot beverup gwëbeng sagi. Log su rëḳ maggin
bzh	nabë sënë berup vu dob sënë gökin nah vu tamusën rë.
bzh	Gesa nanër vu ham yönon nabë: Rëḳ denanër Bengö Nivesa
bzh	ranġah na menoh vu dob pin bedenanër nġaa sën avëh vonġ
bzh	vu sa agi geving, in alam pin degenġo mekwaj bo.”
bzh	Loḳ yah meya vu lööho melë gedeneggëp yiing, lob nër vu
bzh	Pita bë, “Simon, ġëëwëp-a? Su ġeyoh vu bë medo malam
bzh	belë bë Pita medo nevenguh nengwah, lob gët yi panġsën
bzh	genër bë, “Honġ sënëḳ melu Yesu Nasaret nesepa ham!”
bzh	Lob desis yi raḳ ya ḳelepeḳo*, log detë ġelönġ mahen
bzh	teka la in bë gooin sir ti ti jaḳ bedegeḳo yi tob.
bzh	Om melöö nah mena nanër vu yi hur maluh, gevu Pita geving,
bzh	nabë: Muġin meya distrik Galilea om ham tamuin. Ham rëḳ
bzh	gwelë yi vu sagu noh vu ġaġek sën yö nër vu ham wirek
bzh	Rëḳ natu mehö niwëëk los ġayeheng nabë sën Elia wirek
bzh	lo benamuġin, loḳ mëm Mehöböp tamuin yi menam. Rëḳ
bzh	gevonġ mamer, lob alam hib los hurmahen degelë sir nivesa.
bzh	Log rëḳ gërin alam-ġaġek-keyëhsën ayoj bedesepa doḳ
bzh	alam-yohvu kwaj nivesa. Log rëḳ gevonġ huk in mehönon
bzh	borot medegero sir in Mehöböp rëḳ nam.”
bzh	“Sa nehaḳo Mehöböp arë raḳ loḳ ayoġ.
bzh	Lob Anon Vabuung loḳ yam ggërin ama Sakaria ayo bevonġ
bzh	menër ġaġek ranġah nebë:
bzh	Lob ḳo nalu aġuu mebom yi loḳ tob mebë loḳ neggëp
bzh	reggu hir ġabum-nos-yi, in vatëveḳ bej pup ya genyëġ len
bzh	Loḳ Simeon jom raḳ vu Anutu bë semu luho, log nër vu
bzh	hurmahen ata Maria bë, “Gwenġo rë, hurmahen sënë rëḳ
bzh	gevonġ balam Israel nġahiseḳë rëḳ malaj nama, log
bzh	rëḳ gevonġ besir nġahiseḳë denom vu Anutu. Yam in tato
bzh	aggata vu hil, rëḳ mu alam nġahiseḳë rëḳ nij dëlin
bzh	In alam pin degelë nġaa sën Anutu gevonġ in geḳo hil nah
bzh	Ga, Mahalalel ama Kainan (sënëḳ yö ngwë).
bzh	Vonġ sa yam in bë sa nanër ġaġek ranġah vu alam sën
bzh	denedo loḳ ḳarabus ayo lo nabë ggovek ya gedegetah sir vër.
bzh	Lob lë geyaġ mahen luu nedo meris yam nġaggee nenga
bzh	galam-ġël-yi deluḳ medeneripek leḳ.
bzh	Om sa su yam in bë tahi alam-yohvu rë. Gaḳ seyam in bë tahi
bzh	alam sën nġaa nipaya neggëp vu sir lo in degërin ayoj.”
bzh	Ham sën nediiḳahëmin agi, ham kwamin vesa.
bzh	Log Yesu nër ġaġek peggirinsën ti vu sir bë, “Maḳ
bzh	mehö mala ḳenod ti yoh vu bë tato aggata vu mehö mala
bzh	ḳenod ngwë? Ma! Bë nabë sënë, og luhoho rëḳ debës
bzh	Lob luho ya deverup vu Yesu medenër bë, “Mehö-neripek-alam
bzh	Jon vonġ aluu yam vu honġ genër bë, ‘Maḳ yiḳ honġ
bzh	mehö sën denenër bë rëḳ nam lo sënë, ma he rëḳ medo
bzh	Loḳ Yesu ggërin yah vu avëh sënë genër vu Simon bë,
bzh	“Gwelë avëh sënë? Seyam honġ begganġ ayo, rëḳ su
bzh	ġevo bël vu sa in bë sejipek vahaġ rë. Rëḳ avëh
bzh	sënë og ripek sa vahaġ raḳ mala ruḳ gerevu raḳ yu viis.
bzh	Buk ti lob Yesu losho yi hur maluh deraḳ ya yaġ, lom nër vu
bzh	sir bë, “Hil ajaḳ mana nġaggee nenga vahi.” Lom deya.
bzh	Lob Yesu töḳ ya ggev lo ben, lob nërin alam pin bë su
bzh	dedoḳ na begganġ ayo geving yi. Gaḳ yiḳ ḳo Pita
bzh	lööho Jon lu Yakobus ving hurmahen ama lu ata mu bedeloḳ ya.
bzh	Mehöti bë kwa bo yi begeġin nivesa, og rëḳ anon mala
bzh	nama. Gaḳ mehöti bë kwa birek in yi menadiiḳ in sa, og
bzh	rëḳ na medo mala-tumsën.
bzh	Rëḳ alam vu nyëġ sagu nij lël bë su rëḳ degeḳo Yesu
bzh	doḳ na hir begganġ rë. In deraḳ ni bë yö rëḳ berup
bzh	Loḳ buk saga Anon Vabuung vonġ beYesu kwa vesa rot, lob jom
bzh	raḳ bë, “Oo Amaġ, honġ Mehöböp vu yaġek los dob. Sa
bzh	ahëġ nivesa vu honġ, in nġaa sënë neggëp vunsën in
bzh	alam sën deneluḳ dub böp lo los alam los kwaj, gaḳ
bzh	ġetato vu alam sën su deneluḳ dub böp rë lo mu. Yönon
bzh	Amaġ, in yiḳ nġo kwam nevo bë gwevonġ nabë saga in
bzh	Log su gweli he na vu pelëpinsën.’”
bzh	Log malam tu navim yi ram. Bë malam natum in nġaa nivesa, og
bzh	ranġah rëḳ gegwanġ na navim pin los dahis. Gaḳ bë
bzh	malam natum in nġaa nipaya, og navim pin rëḳ malaḳenu
bzh	Mehöti bë nanër ġaġek nipaya ti jaḳ Mehönon Nalu, og
bzh	aggata neggëp in bë mëm Anutu rëḳ dahun yi nipaya sënë
bzh	na. Gaḳ nabë mehöti nanër ġaġek nipaya ti jaḳ Anon
bzh	Vabuung, og aggata su neggëp in bë Anutu rëḳ dahun yi
bzh	Om ham gwero ham nabë saga, in Mehönon Nalu rëḳ nom doḳ
bzh	buk ti sën ham su kwamin nevo bë rëḳ nom doḳ lo rë.”
bzh	Log avëh ti nedo, rëḳ memö gwanġ ya ayo lob vonġ beni
bzh	neraḳ yoh vu nġebek nemadluho-menemadvahi-mevidek-löö
bzh	(18). Lob avëh sënë seḳë ma rot gedemi seḳë vegguu besu
bzh	yoh vu bë kedi bare niröp rë.
bzh	genër vu sir bë, “Bë ham ti nalu ma yi burmakau ti bës
bzh	duḳ asoreng-bël-yi doḳ Buk-sewahsën-yi* ti, og maḳ ham
bzh	su rëḳ dadii jaḳ nom doḳ buk saga rë? Gaḳ ham rëḳ
bzh	Mamireng nebë sënë og su yoh vu bë hil rëḳ sarömin los
bzh	dob rë, in rëḳ gevonġ paya vu nos vë, log hil su ayoh vu
bzh	bë ḳeseh doḳ na geving reggu ahëj sën hil neḳetëḳin
bzh	loḳ huk lo rë, in su rëḳ bo tebeḳ doḳ nos rë. Gaḳ
bzh	hen huk maya veröḳ yi behil nehetë ya meris. Mehöti bë
bzh	nenga neggëp, og genġo ġaġek sënë.”
bzh	Rëḳ nalum teka saga ya vasap honġ nġaa pin raḳ avëh
bzh	baggëb lo, geyom verup, lob kwam vo yi beġesis burmakau nalu
bzh	tuveḳ sën jeji lo in yi.’
bzh	In sarig lo nemadvahi denedo loḳ. Om Lasarus pasanġ nanër
bzh	ġaġek niwëëk vu sir. In rëḳ dedoḳ nam nyëġ sënë
bzh	Mehönon medo denegga nos los denenum, gemaluh deneḳo venëj,
bzh	gavëh deneraḳ reggaj, beya verup loḳ buk sën Noa loḳ ya
bzh	yaġ ayo lo, loḳ tum bël böpata vuuḳ verup pevis
bzh	Ġeraḳ Anutu yi horek ni ggovek ya bë: Su gwevonġ baggëb.
bzh	Su ġengis mehönon medenadiiḳ. Su ġeġodeḳ nġaa. Su
bzh	ġenanër ġaġek tetuhinsën jaḳ mehö ngwë. Ġeġurek
bzh	Alam delë nebë sënë, lob ahëj sengën medenër bë, “Ya
bzh	neggëp loḳ mehö nipaya ti sagu yi begganġ in va?”
bzh	beya deverup dus raḳ sën aggata nehöö Ḳedu Ḳele-oliv.
bzh	Lob yi hur maluh pin sën denesepa yi lo, gesir nġahiseḳë
bzh	saga kwaj vo yah nġaa böp böp pin sën nevonġ bedenelë
bzh	wirek lo, lob kwaj vesa bedenepisekin medeneḳo Anutu arë
bzh	Rëḳ Yesu gët sir geloḳ tepëḳ in sir bë, “Bë nama og
bzh	ġaġek sën neggëp loḳ Anutu-yi-ḳapiya lo nër bë va?
bzh	Gevu tamusën og sëḳ ġetunġ alam sën denelë honġ paya
bzh	Lob ham rëḳ gwelë genġaa böp aggagga natöḳ vu hes lu
bzh	kwev, gebetuheng. Log mehönon pin vu dob rëḳ newaj bepul
bzh	bemedo degelëk in loo dedun sën rëḳ natëë benam lo.
bzh	Log ḳo wain kap ti raḳ bejom raḳ in los kwa vesa ya vu
bzh	Anutu log nër vu sir bë, “Ham gweḳo sënë nök benanum
bzh	Yesu nahën medo nevengwënġ, log alam yu böpata deverup.
bzh	Mehö sën arë nebë Yudas sën sir nemadluho-bevidek-luu lo ti
bzh	yi, rëḳ li sir medeyam. Lob verup sesor meya vu Yesu in bë
bzh	Pilatus nġo hir ġaġek, lob loḳ tepëḳ yah vu sir bë,
bzh	“Mehö sënëḳ yi Galilea ti?”
bzh	In nabë degevonġ nabë sënë vu ḳele nidun pehi sënë, og
bzh	maḳ rëḳ degevonġ nabë va vu ḳele sën rëḳ
bzh	Avëh delë, lob ḳenuj verup bedepetev bemalaj ya dob. Rëḳ
bzh	luho denër vu sir bë, “Ham nesero mehö mala-tumsën sënë
bzh	loḳ alam-diiḳsën hir nyëġ in va? Su nedo sënë rë.
bzh	Gaḳ kedi raḳ meya gwëbeng!
bzh	Lob denër vu luho bë, “Mehöböp kedi raḳ ggökin yönon
bzh	beSimon lë yi ggovek ya!”
bzh	Yam yi nyëġ, rëḳ yi alam su deḳo yi raḳ rë.
bzh	Luho sën denġo Mehö-neripek-alam Jon aye meya detamuin Yesu
bzh	lo ngwë  Andreas sën Simon Pita ari.
bzh	Rëḳ Yesu nër yah vu sir bë, “Ham rëḳ kwevoh dub
bzh	vabuung sënë na, gebuk natu löö rëḳ sedev nah gökin!”
bzh	Vu buk saga su deduu Jon ya ḳarabus rë geyö nahën.
bzh	In wirek ġeraḳ maluh nemadvahi. Gaḳ mehö sën ġenewëp
bzh	ving yi loḳ yi begganġ gwëbeng lo, og sagaḳ su reggam
bzh	anon rë! Om ġenër yönon!”
bzh	Loḳ Yesu nër yah vu yi bë, “Bë ham su gwelë nġaa böp
bzh	aggagga rë, og ham su rëḳ gwevonġ geving rë!”
bzh	Sa nanër vu ham yönon rot nabë: Mehöti bë genġo sa
bzh	ġaġek bayo na timu vu Amaġ sën vonġ sa meseyam lo, og
bzh	rëḳ medo mala-tumsën degwata los degwata. Su rëḳ natöḳ
bzh	jaḳ nyëvewen rë, gaḳ kesuu diiḳsën ggovek ya genedo
bzh	Loḳ Pilip nër yah vu yi bë, “Bë hil baġo nos jaḳ
bzh	monë K200, og sagaḳ su rëḳ noh vu sir pin bedega teka teka
bzh	Mehönon pin sën Amaġ vo sir vu sa lo, og rëḳ denam vu sa.
bzh	Lob mehöti bë nam vu sa, og sa su rëḳ juuk yi rë.
bzh	Lom Yesu loḳ tepëḳ vu sir nemadluho-bevidek-luu bë,
bzh	“Maḳ ham rëḳ kwehe ham in sa nabë saga geving mena?”
bzh	Ham lë! Nare ranġah menenër ġaġek rëḳ su denenër
bzh	ġaġek ti raḳ yi rë! In maḳ alam ggev deraḳ ni bë yi
bzh	Lob alam-horek-yi los alam Parisai* delë bë avëh ti vonġ
bzh	baggëb, lom deḳo medevarah ya alam pin malaj
bzh	Loḳ denër yah vu yi bë, “Abraham yi mewis he, om he su
bzh	nado loḳ mehö ngwë nema benehevonġ huk ḳarabus vu yi
bzh	rë! Rëḳ nebë va sën ġenër bë honġ ġaġek rëḳ
bzh	Gwëbeng hes yö nahën netum, gehil ġevonġ Mehö sën
bzh	vonġ sa meseyam lo yi huk. In rëḳ buk doḳ in hil, lob
bzh	mehöti su yoh vu bë rëḳ gevonġ huk rë.
bzh	Rëḳ denër yah vu yi bë, “Atam avëh nipaya meḳo honġ
bzh	los nġaa nipaya, lob ġerig los nġaa nipaya, loḳ bë
bzh	ġetateḳin ġaġek vu he?” Denër bë sënë gedetii vu
bzh	dub ayo meto meyah dobnë.
bzh	Nebë saga lob Yesu vare neggök dub nenga-gelusën sën
bzh	denenër bë Solomon yi yi lo,
bzh	Nër nebë sënë ggovek, loḳ nër vu sir ggökin bë, “Hil
bzh	mehö Lasarus neggëp yiing rëḳ sëḳ na megee vu yi.”
bzh	Lob mëm dekehe ġelönġ ya, log Yesu vër mala raḳ ya
bzh	yaġek genër bë, “O Amaġ! Sa ḳetaġ vu honġ
bzh	beġenġo sa jom-raḳsën ggovek ya.
bzh	Yesu vonġ nġaa böp nġahiseḳë medenelë, rëḳ su ayoj
bzh	In Yesu raḳ ni ggovek ya bë mehö saga rëḳ nanër yi
bzh	ranġah vu alam Yuda hir ggev, lom mëm nër bë, “Ham pin su
bzh	Rëḳ nyëġ neggëp, om sën sena ġero vu ham govek rë,
bzh	loḳ mëm senom meġaḳo ham jaḳ geving sa in nyëġ sën
bzh	sa medo lo, og ham rëḳ medo geving.
bzh	Sa nemaġ pin sën su denesis anoj rë lo, og Amaġ neketöv
bzh	vër menetë ya, gesa nemaġ nivesa pin sën denesis anoj lo,
bzh	og neketöv dus genetonġin, in bë dengis anoj nġahiseḳë
bzh	“Vu muġinsën sa su nër ġaġek nebë sënë vu ham rë,
bzh	in sa nahën nado ving ham. Log gwëbeng sa bë nah mena vu
bzh	Mehö sën vonġ sa meseyam lo, rëḳ ham ti su loḳ tepëḳ
bzh	in sa bë, ‘Ġëya tena?’ rë, gema.
bzh	“Amaġ, buk verup ggovek ya, om ġetato nalum niwëëk los
bzh	arë böp natöḳ nam ranġah in lob mëm nalum gevonġ benim
bzh	wëëk los arëm böp natöḳ nam ranġah.
bzh	Rëḳ denër yah vu bë, “Yesu Nasaret!”
bzh	Loḳ Pilatus nër yah vu yi bë, “O! Sa su Yuda ti rë!
bzh	Honġ alam losho hir alam-deneḳo-seriveng lo hir ggev yö
bzh	deḳo honġ yam vu sa. Ma ġevonġ va paya?”
bzh	Delë bë devasu nebë saga, om denër bë, “Hil su nakweeḳ,
bzh	gaḳ hil ġetë ġelönġ mahen in nabë mehöti sën
bzh	sevöḳ hil lo, og geḳo los dahis.” Devonġ nebë saga lob
bzh	ġaġek sën dekevu meneggëp loḳ Anutu-yi-ḳapiya lo anon
bzh	Lom hur maluh ngwë sën ya verup bedub avi muġinsën lo luḳ
bzh	ya waaḳ ayo melë nebë sënë ving, lom vonġ ving bë Yesu
bzh	Lob hur maluh* ngwë sën Yesu ahë neving panġsen lo, nër vu
bzh	Pita bë, “Sagiḳ Mehöböp!” Lom Simon Pita nġo bë
bzh	Mehöböp, lom kebu yi raḳ röpröp ti, in kah yi tob ya
bzh	genare navi meris, lom pesönġ ya bël beya vu Yesu.
bzh	Lob sir vu ḳedu sën denenër arë nebë Ḳele-oliv* lo
bzh	medeyah medeya Yerusalem. Ḳedu Ḳele-oliv sënë neggëp dus
bzh	vu Yerusalem yiḳ yoh vu sën horek nër bë mehönon degee
bzh	medena doḳ Buk-sewahsën-yi* lo.
bzh	Lob sir pin delëk gekwaj ya nġahiseḳë. Geya denër vu sir
bzh	nebë, “Nġaa sagi degwa nebë va?”
bzh	Log su rëḳ gwevuu honġ mehö vabuung bepetar na rë.
bzh	Lom jom loḳ nema vesa bedadii yi raḳ. Lob pevis bevaha los
bzh	Lob sinarë nyëdahis lo denenër ġaġek ranġah bë
bzh	Mehöböp Yesu kedi raḳ ggökin, lob hir ġaġek saga los
bzh	niwëëk balam pin deneḳo arëj raḳ.
bzh	Loḳ mehöti ya verup vu sir benër bë, “Alam sën ham
bzh	tunġ sir ya ḳarabus lo denare dub-vabuung-böp ḳatum ayo
bzh	medenetateḳin ġaġek vu alam.”
bzh	Log devarah mehö la in bë denanër ġaġek kuungsën jaḳ
bzh	yi lom denër bë, “Mehö saga nenër ġaġek nipaya raḳ
bzh	dub-vabuung-böp sënë, geraḳ Moses yi horek.
bzh	Rëḳ mehö sën vonġ paya vu ari lo ruuk Moses yah genër
bzh	bë, ‘Re nër vu honġ bë ġenatu he ggev los mehö sën
bzh	In Anon Vabuung su loḳ yam ggërin ayoj rë, geyö nahën.
bzh	Gaḳ yiḳ deripek bël raḳ Yesu arë mu.
bzh	benër vu yi bë kevu ḳapiya noh vu alam Yuda hir
bzh	dub-supinsën-yi pin sën denedo Damaskus lo bebo vu yi. Lob
bzh	ggev böp kevu ġaġek loḳ ḳapiya saga nebë, “Nabë
bzh	Saulus sënë natöḳ vu maluh ma avëh la gedenesepa loḳ
bzh	Yesu yi aggata, og ġaġek ma genaduu sir megeḳo sir nam
bzh	Lob Pita ya meyoh vu nyëġ pin beya meto Luda benedo ving
bzh	Rëḳ Pita nahën kwa nevo nġaa sën lë nebë pesepsën lo,
bzh	loḳ Anon Vabuung nër vu yi bë, “Gwenġo? Mehö löö
bzh	Sinarë nyëdahis losho arij lo sën denedo yoh vu distrik Yudea
bzh	pin lo denġo ġaġek bë alam-yu-ngwë deḳo Anutu yi
bzh	Lob devo monë saga vu Barnabas lu Saulus beluho deḳo yah vu
bzh	Anon Vabuung vonġ luho ya, lob luho deluḳ medeya Selusia
bzh	mederaḳ yaġ vu saga bedeggök loo medeya Kupros.
bzh	‘Sa naluġ honġ. Sa haḳo honġ gwëbeng!’
bzh	Paulus luho Barnabas denedo buk nġahi vu Ikonium gesu
bzh	deneggöneng rë. Gaḳ luho nijwëëk medenër Mehöböp yi
bzh	ġaġek ranġah, lob Mehöböp vonġ niwëëk loḳ luho
bzh	nemaj, beluho devonġ nġaa böp böp los huk aggagga in bë
bzh	tato vu alam nabë ġaġek semusemu sën denenër lo yönon.
bzh	Rëḳ alam Parisai* la sën ayoj neya timu vu Yesu lo dekedi
bzh	medenër yah bë, “Ham gwerah* navij, geham nanër vu sir
bzh	nabë desepa doḳ Moses yi Horek geving, og mëm!”
bzh	Anon Vabuung nër vu he, behe joo ġaġek bë he su ġetunġ
bzh	horek nġahiseḳë bedeġinengin ham. Gaḳ yiḳ horek sagi
bzh	Lob losho yi alam deripek bël ggovek loḳ nër bë, “Bë ham
bzh	gwelë nabë sayoġ neya timu vu Mehöböp yönon, og ham doḳ
bzh	nam medo sa begganġ.” Jij he niwëëk ata nebë sënë, lob
bzh	he su ayoh vu bë ḳeyëh aye rë.
bzh	Rëḳ alam Yuda ayoj sis yi rot in alam denesepa Paulus luho
bzh	Silas, lob debaġo alam sën nijpaya beyuj-lul-ḳöḳ lo la
bzh	ggëp telig, gedesupin mehönon nġahiseḳë rot beya deloḳ
bzh	alam begganġ saga ahëj, bahëj sengën raḳ bededun böpata
bzh	verup. Ya deggërin Yason yi begganġ medesero Paulus luho
bzh	Silas in bë degeḳo luho geto dena dobnë vu alam.
bzh	Paulus nedo Atens ggovek log ya Korint.
bzh	Lob Paulus loḳ tepëḳ yah ggökin bë, “Log deripek ham
bzh	raḳ bël nebë tena?” Lom denër yah vu bë, “Deripek he
bzh	nebë sën Jon neripek alam lo.”
bzh	Lob alam Yuda derot Aleksander ya nare malaj galam vahi denër
bzh	bë mëm yö neraḳ ġaġek degwa ni. Lom Aleksander varah
bzh	nema raḳ gebë nanër ġaġek tato vu sir.
bzh	Om ham gwenġo rë! Anon Vabuung negejiiin sa bë sena
bzh	Yerusalem. Lob maḳ va rëḳ natöḳ vu sa vu sagu? Sa
bzh	Lom he su ayoh vu bë rëḳ aġërin kwa rë, om sën he
bzh	ayemin ma, gehe nër bë, “Om maam anon jaḳ noh vu Anutu
bzh	“Sa Yuda ti. Sataġ ḳo sa ggëp Tarsus vu distrik Kilisia,
bzh	rëḳ serig ggëp nyëġ böp Yerusalem sënë geGamaliel ḳo
bzh	sa luḳ yi dub betahu sa niröp loḳ hil ḳenud lo hir horek
bzh	pin. Gesa niġ wëëk mesayoġ ya vu Anutu timu nebë sën
bzh	gwëbeng ham nimin wëëk menetamuin yi agi.
bzh	Rëḳ Paulus nër yah vu yi bë, “Honġ ġanġ nipaya
bzh	rëḳ heveḳ nivesa raḳ nedo navi vavunë mu! Anutu rëḳ
bzh	petap honġ! Ġenedo sagi in bë gwenġo sa ġaġek
bzh	meġeseggi jaḳ hil horek, rëḳ mu nġo kweyëh horek sagi
bzh	Log nyëġ heng lob alam-beġö-yi sën deneyoh dob lo deyah
bzh	medeya Yerusalem, galam sën deneraḳ hoos lo deḳo Paulus ya
bzh	Lob Paulus nedo ḳarabus beta luu ggovek ya getum kiap mewis
bzh	Porkius Pestos loḳ yah Peliks ben. Rëḳ Peliks vonġ in bë
bzh	alam Yuda ahëj geving yi om su ḳo Paulus vër rë geyö
bzh	nahën nedo loḳ ḳarabus.
bzh	Sa kwaġ vesa in nġo ġeraḳ nġaa pin sën hil Yuda nġo
bzh	nesepa loḳ lo ni, genġaa pin sën hil nemehoo hil in lo. Om
bzh	sa bë gwenġo sa ġaġek, og su nim tebö jaḳ pevis.
bzh	Kwaj vo ġaġek venuh bë he jaḳ yaġ mana Rom, lob
bzh	detunġ Paulus losho ḳarabus vahi loḳ ya kapten ti nema.
bzh	Arë nebë Yulius lob neġin alam-beġö-yi raḳ neggëp alam
bzh	nemadvahi (100) loḳ yu böpata ti sën denenër sir bë
bzh	mehö-los-bengö Augustus yi alam lo.
bzh	Rëḳ Paulus nër vu alam-beġö-yi losho hir kapten bë,
bzh	“Nabë alam sënë geto dena in yaġ, og ham pin rëḳ
bzh	Buk löö ya ggovek ya log Paulus tahi alam Yuda hir ggev, log
bzh	nër vu sir bë, “Arig lo, sa su nehevonġ nġaa nipaya ti
bzh	in bë dahun hil hed alam ma, juuk nġaa wirek hen sën hil
bzh	ḳenud lo hir nġaa lo rë. Rëḳ deduu sa ggëp Yerusalem
bzh	gedetunġ sa loḳ alam Rom nemaj.
bzh	Lob Anutu vonġ semusemu vu hil degwa raḳ yi timu. Bevonġ
bzh	he behe tu sinarë in bë ġaḳo arë jaḳ menanër ranġah
bzh	vu mehönon pin vu dob nabë ayoj na timu vu yi medegevek babu.
bzh	Om honġ sën ġenenër alam sën denevonġ nġaa nipaya
bzh	nebë agi bë nij paya lo, rëḳ mu yiḳ ġenevonġ nebë
bzh	sënë ving, ma ġekuung bë? Su ġeyoh vu bë rëḳ ġebeya
bzh	in Anutu meġenoh nenga in nyëvewen rë.
bzh	Rëḳ nama! Nabë mehönon pin denanër ġaġek kuungsën, og
bzh	sënë su rëḳ pekwë Anutu rë, gaḳ yö rëḳ medo
bzh	menanër yönon degwata los degwata. Yiḳ yoh vu ġaġek sën
bzh	neggëp loḳ yi ḳapiya lo bë:
bzh	Rëḳ Anutu vonġ semusën sënë vu hil nyëmasën nebë hil
bzh	atu alam yohvu, degwa raḳ sën Kerisi Yesu loḳ yah hil bed
bzh	Lob Anutu raḳ ni bë Abraham ayo neya timu vu yi nebë sënë,
bzh	lom nër yi bë yi mehö yohvu.
bzh	Hil araḳ ni bë vonġ bë hil ayod muġeng diiḳ ya raḳ
bzh	ḳelepeḳo* ving Kerisi in bë gevonġ benġaa nipaya
bzh	niwëëk sën nevonġ huk loḳ hil navid lo nama na, in hil su
bzh	sepa doḳ nġaa nipaya gökin nah.
bzh	Ma maḳ Horek nivesa sënë vonġ besëḳ malaġ nama? Ma!
bzh	Nġaa nipaya mu sën kepë sa, om sëḳ malaġ nama. Yiḳ
bzh	nebë sënë in bë nanër nġaa nipaya tato nabë nġaa
bzh	nipaya rot. Nġaa nipaya neḳo Horek nivesa sënë in bë
bzh	kepë sa jaḳ besa malaġ nama. Lob Horek nenër nġaa nipaya
bzh	degwa tato vu sa bë nġaa nipaya yönon.
bzh	Hil atu Anutu nalu, om hil rëḳ medo ben geving yi, geyi
bzh	nġaa pin rëḳ natu hil nġaa geving. Kerisi ḳo vanë
bzh	wirek, lob hil atu yi alam menehaḳo vanë nebë saga gwëbeng
bzh	ving in bë hil medo nivesa rot geving yi vu tamusën, gAnutu yi
bzh	nġaa nivesa vesa pin rëḳ natu hil los Kerisi hil nġaa.
bzh	Rëḳ mu hil su nanër nabë: Anutu hen ġaġek anon ma. Hil
bzh	su nanër nabë saga in alam sën depum raḳ Israel lo, og sir
bzh	pin su Israel soġek rë. In sir vahi su denesepa loḳ Anutu
bzh	og yiḳ Anutu rëḳ geḳo sir yu mahen teka mu nah vu yi.
bzh	Rëḳ mu alam pin su debë nengaj vu Bengö Nivesa rë gema.
bzh	Yoh vu sën Yesaya nër wirek lo nebë, “Mehöböp, re vonġ
bzh	ving ġaġek sën he nanër lo?”
bzh	Malaj ḳenu doḳ gesu degelë nġaa,
bzh	gehil su ayoh vu bë ajaḳ nġaa sën nevonġ lo ni rë.
bzh	“Mehö sën nevonġ paya vu honġ lo nadiiḳahë,
bzh	Sënë yiḳ yoh vu ġaġek sën neggëp loḳ yi ḳapiya lo
bzh	Log dus ngwë nër ving nebë:
bzh	Ham najom jaḳ nabë Anutu gevonġ balam Yudea vahi sën
bzh	denekeyëh ġaġek lo su denajom sa ahon. Log ham najom jaḳ
bzh	nabë Anutu gevonġ beyi alam vu Yerusalem su nij dëlin
bzh	seriveng sën sa nehaḳo ya in bë doḳ vu sir agi.
bzh	Log Gayus sën neġin sa loḳ yi begganġ agi losho
bzh	Kerisi-yi-alam pin sën denesupin sir medenelë Soda loḳ ben
bzh	lo, denenër bë kwaj nevo ham ving. Gehil arid Kwartus  luho
bzh	Erastus, sën tu kuskus meneġin kaunsor nyëġ böp sënë
bzh	hir monë lo denenër nebë sënë ving.
bzh	Gaḳ hil sën Anutu ggooin hil raḳ lo, hil Yuda los Grik, hil
bzh	araḳ ni bë Kerisi tato Anutu niwëëk los kwa vu hil raḳ
bzh	sën Yesu diiḳ raḳ ḳelepeḳo* agi.
bzh	Rëḳ mu Kerisi vo kwa vu he behe nesepa loḳ.
bzh	Re vonġ honġ beġetu mehö los arë? Log honġ va yö
bzh	neggëp vu honġ vorot gAnutu su vo vu honġ rë? Om nabë
bzh	ġeneḳo vu Anutu yö timu, loḳ nebë va sën ġeneḳo
bzh	arëm raḳ bë nġo ġetu nġaa pin sënë ala-ë?
bzh	In hil rëḳ ġanġo angër hir ġaġek geving, om hil ayoh
bzh	vu rot bë ġanġo nġaa dob sënë yi ġaġek meris meris
bzh	Log nabë avëh ti regga su ayo neya timu vu Kerisi rë, rëḳ
bzh	maluh sënë ahë ving bë medo geving yi, og su gevuu regga.
bzh	Gaḳ nabë mehöti ayo ya timu vu Anutu, og Anutu raḳ ni bë
bzh	Om sën sa hevonġ sa tu alam Yuda ti raḳ alam Yuda malaj in
bzh	bë seġërin alam Yuda nom. Rëḳ Moses yi horek sën
bzh	denesepa loḳ lo su nejom sa ahon niwëëk rë, gaḳ sa nesepa
bzh	loḳ yi horek raḳ malaj in bë sa ġaḳo sir nom vu Anutu.
bzh	Yönon! “Nġaa pin og yoh vu bë hil ġevonġ” rëḳ mu
bzh	nġaa pin su rëḳ doḳ vu hil rë. Kë’! “Nġaa pin yoh
bzh	vu bë hil ġevonġ”, rëḳ nġaa pin su nevonġ niwëëk
bzh	vu hil sën Kerisi-yi-alam lo rë.
bzh	Om nabë ham ngupin ham nabë sënë, og ham su yoh vu bë gwa
bzh	Log maḳ nenga rëḳ nanër nabë, “Sa su mala rë, om su
bzh	navi len ti sën sa-ë rë!” Nabë nenga nanër nabë sënë,
bzh	og hen ġaġek anon ma, gaḳ yiḳ navi len ti.
bzh	Log mehöti sën alam-nyëġ-ngwë ayej neverup avi lo, og su
bzh	nenër vu mehönon rë, gaḳ yö nenër vu Anutu timu. In
bzh	mehöti su raḳ ġaġek sënë ni rë geyö nenër ġaġek
bzh	vunsën raḳ Anon Vabuung niwëëk.
bzh	Lob nabë alam-nyëġ-ngwë ayej berup mehö la avij, og luu mu
bzh	degevonġ, ma maḳ löö, og yiḳ ggovek. Gesu denanër
bzh	ġaġek niḳelap, gaḳ sir ti ti kedi denanër mesepa doḳ,
bzh	log mehö ngwë pekwë hir ġaġek in alam dejaḳ ni.
bzh	Log nabë Anutu su nër beKerisi kedi raḳ yah yönon rë, og
bzh	ham ayomin neya timu vu yi meris mu, geham nġaa nipaya nahën
bzh	Navi sën hil nalev ya lo, og sagaḳ nġaa dob yi, gaḳ navi
bzh	sën kedi jaḳ nah gökin lo, saga anon yö yi. In hil navid
bzh	dob yi neggëp om sën hil navid anod yi neggëp ving.
bzh	Arig lo, sa bë nanër ġaġek ngwë vu ham. Ham raḳ
bzh	Stepanus vu distrik Akaya ni bë losho yi alam detu
bzh	Kerisi-yi-alam muġin kesuu alam Akaya pin, lob kwaj nevo
bzh	Anutu-yi-alam panġsën medeneloḳ vu sir.
bzh	Yiḳ Anutu saga sën nër ving vu he gevu ham bë hil atu
bzh	Kerisi-yi-alam yönon lo, lob ggooin hil raḳ in bë hil
bzh	Yönon, buk sën hil anër wirek bë böpata los arë lo, og
bzh	gwëbeng arë maḳ maya, in buk ngwë sagi arë böpata rot
bzh	In hil nahën nado loḳ numeng sënë, lob hil medo nehanġo
bzh	vanë menasu. Rëḳ mu hil su nehevonġin bë rëḳ hil
bzh	ḳenud medo meris rë, gaḳ hil navid sënë rëḳ nadiiḳ,
bzh	om hil nehevonġin bë ajöp hil navid mewis yaġek-yi gök na
bzh	hil nabë tob mewis, behil medo malad-tumsën yönon.
bzh	He ayomin maggin, rëḳ ma gehe kwamin vesa rot yoh vu buk. He
bzh	nado nebë alam sën deneraḳ vu in nġaa lo, rëḳ ma gehe
bzh	navo nġaanon vu alam nġahiseḳë. He alam sën he hömin
bzh	ḳupeḳ lu nġaa ma lo, rëḳ ma genġaanon pin tu he
bzh	Lob Titus kwa vesa panġsën vu ham in yök vu ham, log ham pin
bzh	nengamin yes meḳo yi raḳ los ham hurek babu.
bzh	Nebë saga, om sën sa ġejiiin hil arid lo sagi bë
bzh	denamuġin medenök vu ham in degevonġ beham gwetunġ ham
bzh	seriveng sën ham nër lo begovek na borot. Rëḳ mu ham
bzh	gwetunġ los ahëmin nivesa, gaḳ ham su gwetunġ los
bzh	Nabë sënë in he ġaḳo Bengö Nivesa na vu alam vahi vu
bzh	nyëġ ngwë. He su rëḳ adoḳ na mehö ngwë hir huk
bzh	meġaḳo arëmin jaḳ meris in nġaa sën denevonġ lo rë.
bzh	Sa nehevonġ huk böp rot meseḳëġ nemaya. Sehëp natum yoh
bzh	vu buk nġahiseḳë. Sa nadiiḳahëġ in nos gayoġ nevev
bzh	in bël kul. Meyip nevonġ sa beron nġahi, gayööng nesis sa
bzh	Yönon, wirek og su tato yi niwëëk ranġah rë, lom desis yi
bzh	raḳ ḳelepeḳo*, rëḳ gwëbeng nedo mala-tumsën raḳ
bzh	Anutu niwëëk. Lob he nesepa loḳ vaha, lom he nimin wëëk
bzh	masën nebë saga ving. Rëḳ mu he rëḳ medo malamin-tumsën
bzh	geving yi jaḳ Anutu niwëëk, lob he rëḳ tato yi niwëëk
bzh	Lom ġaġek sën sa ḳevu-ë, og yönon meneggëp Anutu mala,
bzh	Ma maḳ Anutu vonġ Anon Vabuung yök vu ham benevonġ nġaa
bzh	böp loḳ ham in ham nesepa loḳ Moses-yi-horek-a? Ma nevonġ
bzh	vu ham in ham nevonġ ving ġaġek sën he nër ranġah vu
bzh	ham wirek lo? Gaḳ ham nevonġ ving raḳ he ġaġek.
bzh	Lob ham tu Anutu nalu ggovek, om sën nevonġ Nalu yi Anon
bzh	Vabuung yam menedo loḳ hil ayod, benevonġ behil netahi bë,
bzh	Rëḳ mu dekevu Sara yi ġaġek meneggëp loḳ
bzh	Anutu-yi-ḳapiya bë, “Gwetii honġ hur avëh luho nalu dena
bzh	in hur avëh nalu su rëḳ doḳ nah böm geving sa naluġ
bzh	In nabë mehö meris ti kwa bo yi nabë yiḳ mehö-los-bengö
bzh	ti, og mehö saga nekuung in yi.
bzh	Nebë saga lom sa hanġo bë ham ayomin neya timu vu Mehöböp
bzh	Yesu geham ahëmin neving yi alam.
bzh	Log Kerisi-yi-alam ham, lob ham nebë begganġ seḳë sën
bzh	delev begganġ raḳ beham tu Anutu yi dub in Anon Vabuung
bzh	“Kesuu alam sën denesis beġö vu yi lo
bzh	Log baggëb los nġaa ningöhek sën hil navun hil in lo,
bzh	genġaa nipaya sën ham ayomin nevu nevu in lo, og ham sën
bzh	Kerisi-yi-alam ham lo, ham su bengwënġ jaḳ, in sagaḳ su
bzh	In mehöti su ni nelëlin yö navi rë, gaḳ yö nevet yi
bzh	meneġin yi nivesa rot nebë sën Kerisi yö neġin yi alam lo.
bzh	Hil Amad Anutu luho Mehöböp Yesu Kerisi degevonġ semusën vu
bzh	ham bedegevonġ ham ayomin gëp revuh.
bzh	Om nabë nebë saga og mëm ham sepa doḳ kwa timu. Ham ahëmin
bzh	geving ham anon rot, beham medo jevuh ti, beham malamin sepa huk
bzh	timu. Bë ham gwevonġ nabë saga, og ham rëḳ gwevonġ besa
bzh	Rëḳ Timoti og ham raḳ ni bë yi mehö nivesa beneloḳ vu
bzh	sa in Bengö Nivesa nebë sën hurmahen ti neloḳ vu ama.
bzh	Nebë sënë om arig lo, ham tu Mehöböp yi alam om ham nġo
bzh	bare niwëëk. Sahëġ neving ham, besa nehevonġin bë
bzh	ġalë ham gökin. In sa kwaġ vesa in ham, geham vonġ bë
bzh	Nabë sënë, loḳ mëm ham yoh vu bë sepa doḳ Mehöböp yi
bzh	aggata niröp bemëm kwa vesa in ham. Lob ham rëḳ gwevonġ
bzh	nġaa nivesa jaḳ buk pin banon jaḳ, gemëm ham jaḳ Anutu
bzh	Lob ham su rah* navimin in bë ham natu Kerisi-yi-alam rë,
bzh	gaḳ vonġ bë Kerisi rah* ham navimin vorot, rëḳ su rah
bzh	ham raḳ nema rë. Gaḳ ham vuu ham nġaa muġeng ya
bzh	gewërin ham yah vu Kerisi, lob saga nebë sën rah* ham navimin
bzh	Ham avëh, ham ġurek reggamin babuj, in Mehöböp nelë sënë
bzh	He naraḳ ni nebë saga in he haḳo Bengö Nivesa yök vu ham,
bzh	lob ham su kwamin vo bë sanġ meris rë, gaḳ Anon Vabuung vo
bzh	niwëëk loḳ beham raḳ ni venuh bë ġaġek anon. Log he
bzh	nado ving ham, lob ham nelë nġaa pin sën he nehevonġ in
bzh	Om sën sa su yoh vu bë naköpeḳ bemedo meris rë, om sën sa
bzh	hevonġ Timoti yök in bë sa ġanġo nabë ham ayomin neya
bzh	timu vu Kerisi ma ma. Sa hekuung bë Mehö Pelëpinsën maḳ
bzh	jij ham niwëëk rot bekepë ham gehe vasap he huk böpata raḳ
bzh	Rëḳ arig lo, buk sagi su rëḳ natöḳ vu ham nabë sën
bzh	mehö hodeḳ ti yam loḳ buk geham duġin yi lo rë, in ham
bzh	su nedo loḳ malaḳenu rë.
bzh	Lob Anutu nevonġ huk niröp mu, om nahub rë loḳ mëm rëḳ
bzh	bo maggin vu alam sën denevo maggin vu ham gwëbeng agi.
bzh	Gaḳ ham sepa doḳ he vahamin, in ham nġo raḳ ni bë wirek
bzh	sën he nado ving ham lo, og he su nahëp sehëb rë.
bzh	Lob gwevonġ geving niwëëk meġebare, geġemedo los ayom
bzh	niröp. In alam vahi su denesepa loḳ nġaa nivesa in bë ayoj
bzh	niröp jaḳ rë, om sën deneyoh paya medevasap sir nebë sën
bzh	yaġ ya mesis yi raḳ saap.
bzh	Yönon, gwëbeng sa neḳevu ḳapiya sënë yök vu honġ,
bzh	rëḳ mu sa bë nök vu honġ pevis.
bzh	Rëḳ mu avëh alov sën yö kwa nevo nġaa sën nesemu navi
bzh	mu lo, og nahën nedo vesa rëḳ mu tu nġaa diiḳsën.
bzh	Rëḳ mu honġ sën Anutu-yi-alam honġ lo, og gweruu demim
bzh	vu nġaa nabë sënë geġebeya in. Gaḳ yiḳ nim wëëk
bzh	meġesepa doḳ nġaa niröp los Anutu yi aggata soġek. Ayom
bzh	na timu vu yi, log ahëm geving alam panġsën. Ġenajom
bzh	honġ ahon meġebare niwëëk gemalam yes.
bzh	Log ġaġek pin sën senër ranġah vu mehönon
bzh	nġahiseḳë meġenġo lo, og ġenanër vu alam nijvesa
bzh	vahi sën su rëḳ dekeyëh ayem rë lo, in mëm na denanër na
bzh	Ġenajul in alam sën denevengwënġ raḳ ġaġek meris
bzh	meris los kwamasën lo, in ġeraḳ ni bë nġaa nebë saga
bzh	nevonġ balam deneggök sir in ġaġek.
bzh	In Demas ahë neving nġaa-dob-yi bevuu sa ya geya Tesalonika,
bzh	log Kreskens ya distrik Galata, geTitus ya distrik Dalmatia.
bzh	Alam böp og su denanum medekeyevin. Gaḳ demedo revuh mekwaj
bzh	bo nġaa niröp, gayoj na timu vu Kerisi niwëëk bahëj geving
bzh	mehönon, log debare niwëëk in nġaa maggin pin.
bzh	Sa Paulus, sa nado ḳarabus raḳ sën sa nanër Kerisi Yesu yi
bzh	ġaġek ranġah. Alu hil arid Timoti ḳevu ḳapiya sënë
bzh	yök vu honġ Pilemon sën alu ahëmin neving honġ balöö
bzh	nehevonġ Anutu yi huk loḳ ti lo.
bzh	gesëḳ ġevonġ beġebaḳë alam sën denesis beġö vu
bzh	Arig vabuung lo, Anutu sën nedo yaġek lo ggooin ham raḳ tu
bzh	yi alam. Om ham kwamin bo Yesu nivesa in hil sinarë los hil
bzh	alam-deneḳo-seriveng hir yuseḳë yi, lob hil nehevonġ ving
bzh	Log maḳ Anutu nër vu alam tena genër yönon venuh bë su
bzh	rëḳ dedoḳ na yi nyëġ-sewahsën-yi rë? Gaḳ yiḳ alam
bzh	Israel sën dekeyëh yi ġaġek wirek lo.
bzh	Log nër loḳ len ngwë bë:
bzh	Lob Yesu loḳ yah hil bed bemuġin meloḳ ya nyëġ vabuung
bzh	soġek saga betu alam-deneḳo-seriveng pin hir yuseḳë nebë
bzh	Melkisedek menedo degwata los degwata.
bzh	Om yö yoh vu bë rëḳ geḳo alam pin sën denesepa loḳ yi
bzh	in bë denah vu Anutu lo nah, bedemedo degwata los degwata. In
bzh	yi yö nedo mala-tumsën degwata beneketaġ vu Anutu bë doḳ
bzh	gesëḳ ḳevu doḳ na ayoj,
bzh	Kë! Lob sën alam Yuda denesis reggu medenekeseh nij ḳöḳ
bzh	lo, yiḳ raḳ degwa saga in bë tato nabë ġaġek sën
bzh	Anutu joo vu sir lo anon raḳ beneloḳ vu sir.
bzh	beyö nedo bemedo neġin in bë Anutu getunġ alam sën
bzh	denesis beġö vu yi lo degevek na vaha ġebinë.
bzh	“Su hus ading rë, gaḳ yiḳ buk dus teka mu,
bzh	Log Moses ayo neya timu vu Anutu, om sën yi böp raḳ lob
bzh	nilël bë su denanër yi nabë Parao nalu avëh nalu yi.
bzh	Anutu nevonġ bemaggin netöḳ vu ham in bë barah ham
bzh	veröḳ. Nevonġ nġaa nebë sënë vu ham in nelë ham nebë
bzh	nalu lo. Ma hurmahen re yö nedo gama su nevarah yi veröḳ rë?
bzh	Nebë sënë om hil ayod niwëëk genanër nabë:
bzh	Log hil arid sën yi mehö meris lo, kwa vesa in Anutu ḳo arë
bzh	Ham kwamin bo nabë Anutu rëḳ seggi ham ġaġek jaḳ horek
bzh	mewis sën Yesu ḳo yam in bë geḳo hil vër in nġaa nipaya
bzh	lo. Om ham nanër ġaġek los gwevonġ nġaa noh vu horek
bzh	In nabë mehö la ayoj ngis yi vu mehö ngwë, gedegevonġin
bzh	nabë denatu böp kesuu alam vahi, og alam nebë sënë su
bzh	rëḳ demedo jevuh ti rë. Gaḳ ham rëḳ gwelë nabë alam
bzh	nebë saga yö rëḳ medo degevonġ nġaa nipaya agga ti ti
bzh	Arig lo, ham su gwelë ham paya, beham su gwebul nah nenga, in
bzh	jaas nare yam dus in bë genġo ham ġaġek begevonġ doḳ
bzh	nah ham nipaya saga nyëvewen.
bzh	Gaḳ baġo ham yom raḳ Kerisi ni ḳöḳ. Yesu ni ḳöḳ
bzh	sënë su nebë nġaa sën hil nebaġo raḳ monë böpata rot
bzh	lo rë, gaḳ kesuu. GeKerisi sënë nebë sipsip nalu sën yö
bzh	nivesa rot gesu navi len ti nipaya neggëp raḳ yi rë, lob
bzh	Rëḳ Anutu ggooin ham raḳ ggovek ya tu yi alam. Ham tu
bzh	Mehö-los-bengö Anutu yi alam-deneḳo-seriveng. Ham tu alam yu
bzh	vabuung ti. Ham tu Anutu-yi-alam niröp in bë ham rëḳ
bzh	tateḳin nġaa nivesa pin sën nevonġ vu ham lo. In ham nedo
bzh	loḳ malaḳenu wirek, rëḳ tahi ham beḳo ham loḳ yam yi
bzh	ranġah nivesa anon sënë ayo.
bzh	genġaa maggin nama in yi,
bzh	Ham pin ti ti nġo ḳo Anutu yi semusën aggagga yoh vu ham
bzh	nyëmasën, om ham gwevonġ huk jaḳ in doḳ vu arimin lo.
bzh	Lob mëm ham rëḳ natu hur nivesa in ham doḳ vu mehönon
bzh	jaḳ Anutu yi semusën sagi.
bzh	Yesu Kerisi yi hur los yi sinarë sa Simon Pita. Sa neḳevu
bzh	ḳapiya sënë yök vu ham sën ham ayomin neya timu vu yi
bzh	nebë he behil nehevonġ ving ggëp ti lo. Yesu Kerisi tu hil
bzh	Anutu, getu hil mehö sën neḳo hil yom vu yi lo. Yi mehö
bzh	yohvu om sën vonġ behil ayod neya timu vu yi.
bzh	Angër lo dekesuu alam ġaġek kuungsën sënë, genij wëëk
bzh	böpata rot kesuu sir ving. Rëḳ mu su denenër pelë raḳ
bzh	sir rë, gesu denenër sir ranġah vu Mehöböp rë.
bzh	Nġaa sënë og yö nedo vu nyëmuġinsën. Lob he hanġo los
bzh	halë raḳ malamin. Gehe hetunġ malamin raḳ gehe hebë
bzh	nemamin raḳ meparah. Nġaa sën he nanër ġaġek raḳ
bzh	agi, og yiḳ yi mehö sën tu Ġaġek sën nevonġ behil
bzh	in ham hur maġëm los nimin wëëk,
bzh	Arig lo! Nabë alam sën denesepa loḳ aggata-dob-yi lo sënë
bzh	degelë ham paya, og ham su gwelëk mejanġa nemamin in nġaa
bzh	Ahëvingsën neggëp vu hil in degwa raḳ sën Anutu yö ahë
bzh	Alam tetuhinsën nġahiseḳë detah sir in hil beyah denesepa
bzh	loḳ aggata-dob-yi. Alam sënë su denevonġ ving bë Yesu
bzh	Kerisi tu mehönon raḳ yönon rë, om sir og sir alam
bzh	ġaġek tetuhinsën ata, gesir alam sën denevonġin bë
bzh	Rëḳ sagaḳ su yoh vu rë. In wirek og angër yuseḳë
bzh	Mikael luho Satan denenër sir bedeggök sir in Moses navi bë
bzh	ngwë tena geḳo. Rëḳ mu Mikael su ḳo yi raḳ nebë
bzh	sënë menër ġaġek pelësën raḳ Satan rë, gaḳ yiḳ
bzh	dahun yi menër bë, “Mehöböp yö rëḳ bo ġaġek jaḳ
bzh	In Mehöböp Anutu nër bë, “Yiḳ senġo hevonġ benġaa
bzh	pin anon raḳ vu muġinsën, log sëḳ semu nġaa pin
bzh	benivesa jaḳ vu tamusën.” Yiḳ yi sënë sën yö nedo vu
bzh	gwëbeng, geyö nedo vu nyëdahis, gerëḳ nam vu tamusën lo.
bzh	Nër nebë sënë, in niwëëk pin neggëp vu yi.
bzh	Log yiḳ honġ alam la ving denejom Nikolas yi alam hir
bzh	ġaġek nipaya ahon niwëëk rot.
bzh	Sëḳ natöḳ nök vu honġ pevis. Om nġaa sën ġeḳo
bzh	vorot lo, og nġo pasanġ ġenapiiḳ vu niwëëk. In tum
bzh	rëḳ degeḳo honġ madub-kesuusën-yi vër medebo vu mehö
bzh	gedenanër niwëëk los arë böpata ranġah,
bzh	log sir 12,000 vu Gat yi mewis,
bzh	Gemehö sën nedo raḳ sëa-los-arë agi yö ti rëḳ medo
bzh	Log devanuh aën ahë petes ggërin newaj nebë ḳelenavi,
bzh	gebanisej nekelö böpata nebë sën hoos denedadii karis
bzh	nġahiseḳë medeneseröġ medeneya beġö lo.
bzh	Luho degovek huk sën denanër Anutu yi ġaġek ranġah agi
bzh	na, log mëm reggu bemën böpata ti rëḳ vu asoreng sën
bzh	luḳ ya rot gahë degwa ma lo, mejaḳ nam vavunë belööho
bzh	dengis sir. Lob rëḳ kesuu luho bengis luho beluho denadiiḳ.
bzh	Log hus sekee betuheng yu ti vu yaġek betë yam dob. Geyiḳ
bzh	betuheng yu luu mu nedo yaġek. Log ḳarob böpata sënë ya
bzh	nare loḳ avëh sën nevimeng lo mala, in bë geḳo nalu geto
bzh	Lob sa halë reggu bemën böp ti raḳ verup loo. Yu
bzh	nemadvahi-bevidek-luu gevis nemadluho. (Vis nebë burmakau). Lob
bzh	alam-los-bengöj hir madub nemadluho nedo raḳ yoh vu vis pin.
bzh	Log nġaa la arëj raḳ neggëp yu. Arëj sënë og ġaġek
bzh	pelësën aggagga sën neraḳ Anutu lo.
bzh	og rëḳ nanum wain ti. Wain sënë yiḳ Anutu ahë sengën,
bzh	rëḳ mu Anutu su rëḳ sarömin bël geving wain sënë rë.
bzh	Gaḳ yö rëḳ keseh ahë sengën doḳ kap in bo doḳ nah
bzh	nipaya nyëvewen, bemehöti sën lo nanum. Lob rëḳ geḳo
bzh	vanë nipaya rot jaḳ nengwah niḳerus sën medo netum raḳ
bzh	ġelönġ nisanġsanġ salpa* lo, jaḳ angër vabuung lo
bzh	malaj, gejaḳ Sipsip Nalu mala.
bzh	Log Anutu niwëëk los yi vuneḳ vuneḳ yaġek-yi pup
bzh	dub-vabuung-böp ayo, lob vonġ baru verup ggërin rot, lob
bzh	mehöti su yoh vu bë doḳ na rë. Gaḳ rëḳ degeġin
bzh	angër nemadvahi-bevidek-luu sën lo gedegevonġ huk jaḳ
bzh	nġaa maggin nemadvahi-bevidek-luu sën lo begovek na rë,
bzh	Log angër sënë ḳo sa ḳenug meya nyëġ-yumeris ti. Lob
bzh	sa halë avëh ti raḳ nedo reggu bemën ḳöḳ ti demi vu
bzh	sagu. Lob ġaġek nġahiseḳë neggëp raḳ reggu bemën
bzh	sënë navi beggërin pin. Ġaġek sënë og yiḳ arë sën
bzh	ġaġek pelësën nipaya aggagga. Log reggu bemën böp ti
bzh	sënë yu nemadvahi-bevidek-luu, gevis nemadluho.
bzh	In ham los sir rëḳ gwebë doḳ ti in yi nġaa nipaya saga.
bzh	Nyëvewen nipaya töḳ vu honġ ggovek ya yiḳ pevis avuti!’
bzh	og su rëḳ degelë alam nabë sënë demedo vu honġ nah
bzh	ham pin gweḳo Anutu arë jaḳ!”
bzh	Alam sën dekedi jaḳ nah doḳ buk muġinsën agi, og kwaj
bzh	vesa bedemedo vabuung. In diiḳsën sën natu luu lo niwëëk
bzh	su yoh vu bë dahun sir rë. Gaḳ rëḳ denatu Anutu luho
bzh	Kerisi hir alam-deneḳo-seriveng lo. Lob rëḳ denatu
bzh	alam-los-bengöj belosho Kerisi degeġin nġaa pin noh vu ta
bzh	Log ġelönġ lapis lasuli sën niraru lo netu luu.
bzh	Senġo ti hevonġ benġaa pin anon raḳ vu muġinsën, log
bzh	sëḳ semu nġaa pin menivesa jaḳ vu tamusën. Sa mehö
bzh	muġinsën los tamusën. Setu nġaa pin degwaseḳë los
