mih	Ihya cuu tandɨhɨ ñiyɨvɨ sahnu sii ra Jesucristo, ra cu
mih	ñiyɨvɨ sii ra David ta sii ra Abraham.
mih	I ñihi ra rey Herodes tuhun ya, ta sica xaan iñi ra ta tacuan
mih	tucu tandɨhɨ ñiyɨvɨ ñuu Jerusalén.
mih	Ta catyi ra cuan: “Tañi zanduvaha ndo minoo ityi,
mih	Zoco ñá ndoo ra ñuu Nazaret. Cuahan ra cua cundyaa ra ñuu
mih	Capernaum. Minoo ñuu sa ndyaa yatyi ñi yuhu miñi yatyi nu cu
mih	si Zabulón ta Neftalí cuu si.
mih	Tacuan tucu maa ndo, zavaha ndo sa vaha ityi nuu ñiyɨvɨ, ta
mih	cua ndyehe ñu tyiño ndo, ta cua zacahnu ñu sii Zutu mañi yo,
mih	Tatu ɨɨn ñi sii ñiyɨvɨ cuñi sii ndo cuñi tucu ndo,
mih	ñahñi sa vaha zavaha ndo cuhva cuan vatyi tacuan tucu zavaha
mih	ñiyɨvɨ quiñi iyo tañi ra tava xuhun cuenda ra ndyaca ñaha.
mih	(Ta quiñi xaan iyo ra cuan cuñi maa ndo.)
mih	Ma cuu zatyiño minoo muzu sa cuenda uu tahan patrón vatyi cua
mih	cuñi ca ra sii minoo patrón ra, ta ma cuñi ca ra sii inga ra.
mih	A sii minoo ra cua tyaa ra yahvi, ta sii inga ra ma tyaa ra
mih	yahvi. Ma cuu cuñi ndo sii ra Ndyoo ta cuñi ndo sii xuhun.
mih	Ta zuun ñi sihin cuhva cuan, cuu nacoto yo sii ñiyɨvɨ sihin
mih	Ta zɨquɨ inga ra ndyico sii ra Jesús, i catyi ra sihin ra:
mih	Tata, cua cundyique suun, zoco cuatu noo ndya nacuu xihna zuti
mih	ta zɨquɨ cua cundyique suun.
mih	Ta inga cuhva, yoñi zavaha ndixi panela saa sisi quɨzɨ sahnu
mih	vatyi cua cuizo si ta ndaa si ta cua cahndi quɨzɨ sahnu cuan.
mih	Cuñi si quɨzɨ saa tatu zavaha ñiyɨvɨ ndixi panela saa
mih	vatyi ma tahvi quɨzɨ cuan, ta ma ndoyo ñuhu ndixi cuan. (I
mih	cahan ra Jesús cuhva ya vatyi ma cuu nazaca yo cuhva zacuaha
mih	maa ra sihin costumbre sahnu.)
mih	Ma cuizo ndo xuhun cuenda ityi, nu xuhun cuaan, ta nu xuhun
mih	cuisi, ta nu xuhun cuatyi.
mih	Ra sa cuñi coo vaha xaan ta zacuenda ra sii ra ñuu ñiyɨvɨ,
mih	cunaa ra, ta cunaa ndaha tyiño ra sihin ra. Zoco ra saha sa cuu
mih	sa cuenda mi, cua cundito ra tandɨhɨ cuii tyiemvu.
mih	Ta zɨquɨ i catyi tucu ra Jesús: Saha maa ra Ndyoo Zuti
mih	tandɨhɨ sa iyo sii maa ra sii mi. Ta yoñi sa sito sii. Maa
mih	ñi ra Ndyoo Zuti cuu ra sito sii. Ta maa ñi mi site sii ra
mih	Ndyoo Zuti. Yoñi inga ra sito sii ra sa ndisa cuii. Ta zañehi
mih	sii yoo ra cuñi, cuhva iyo Zuti sa ndisa.
mih	Ta iyo xaan i cuñi tandɨhɨ ñiyɨvɨ, ta i catyi ñu: ¿Atu
mih	ra ihya cuu ra cu tata ra David, ra cua zacacu sii yo?
mih	Tacuan ta i zacuaha ra sii ñu zɨquɨ cuaha xaan cuhva, ta
mih	catyi ra: Cuahan minoo ra nu iyo tyiño ra vatyi cua quɨtɨ ra
mih	Vaha ca zandoo yo sii si, nacuahnu si ndya sa sisa si. Ta cua
mih	tasi muzu, ta cua tava xihna ra yucu ña vaha cuan ta cuhñi ra
mih	cuenda zucu si vatyi cua cayu si. Ta zɨquɨ cua naquihin ra
mih	trigo ta tyihi ra sii si nu cua cucumi vehi sii si.”
mih	Ta ñá zavaha ra Jesús cuaha sa ndyityi yucuan vatyi ñá sino
mih	Zoco cuhva sa i tuu iñi ra vatyi ñihi xaan ñoho tatyi, ta i
mih	yuhu ra. Ta i quisaha ndyee ra sisi ndutya, ta i cana saa ra, ta
mih	catyi ra: ¡Tata, zacacun sii!
mih	I quita ra Jesús yucuan, ta cuahan ra ndya ñuu Tiro ta ñuu
mih	Tacuan i catyi ra Jesús, ta zɨquɨ i cutuñi iñi ra i casi ra
mih	vatyi ña cahan ra Jesús tuhun pan, zoco cahan ra sa cuenda
mih	cuhva zacuaha ra fariseo ta ra saduceo (vatyi ña vaha si).
mih	Cuhva sa i nasaa ra nu yucu tuu xaan ñiyɨvɨ, i tuhva minoo ra
mih	sii ra Jesús, ta i sicuɨñɨ sɨtɨ ra nuu ra, ta catyi ra:
mih	Ta tatu ma tyaa ra yahvi sa cahan inga hermano. Nacatyun nuu
mih	tandɨhɨ ra hermano vehe ñuhu ñaa sa ña vaha i zavaha ra
mih	suhun. Ta tatu ma tyaa ra yahvi sa cahan tandɨhɨ hermano,
mih	catyi ndo vatyi yɨvɨ ca ra sino iñi cuu ra, ta cuu ra tañi
mih	minoo ra zavaha sa ña vaha, tañi zavaha ra tava xuhun cuenda
mih	ra ndyaca ñaha vatyi sica ra cuaha ca.
mih	Iyo ñiyɨvɨ ma cuu tindaha ñu vatyi tacuan ndyaa maa ñu
mih	cuhva ndya quɨvɨ i cacu ñu. Ta iyo inga ñiyɨvɨ ma cuu
mih	tindaha ñu vatyi sa sicoo cuhva zavaha ñiyɨvɨ sihin ñu. Ta
mih	iyo tucu inga ñiyɨvɨ ma tindaha ñu vatyi cuñi ñu zatyiño
mih	ñu tyiño ra Ndyoo. Tatu cuu zavaha ndo cuhva ya, zavaha ndo
mih	Ta catyi ra: “Inga ra cuan, i saa ra ndya nu ndɨhɨ. I
mih	zatyiño ra minoo ora ñi, ta ɨɨn ñi cuhva i tyiyahvun sii ra
mih	tañi i tyiyahvun sii maa ndi, ta maa ndi ñihi xaan i zatyiño
mih	ndi ndyiyaca cuii nu ndyii.”
mih	I quisi ndyaca ra sii burro cuan sihin zehe tɨ, ta i tyizo ra
mih	zahma sata tɨ, ta i sicozo ra Jesús sii tɨ.
mih	Inga saha i tasi tucu patrón cuan sii inga muzu ra. Cuaha ca ra
mih	i tasi ra ta zɨquɨ sa xihna ñi. Ta zuun ñi cuhva ña vaha
mih	cuan i zavaha ra sihin ra.
mih	Ta i ndaca tuhun ra Jesús sii ra: ¿Yoo sii nuu ndyaa ya? ¿Ta
mih	Sica iñi ra maestro cuenda ley ta ra fariseo vatyi cuu nacatyi
mih	ra tandɨhɨ cuii sa cuñi catyi ley ra Moisés.
mih	¡Zavaha ca ndo cuhva ña vaha sa i quisaha zutu ndo!
mih	Tatu catyi minoo ra sihin ndo: “Ihya ndyaa ra Cristo” a
mih	“Yucuan ndyaa ra”, catyi ra, ma sino iñi ndo.
mih	Ta ohon tahan ñu cuan, listo xaan ñu. Ta ohon tahan ñu, laa
mih	Ta tandɨhɨ ñiyɨvɨ ñuu ñiyɨvɨ cua titahan ñu ityi nuu
mih	ra, ta cua zazɨɨn ra sii ñu tañi zazɨɨn minoo ra cu pastor
mih	sii mvee ticatyi zono ra sihin mvee zono ra.
mih	Ta ndya quɨvɨ cuan, i quisaha nducu xaan ra Judas cuhva cua
mih	cuhva cuenda ra sii ra Jesús sii ra cuan.
mih	Ta nduvita ndo. Coho yo. Sa vasi ra xico sii.
mih	Ta sa cundisi i zandoo ra tyiño, tandɨhɨ ra zutu nahnu ta ra
mih	mandoñi. Sa ndu‑ɨɨn ra minoo cuhva, cuhva cua cahñi ra sii
mih	Ta sa yaha sacu ndyaa ra sii ra, i tava ra zahma tixinda cuan,
mih	ta i natyihi ra zahma maa ra sii ra. Ta zɨquɨ i quihin ra sii
mih	ra vatyi cua cahñi ra sii ra nu cruz.
mih	Ta cuhva cuan i siyucu ña María Magdalena ta inga ña María
mih	Cua cana saa ra cuan sisi cuhu ta catyi ra sihin ñiyɨvɨ:
mih	Sa tyizo ñicandyi ta sa tyahan cuan i quisi ndyaca ñiyɨvɨ
mih	sii tandɨhɨ ñu cuhu, zɨɨn zɨɨn nuu cuehe, ta ñu ñoho
mih	Ta sa siñi ra Jesús sa cahan ra ta i catyi ra: Ña cuñi si
mih	médico sii ra iyo vaha, zoco sii ra cuhu cuñi si. Ña vasi sa
mih	cuenda ñiyɨvɨ sica iñi vatyi vaha xaan ñu. Vasi sa cuenda
mih	ñiyɨvɨ sito vatyi iyo cuatyi ñu.
mih	ta ra Judas Iscariote, maa ra cuu ra cua xico sii ra Jesús cuee
mih	Tañi ra i tasi sɨtɨ yutu cuan, tacuan iyo ra nacatyi sihin
mih	Ndyaa maa ra nu ñaña, ta yoñi maa cuu cuhñi sii ra numaa
mih	Yuhu xaan ñaha cuan ndya cuhva nɨhɨ ñi ca ña vatyi sito ña
mih	ñaa sa cuu sa tahan ña. I quisi ña, ta i sicuɨñɨ sɨtɨ
mih	ña nuu ra Jesús. Ta i nacatyi ña sihin ra tandɨhɨ cuii.
mih	vatyi yuhu ra Herodes sii ra Juan vatyi sito ra vatyi ñiyɨvɨ
mih	vaha cuu ra Juan. Ta ñahñi cuatyi i zacuu ra. Ta yucuan cuenda
mih	ñá saha ra sa zavaha ña maña sii ra. Ta vazu ñá cutuñi
mih	iñi ra Herodes cuaha xaan sa cahan ra Juan, zoco i tahan iñi
mih	ra tyizoho ra sa cahan ra.
mih	vatyi tandɨhɨ ra i ndyehe sii ra. Ta i yuhu xaan ra. Ta i
mih	cahan ra Jesús sihin ra, ta catyi ra: Zandyee ndo iñi ndo.
mih	Vatyi añima ñiyɨvɨ quita tandɨhɨ sa sica iñi ñu, sa
mih	quiñi zavaha ñu, sa nama minoo rayɨɨ ñazɨhɨ inga ra, a sa
mih	coo cuaha xaan ñaha ra, a sa cahñi ra sii inga ñiyɨvɨ,
mih	I naa iñi ra i casi ra Jesús sa casi ra ta sa cuahan ra sihin
mih	barco cuan. Minoo ñi pan ndyizo ra.
mih	Yuhu xaan tandɨhɨ uñi tahan ra i casi ra Jesús. Ta yucuan
mih	cuenda i cahan ra Pedro tacuan vatyi ñá sito ra ñaa sa cahan
mih	Ta zɨquɨ i quihin ra Jesús sii minoo ra luhlu, ta i tyihi ra
mih	sii ra mahñu ñiyɨvɨ, ta i sicunumi ra sii ra, ta catyi ra:
mih	Ta i quihin ra sii sa ndyihi, ta i tyizo ra ndaha ra sii minoo
mih	minoo si. Ta i catyi ra: Nacuhva ra Ndyoo sa vaha sii ndo.
mih	I saa ra Jesús ñuu Jericó, ta cuhva sa cua quita tucu ra ñuu
mih	cuan sihin ra i casi ra ta i sindyico cuaha xaan ñiyɨvɨ sii
mih	ra. Ta minoo ra cuaa, ra nañi Bartimeo, zehe ra Timeo, ndyaa ra
mih	Tyehen catyi vii sihin ndo: Sino iñi ndo sa cua ñihi ndo
mih	tandɨhɨ sa cua caca ndo sii ra Ndyoo. Ta cua cuhva ra
mih	Maestro, i tyaa ra Moisés minoo ley vatyi tatu sihi minoo
mih	rayɨɨ ta ndoo ndahvi ñazɨhɨ ra, ta yoñi zehe ra, natindaha
mih	yañi ra sihin ñaha cuan. Ta cua coo zehe ra sihin ña sa
mih	cuenda yañi ra, ra i sihi cuan.
mih	Ta i catyi ra Jesús sihin ra: Ndyehun vehe nahnu ya vatyi cua
mih	tani si, ta tandɨhɨ si cua quɨtɨ cuatyi.
mih	Zoco yoñi ñiyɨvɨ sito ñaa quɨvɨ a ñaa cuhva cua cuu si.
mih	Nu ángel andɨvɨ ta ña sito ra ta nu Zehe ra Ndyoo. Maa tuhun
mih	Sa ndisa catyi sihin ndo vatyi ma coho que vino ndya cua cohi
mih	sii si minoo cuhva saa nu ndyaca ñaha ra Ndyoo.
mih	Ra zutu nahnu sihin tandɨhɨ inga ra cu tyiño hebreo, i
mih	oanducu xaan ra ñiyɨvɨ cua cuhva sa ndaa sa cuenda ra Jesús
mih	vatyi cuñi ra cahñi ra sii ra. Zoco ñá ñihi ra cuhva sa
mih	Ta i cana saa ñu ta catyi ñu: ¡Nacuu ra nu cruz!
mih	Ta i quisi ra José ra ñuu Arimatea. Minoo ra mandoñi cuu ra
mih	ta catyi ñiyɨvɨ vatyi vaha xaan ñiyɨvɨ cuu ra. Ndatu ra
mih	quɨvɨ cua tasi ra Ndyoo minoo ra cua cundyaca ñaha ñuu
mih	ñiyɨvɨ. Ñá yuhu ra, ta i sahan ra nu ndyaa ra Pilato, ta i
mih	sica ra tumañi iñi sii ra vatyi cuu quihin ra coño ñuhu ra
mih	Ndoo xaan i cuu nduu tahan ñu ityi nuu ra Ndyoo vatyi i tyaa
mih	xaan ñu yahvi ley ra, ta yoñi i cuu tyaa cuatyi sata ñu.
mih	Ta tacuan tucu ña Elisabet tyixun. Sahnu xaan ña, zoco sa
mih	ñihi tucu ña minoo zehe. Tuhva xaan ñiyɨvɨ catyi vatyi ma
mih	cuu coo zehe ña, zoco vityi sa iñu yoo sa ñoho zehe ña
mih	Ta i catyi inga ñu sihin ña: ¿Ñaa cuenda cua zacunañun Juan
mih	sii ra? Yoñi ñiyɨvɨ sii ndo sa nañi tacuan. Catyi ñu.
mih	Yatyi ñuu cuan yucu zuhva ra sisi cuhu vatyi zacuenda ra sii
mih	quɨtɨ zono ra sa sa cuaa.
mih	Tacuan ta i cahan ra Simeón sihin ra Ndyoo sa cuenda ñu, ta
mih	zɨquɨ i catyi ra sihin ña María, zɨhɨ ra Jesús: Ndyehun
mih	vatyi lee ya cua zanduva a cua zanduvita ra sii cuaha xaan
mih	ñiyɨvɨ hebreo. Cua cuu ra tañi minoo zeña, ta cuaha xaan
mih	ñiyɨvɨ cua cuxaan sii ra.
mih	Tañi minoo yutu sa ña saha sɨtɨ cuu ndo. Vatyi ña zavaha
mih	ndo cuhva cuñi ra Ndyoo. Ta yutu sa ña saha sɨtɨ, sahndya
mih	ñiyɨvɨ sii tu. Ta sahmi ñu sii tu. Ta zuun ñi cuhva cuan
mih	cua cuhun maa ndo nu cayu ñúhu. Catyi ra Juan.
mih	Ta i situ cuii Tatyi Ii Ndyoo sii ra Jesús sa yaha sicoo ndutya
mih	ra. Ta i quita ra nu cu si yuu Jordán, ta sindyaca Tatyi Ii ra
mih	Ndyoo sii ra minoo nu ityi xaan.
mih	Ta i catyi tucu ra Jesús: Cuaha xaan ra hebreo cuhu sihin cuehe
mih	sa tyahyu ra quɨvɨ i sica noo ra Eliseo, ra cu profeta. Zoco
mih	ñá nduvaha numinoo ra hebreo, zoco i nduvaha ra Naamán, minoo
mih	ra ñuu Siria. Catyi ra Jesús.
mih	Ta i tyizo ra Jesús ndaha ra xiñi ra, ta i catyi ra: Cuñi. Sa
mih	nduvohon. Ta zuun ñi caa cuhva cuan i quita cuehe tyahyu cuan
mih	Ta i catyi tucu ra Jesús sihin ra: Ra i quisi ndya gloria cui,
mih	ta ndyaca ñaha tuqui quɨvɨ quitatu ñiyɨvɨ.
mih	Zoco maa ndo, cuñi xaan ndo sii ñu xaan iñi sii ndo. Ta
mih	zavaha ndo sa vaha. Ta cuhva noo ndo sa sii ndo, zoco ma cuatu
mih	ndo ñaa tumañi iñi cua zavaha tucu maa ñu sii ndo. Ta tacuan
mih	ta cahnu xaan sa vaha cua ñihi ndo nu ndyaa ra Ndyoo. Ta sa
mih	ndisa cuii cua cuu ndo zehe ra Ndyoo, ra cahnu ca. Vatyi ra
mih	Ndyoo, vaha ñiyɨvɨ cuu ra sihin ñiyɨvɨ quiñi xaan iyo ta
mih	sihin ñu ña saha tyahvi ndyoo sii ra.
mih	Ta i yuhu xaan tandɨhɨ ñiyɨvɨ i ndyehe. Ta i zacahnu xaan
mih	ñu sii ra Ndyoo, ta i catyi ñu: Ihya ra cuu minoo profeta
mih	cahnu. Ta inga ñu i catyi: Cahnu xaan sa zavaha ra Ndyoo sihin
mih	Ñá tyuhun azetye xiñi. Zoco ihya ñaha i tyihi azetye vixi
mih	Tacuan ta i saa ra Jesús nu cu si Gadara sa ndyaa inga siyo
mih	miñi cahnu sa nañi Galilea.
mih	I zandu‑ɨɨn ra Jesús sii sa usi uu tahan ra i casi ra, ta i
mih	saha ra tundyee iñi sii ra vatyi cua tava ra tatyi ña vaha, ta
mih	cua zanduvaha ra sii ñiyɨvɨ cuhu.
mih	Ndisi xaan nu siyucu ra, ta i cahan ra tuhun yozo caa cua cuu ra
mih	Ta i catyi ra Jesús sihin ra: Ña vaha sa ñoho xaan iñun
mih	tuhun ñiyɨvɨ suun. Natyihi ñiyɨvɨ ña sito sii ra Ndyoo
mih	sii tahan sihi sihin ñu sisi ñuhu, zoco yoho cuahan ta
mih	nacatyun sihin ñiyɨvɨ cuhva ndyaca ñaha ra Ndyoo.
mih	Ta i catyi ra Jesús sihin ra: Ndisa sa cohon. Tacuan zavohon,
mih	ta cua ñihi tahvi añimon. Catyi ra Jesús.
mih	Ta inga ñu nducu coto ihñi ñu sii ra Jesús, ta i sica ñu sa
mih	zañaha ra minoo zeña ityi andɨvɨ.
mih	Ta i catyi tucu ra Jesús sihin ra: Ndahvi tucu ndoho ra maestro
mih	cuenda ley vehe ñuhu vatyi zanducuaha ca ndo ley i tasi ra
mih	Ndyoo ta sa naha, ta ña tahan si zavaha ndo tacuan. Yoñi sa
mih	cuu zavaha tandɨhɨ si. Ta nu maa ndo ta ña zavaha ndo
mih	tandɨhɨ si vatyi sa sito ndo vatyi ma cuu.
mih	Ta i catyi ra Jesús sihin ra i casi ra: Catyi sihin ndo vatyi
mih	ma caca xaan iñi ndo yozo caa cua ñihi ndo sa casi ndo ñuu
mih	ñiyɨvɨ ya. Ta ma caca xaan iñi ndo yozo caa cua ñihi ndo
mih	Cua cahñi tahan zutu sa ndyihi sihin zehe ra ta zehe ra sihin
mih	zutu ra. Ta zɨhɨ ña cua cahñi tahan sihin zehe ña, ta zehe
mih	ña sihin zɨhɨ ña. Ta cua cahñi tahan tyizo ña sihin sono
mih	ña ta sono ña sihin tyizo ña.
mih	Nducu xoon cuhva quɨhvun yuvehe tɨhɨn vatyi yɨɨ xaan cua
mih	quɨhvɨ ñiyɨvɨ nu ndyaca ñaha ra Ndyoo. Catyi suhun vatyi
mih	cuaha xaan ñiyɨvɨ cua cuñi ñu quɨhvɨ ñu, ta ma cuu.
mih	Ta inga ra i catyi ra: “Nu zate ohon tahan yunta, ta cuehin
mih	cua ndyehi tatu vaha tɨ. Catyun sihin ra vatyi nazaha ra
mih	tucahnu iñi sii, vatyi ma cuhin.”
mih	Ta sa yaha zanaa ra tandɨhɨ, ta zɨquɨ i sicoo minoo tama
mih	ñuu cuan, ta i quisaha sizoco ra.
mih	Tandɨhɨ sa iyo sii ndo, maa ra Ndyoo saha noo sii si sii ndo.
mih	Ta tatu ña zavaha ndo sa ndoo sihin si, ma cuhva maa ra sa cuu
mih	Ta cuhva sa cuahan ra Jesús ndya ñuu Jerusalén, i yaha ra nu
mih	cu si Galilea ta nu cu si Samaria.
mih	Ta ña tyizoho ra juez cuan sa cahan ña. Ña cuñi ra zandaa ra
mih	tyiño ña. Ta sa naha xaan sica ña. Ta zɨquɨ i sica iñi ra
mih	juez: “Vazu ña yuhi sii ra Ndyoo ta ña tyei yahvi sii
mih	Ta ra apóstol cuan ñá cutuñi iñi ra nusiin sa cahan ra
mih	Jesús vatyi tañaha ca cuhva ra Ndyoo sa cutuñi iñi ra sii si.
mih	vatyi yuhi suun vatyi minoo ra xaan cuun, ta tuhvon naquihin sa
mih	yɨvɨ suun cuu, ta nacuhun tyiño zacuu inga ra.”
mih	Ta i nacahan ra Jesús, ta catyi ra sihin ra: Cuñi tuqui nducu
mih	tuhin minoo tuhun sii maa ndo, ta nacatyi ndo sihin.
mih	Yucuan cuenda cuñi ndi coto ndi ¿yoo ra cua cuu yɨɨ ña
mih	quɨvɨ cua nandoto ñiyɨvɨ? vatyi ñazɨhɨ tandɨhɨ sa usa
mih	tahan ra i cuu sii ña. Tacuan i catyi ra cuan sihin ra Jesús.
mih	Ta cua cuu cahan ndo sa cuenda mi.
mih	Ta zɨɨ xaan i cuñi ra cuan ta i zandaa ra tyiño vatyi cua
mih	cuhva ra xuhun sii ra Judas.
mih	Tacuan ta i ndaca tuhun ra Jesús sii ra i casi ra ta catyi ra:
mih	Nacohon iñi ndo quɨvɨ i tasi sii ndo sa nacatyi ndo tuhin
mih	sihin ñiyɨvɨ ta ñahñi sindyizo ndo, nu xuhun ta nu sa casi
mih	ndo ta nu inga zahma ndo. ¿Atu i cumañi si sii ndo quɨvɨ
mih	cuan? Ta i nacahan ra cuan ta catyi ra: Ñahñi i cumañi sii
mih	Ta cuaha xaan inga sa quiñi i cahan ra sihin ra.
mih	Ta i zandaa ra Pilato tyiño cuhva cuñi maa ñu.
mih	Ta i cuu si viarni, quɨvɨ i zanduvaha ñiyɨvɨ sa cua casi
mih	ñu zavuru vatyi zavuru cuu quɨvɨ tuhva ñu quitatu.
mih	Ta cuhva sa saa ra ñuu nu cuahan ra, i zaha ra Jesús tuhun
mih	vatyi cua cuhun ra ityi nuu ca.
mih	Ñúhu cuan zandisi si nu ñaa. Ta ña cuu ndahva sa ñaa ya sii
mih	Ta i yaha minoo quɨvɨ. Ta inga quɨvɨ ndyaa ra Juan yucuan
mih	inga saha sihin uu tahan ra cutahan sihin ra.
mih	Ta yucuan nuquehe vehe ñuhu i ndyehe ra vatyi xico ñiyɨvɨ
mih	zɨndɨquɨ, mvee ticatyi ta paloma, ta inga ñiyɨvɨ ndyaa ñu
mih	sa nazama ñu xuhun ñiyɨvɨ.
mih	Ta ihya cuu cuenda cua tasi tuñi ra Ndyoo sii ñu vatyi i quisi
mih	ñúhu ñuu ñiyɨvɨ, zoco cuñi xaan ca ñiyɨvɨ sa ñaa, ta
mih	ña cuñi ñu sii ñúhu vatyi yaha xaan ña vaha cuu cuhva
mih	Ta i catyi ra Jesús sihin ña: Cuahan cua canon sii yɨun ta
mih	Tacuan ta zɨquɨ i naquita tucu ra Jesús ndya ñuu Caná sa
mih	ndyaca ñaha Galilea nu i zanduu ra vino sii ndutya quɨvɨ
mih	cuan. Ta yucuan iyo minoo ra ñuu Capernaum. Cahnu xaan tyiño
mih	ndyizo ra cuenda ra cu rey. Ta cuhu xaan zehe ra ndya ñuu ra.
mih	Ta Ndyoo Zutu yo, ña tyicuhva ra sii ñiyɨvɨ. Saha ra
mih	tandɨhɨ cuhva cuan sii Zehe ra sa tyicuhva ra sii ñiyɨvɨ.
mih	Ta nandyehe ra Jesús vatyi cuaha xaan ñiyɨvɨ ndyico sii ra,
mih	ta i catyi ra sihin ra Felipe: ¿Ndyamaa cua zata yo sa casi
mih	Ta i catyi ra Jesús sihin ñu: Yuhvi cui pan sa saha sa cundito
mih	ñiyɨvɨ. Ñiyɨvɨ cua sino iñi sii, ma cuzoco ca ñu ndaha
mih	ñi. Ta ma cu‑ityi ca ñu numinoo saha.
mih	Ta i catyi ra: Yucuan cuenda catyi vatyi yoñi numinoo ndo ta
mih	cuu sino iñi ndo sii tatu ma cuhva ra Ndyoo Zuti cuhva cuan sii
mih	Ma tyaa ndo cuatyi sata ñiyɨvɨ tatu ña sito vaha ndo ñaa sa
mih	zavaha ñu. Cuatu ndo ndya ndyehe vaha ndo ta zɨquɨ cahan ndo.
mih	Sahan ra Jesús ndya yucu sa nañi Olivos.
mih	Tacuan ta zɨquɨ i catyi ra Jesús sihin ñiyɨvɨ hebreo, ñu
mih	sino iñi sii ra: Tatu ma zaña ndo tuhun zacuehi sii ndo, cua
mih	cuu ndo ñiyɨvɨ sino iñi sii mi sa ndisa.
mih	Ta i nducu tuhun ra i casi ra Jesús sii ra ta catyi ra:
mih	Maestro, ¿yoo sa zavaha cuatyi, zutu ra a zɨhɨ ra ya a zuun
mih	ñi maa ra? Vatyi ndyehe, cuaa ra i cacu ra.
mih	Ta ndya ta sino ñuu ñiyɨvɨ, ta tañaha ca coto yo tatu iyo
mih	minoo ra sa cuu zandundisi nuu minoo ra cuaa ndya quɨvɨ i cacu
mih	Zoco inga ra catyi: Cuhva cahan ra, yɨvɨ cuhva cahan minoo ra
mih	sa ñoho cuihna. ¿Atu cuu zandundisi cuihna nuu ñiyɨvɨ cuaa?
mih	Ta i catyi ra Jesús: Iyo usi uu ora sa minoo ndyiyaca. Ra sa
mih	sica noo ora, ma catyihi saha ra vatyi ndisi ndyehe ra ta zavaha
mih	I catyi ra Jesús: Tyaa siyo ndo yuu ña. Ta i catyi ña Marta,
mih	cuhva ra i sihi cuan: Tata, sa iñi sahan ra vatyi sa cumi
mih	Ta inga quɨvɨ i saa cuaha xaan ñiyɨvɨ ñuu Jerusalén sa
mih	cuenda vico zuhun, ta sa i sito ñu vatyi vasi ra Jesús
mih	vatyi tacuan ta cua quita si tañi i catyi ra Isaías, minoo ra
mih	cu profeta, quɨvɨ i catyi ra tyehen:
mih	Tatu yuhvi cuu maestro ta ra ndyaca ñaha ta i nacatye saha ndo.
mih	Tacuan tucu maa ndo, tahan si nacatya ndo saha tahan ndo.
mih	Ta i catyi ra Jesús sihin ra: Yuhvi cui ityi. Ta maa ñi sa
mih	ndisa cuii quehin, ta sehi cuhva cundito ñiyɨvɨ. Yoñi cuu
mih	saa nu ndyaa Zuti tatu ma sino iñi ñu sii.
mih	Yuhvi cui tañi yoho uva cuan, ta maa ndo cuu tañi zoco tu. Ra
mih	sa nañaa sii, nañei sii ra. Ta cuaha xaan sa vaha zavaha ra.
mih	Vatyi tatu ma tyindyei sii ndo ñahñi maa sa cuu zavaha ndo.
mih	Ta catyi sa ndisa sihin ndo vatyi ñiñi xaan cuu si sa cuhin
mih	vatyi tatu ma cuhin ma quisi Tatyi Ii zɨquɨ ndo. Cua cuhin ta
mih	cua zaquisi sii ra zɨquɨ ndo.
mih	I zacahni suun ñuu ñiyɨvɨ ya. I zandɨhi tyiño sa i sohon
mih	Ta i nacahan ra Jesús ta catyi ra: Sa catyi sihin ndo vatyi
mih	zuun yuhvi cui. Tatu sii mi nanducu ndo, cuatu ndo nacuhun xihna
mih	ra ndɨhɨ sihin ya. Catyi ra.
mih	Ta i catyi ra Pilato sihin ra Jesús: ¿Ñaa sa cuu sa ndisa? Ta
mih	sa catyi ra tacuan ta i quita tucu ra ndya ityi sata nu yucu ñu
mih	hebreo, ta i catyi ra sihin ñu: Ñahñi maa cuatyi ra iyo caña
mih	Ta nandyaa zɨhɨ ra Jesús yatyi ñi saha cruz nu ndyaa ra
mih	Jesús nu cruz. Ta nandyaa tucu cuhu ña ta ña María ñazɨhɨ
mih	ra Cleofas ta ña María Magdalena tucu.
mih	Ta i catyi ángel sihin ña: Maha, ¿ñacu sacu xoon? Ta i catyi
mih	ña: Vatyi i quihin ñiyɨvɨ coño ñuhu ra Jesús, ta ña site
mih	ndyamaa i tyihi ñu sii si.
mih	Ta i catyi ra Jesús sihin ra: Ñaha ndo vatyi curumuza ndo. Ta
mih	yoñi ra cuñi nducu tuhun sii ra Jesús yoo ra cuu ra vatyi sa
mih	sito ra vatyi ra Jesús cuu ra.
mih	Ta ra tahan yo i cuu sii ra Judas, ta zuun ñi tyiño zavaha yo
mih	Zehe ndo cua cahan ñu tuhin. Cua ndyehe ra yoco sa cua zañehi
mih	sii ra. Ta cua cahan ñimahna xiñi ra sahnu.
mih	Cuaha xaan tuhun i cahan ra Pedro ta i saha ra sa siñi tuñi
mih	sii ñiyɨvɨ. I catyi ra sihin ñu: Zavaha ndo sa vaha nuu ra
mih	Ndyoo coto zanaa ra sii ndo sihin ñiyɨvɨ ña vaha. Catyi ra.
mih	Tatu ma tyizoho ñiyɨvɨ sa cahan ra cuan, cua cuu ñu, ta ma
mih	cuu quɨhvɨ ñu sihin ñiyɨvɨ i casi ra Ndyoo.” Tacuan i
mih	catyi ra Moisés i catyi ra Pedro. Ta zɨquɨ i catyi tucu ra:
mih	Cua titahan ra cu tyiño sii ñu sihin ra cu tyiño hebreo. Cua
mih	cuñi ra cahñi tahan ra sihin ra Ndyoo ta sihin ra Cristo, ra
mih	Yucuan cuenda i tɨɨn ra sii ra, ta i tyihi ra sii ra vehe caa.
mih	I yaha sa usa tahan ra cuan ityi nuu ra apóstol, ta i sica
mih	tahvi ra sii ra Ndyoo, ta i tyizo ra ndaha ra sii ra vatyi cua
mih	Ta minoo quɨvɨ ñá cuu ca tyixehe ña sii ra ta i tyihi ña
mih	sii ra sisi minoo tyica ta saqui ña sii ra sisi tuyoo caxtyila
mih	yuyuu. Ta yucuan nañihi zehe ra Faraón sii ra. I nduu zehe ra
mih	sii ña. Maa ña i zacuahnu sii ra.
mih	Ta quɨvɨ i sindyaca ñaha ra Josué i quisi ndyaca ñiyɨvɨ
mih	vehe cuan ihya ñuu Jerusalén, ta sahñi tahan ñu sihin
mih	ñiyɨvɨ ihya ta i tava ra Ndyoo sii ñu. Tacuan i ñihi
mih	ñiyɨvɨ sahnu sii yo ñuhu nu ndyaa yo vityi vatyi saha ra
mih	Ndyoo sa zahacanaa ñu. Ta sisi vehe ñɨɨ cuan i zacahnu ñu
mih	sii Ndyoo ndya ta quɨvɨ ra rey David.
mih	I saa ra Pedro ta ra Juan ta i sica tahvi ra sii Ndyoo sa natasi
mih	ra Tatyi Ii ra añima ñiyɨvɨ sino iñi sii ra Jesús
mih	Ta i sindyaca Tatyi Ii sii ra Felipe ndya ñuu Azoto. Yucuan
mih	sahan ra minoo minoo ñuu sa zacuaha ra sii ñiyɨvɨ sa cuenda
mih	ra Jesús ta cuhva cua cacu ñiyɨvɨ ta ma cuhun ñu andyaya.
mih	Ta cuhva cuan cuahan ra ndya cuhva ndya i saa ra Cesarea.
mih	Ta sa sito ra sino iñi sii ra Jesús cuhva cuan ta i sindyaca
mih	ra sii ra Saulo ndya ñuu Cesarea. Ta yucuan i tyihi ra sii ra
mih	Saulo sisi minoo barco ta natasi ra sii ra ityi ñuu ra, ñuu
mih	Ta i sica iñi ra Pedro ñaa cuhva cuu si cuan, ta zuun ñi caa
mih	cuhva cuan i saa sa uñi tahan ra i tasi ra Cornelio yuvehe.
mih	Vatyi i ndaca tuhun ra sii ñiyɨvɨ ta tacuan i nañihi ra vehe
mih	Tacuan ta i catyi ra Pedro: Sa i saa Tatyi Ii sii ñiyɨvɨ ya
mih	cuhva i saa ra sii maa yo. Ta vityi yoñi ra cua catyi vatyi ma
mih	Tacuan ta ñu sino iñi ñuu Antioquía i sica iñi ñu vatyi
mih	cua tasi ñu xuhun ta tyindyee ñu sii ñu sino iñi nu cu si
mih	Judea. Cua tasi tahan tahan ñu yozo cuhva sa cundyee iñi ñu.
mih	Tacuan i tava Tatyi Ii tyiño sii ra Bernabé sihin ra Saulo ta
mih	cuahan ra ndya Seleucia, ta indyacuan i quihin ra barco vatyi
mih	cua cuhun ra ndya minoo ñuhu sa ndyaa mahñu tyañuhu, nañi si
mih	Iyo inga nu catyi tucu ra Ndyoo sa cuenda ra Jesús: “Cua
mih	tyindyei suun sa ndisa, cuhva i catyi sihin ra David.” Tacuan
mih	i catyi ra Ndyoo vatyi cua zanandoto ra sii ra Jesús sisi sa i
mih	sihi ra. Ma cuhva ra Ndyoo sa tyahyu coño ñuhu ra Jesús.
mih	Ta i nacatyi ra sihin ñiyɨvɨ yozo caa cua zacacu ra Ndyoo sii
mih	Ta ña catyi ra Ndyoo sihin yo vatyi ña vaha maa ñu ta vaha
mih	xaan maa yo. Zanduvaha ra añima ñu vatyi sino iñi ñu sii ra.
mih	I yaha zuhva ca quɨvɨ ta zɨquɨ catyi ra Pablo sihin ra
mih	Bernabé: Coho tucu yo tandɨhɨ ñuu nu i sahan yo. Cua ndyehe
mih	yo sii ra tahan yo, tandɨhɨ ñiyɨvɨ i sino iñi Tuhun Ndyoo
mih	nu i nacatyi yo sihin ñu. Cua ndyehe yo yozo caa iyo ñu.
mih	Tañi cuhva maa ñuu sata ra Pablo ta ra Silas yaa Ndyoo ta sica
mih	tahvi ra sii Ndyoo ta i tyizoho inga ra ñoho si vehe caa cuan.
mih	Cuahan uu tahan ñiyɨvɨ sihin ra Pablo. Sindyaca ra sii ra
mih	ndya ñuu Atenas. Ta zɨquɨ i tasi ra Pablo tyiño sihin ra sa
mih	nacatyi ra sihin ra Silas ta ra Timoteo vatyi zanumi ra ta cuhun
mih	Yucuan cuenda i ndoo ra Pablo minoo cuiya zazava ñuu Corinto sa
mih	zacuaha ra sii ñiyɨvɨ Tuhun Ndyoo.
mih	Tacuan ta sicoo minoo ityi ñiyɨvɨ hebreo. Ndɨhvɨ noo ñu ta
mih	catyi ñu vatyi cuu tava ñu tatyi cuihna sii ñiyɨvɨ, ta i
mih	cuñi ñu sa cua cutyiño ñu zɨvɨ ra Jesús. I cahan ñu cuan
mih	sihin tatyi cuihna ta catyi ñu: Catyi xaan ra Pablo yozo caa
mih	iyo ra Jesús. Cuenda ra Jesús cuan catyi ndi vatyi cua quiton.
mih	I saa ra nu cu si Macedonia, ta saha ra tundyee iñi sii
mih	ñiyɨvɨ sino iñi Tuhun Ndyoo. Ta zɨquɨ cuahan ra Grecia.
mih	Ta vityi, yañi xaa, zandoi sii ndo sihin ra Ndyoo ta zandoi
mih	Tuhun ra sihin ndo vatyi cuñi xaan ra sii ndo, ta cuu cuhva ra
mih	tundyee iñi sii ndo. Ta cua cuhva ra tandɨhɨ sa cuñi ra
mih	cuhva ra sii ndo vatyi zehe ra sii ndo sihin tandɨhɨ ñiyɨvɨ
mih	Ta catyi maa ndi vatyi vaha xaan tatu cua cuhun sihin ra vehe
mih	ñuhu hebreo. Ta cua coo ica moo sihin ra sa cuenda ra Ndyoo.
mih	Cua tyiyahvun yahvi cuenda mvee ticatyi sa cua cahmi ra sa cua
mih	cuhva ra sii Ndyoo. Ta cua zatya tyehe xiñi ra cuhva iyo
mih	costumbre. Tacuan ta cua coto ñiyɨvɨ sii yo vatyi yɨvɨ sa
mih	ndisa cuu sa cahan ñiyɨvɨ sa cuendon. Cua ndyehe ñu vatyi
mih	cumi vaha moo costumbre maa yo.
mih	Ta i catyi ra sihin: “Ndya ta sa naha ta cuhva ndya vityi i
mih	zacahnu ñiyɨvɨ sahnu sii yo sii ra Ndyoo, ta zuun ñi maa ra
mih	i casi suun ta tyiemvu vatyi cua coton ñaa sa cuñi ra zavohon
mih	ta cua ndyehun sii ra Jesús, ra ñahñi cuatyi iyo. Ta i saha
mih	ra Ndyoo sa cuɨñɨ moo tuhun cahan ra suhun.
mih	Tacuan ta cuahan ra nu iyo ra zutu nahnu ta catyi ra sihin ra:
mih	Sa sihñi tahan ndi tuhun vatyi ñahñi maa cua casi ndi cuhva
mih	ndya cahñi ndi sii ra Pablo. Cua cahñi ndi sii ra vazu cuxaan
mih	Ta tandɨhɨ ra hebreo i catyi ra vatyi sa ndisa cuu tandɨhɨ
mih	Tacuan ta zɨquɨ i natuhun tahan ra Festo sihin ra ndyizo
mih	tyiño sihin ra ta zɨquɨ i catyi ra: Sa catyun vatyi cuñun sa
mih	cua catyi ra César yozo caa cua cundoo tyiño ya. Vaha, cua
mih	Tacuan ta zɨquɨ i catyi: “¿Yoo sa cahan, tata?” Ta i
mih	catyi ra: “Ra Jesús cui. Sahñi tahan xoon sihin.
mih	Tacuan ta zɨquɨ i quisaha caa tatyi ityi tyañuhu zoco ña
mih	ñihi xaan. Yucuan cuenda i sica iñi ra vatyi cua cuu cuhun ra
mih	cuhva cuñi ra. Tacuan ta i tava ra minoo caa vee xaan sa ñoho
mih	sisi ndutya sa ña saha caca barco ta zɨquɨ cuahan ndi. Yatyi
mih	ñi yuhu tyañuhu cuan cuahan ndi nu iyo ñuhu Creta.
mih	Zoco ñá saha ra capitán sa cahñi zandaru sii ra ñoho vehe
mih	caa vatyi ñá cuñi ra sa cuu ra Pablo. I catyi ra vatyi
mih	naquɨhvɨ xihna ra cuu zutya tyañuhu, ta cua saa ra ndya ñuhu
mih	Ndisa, ndyehe ndo yozo caa iyo ra Ndyoo, zoco ña sito ndo ñaa
mih	Sa i sito ñiyɨvɨ vatyi iyo ra Ndyoo, zoco ñá cuñi ñu
mih	zacahnu ñu sii ra tañi tahan si zacahnu yo sii ra. Ta ñá
mih	saha ñu tyahvi ndyoo sii ra. I quisaha sica iñi ñu tuhun sa
mih	ña ñiñi, ta i naa sa siñi tuñi vaha sii ñu.
mih	Sica iñi ndo vatyi cuu zaquihin ityi vaha ndo sii ñiyɨvɨ ña
mih	sito. Ta sica iñi ndo vatyi cuu ndo tañi minoo ñúhu ndisi
mih	zandisi sii ñiyɨvɨ sica noo nu ñaa.
mih	Yatyi xaan cua cahñi ñu ñiyɨvɨ.
mih	Ta zɨquɨ i zavaha ra costumbre cuan tañi minoo zeña vatyi sa
mih	yaha nduvaha añima ra sihin sa sino iñi ra, cuee ca sa zavaha
mih	ra cuhva cuan. Ta zɨquɨ i nduu ra minoo ñiyɨvɨ sahnu sii
mih	tandɨhɨ ñiyɨvɨ sino iñi sii ra Ndyoo ta ña zavaha ñu
mih	costumbre cuan. Sa cuenda sa sino ñi iñi ñu ta catyi ra Ndyoo
mih	vatyi ñahñi ca cuatyi ñu.
mih	Ndisa vatyi i sihi cuaha xaan ñiyɨvɨ sa cuenda sa i zavaha sa
mih	minoo tuhun ñi ra Adán. Zoco vityi cuaha xaan ñiyɨvɨ cua
mih	ñihi tumañi iñi sa saha maa ra Ndyoo, ta cua cundito ñu
mih	tandɨhɨ cuii tyiemvu. Cua nduvaha añima ñu sa cuenda sa
mih	zavaha minoo ñi ra, ra Jesucristo.
mih	Ta zuun ñi cuhva cuan iyo sihin ndoho yañi xaa. Cuu catyi yo
mih	vatyi ɨɨn ñi cuu ndo sihin ra Cristo. Quɨvɨ i sihi ra ta
mih	cuu si tañi sa sihi tucu maa yo. Ta yucuan cuenda ña iyo ca
mih	ndo cuenda tuhun i saha ra Ndyoo sii ra Moisés. Vityi ñiyɨvɨ
mih	ra Cristo cuu sii ndo. Maa ra cuu ra i nandoto sisi sa i sihi
mih	ra, ta sihin cuhva cuan ta cuu zatyiño vaha ndo tyiño maa ra
mih	Ta tatu iyo ra Cristo sisi añima ndo, tañi sa sihi coño ñuhu
mih	ndo cuu si sa cuenda cuatyi, zoco ndito añima ndo vatyi catyi
mih	ra Ndyoo vatyi ñahñi ca cuatyi ndo.
mih	Zoco vazu tahan yo tandɨhɨ cuii cuhva ya, zoco vaha xaan cua
mih	zahacanaa yo zɨquɨ si sa cuenda ra sa cuñi xaan sii yo.
mih	Vatyi yatyi xaan ta cua zavaha ra Ndyoo tandɨhɨ cuii cuhva
mih	catyi ra ihya ñuu ñiyɨvɨ.”
mih	Ma zacahnu ndo sii ndo ta catyi ndo vatyi vaha xaan ca maa ndo
mih	ta zɨquɨ zoco tu sa i quita. Nacohon iñi ndo vatyi yoho yutu
mih	cuan cuu sa tyindyee sii tu ta ma nduva tu, ta yɨvɨ ndoho sa
mih	Cuhva cuñi ndo sii inga ñiyɨvɨ, nacuu si minoo sa ndisa
mih	cuii, ta ma zandavi ñaha ndo. Cuñi si vatyi zaña ndo
mih	tandɨhɨ cuii sa ña vaha, ta zavaha xaan ndo sa vaha.
mih	Ñahñi cuhva iyo suun sa catyun vatyi ña vaha cuhva zavaha
mih	inga ra. Maa ra Ndyoo cuu ra ndyaca ñaha sii ra cuan, ta cua
mih	catyi maa ra tatu vaha a ña vaha sa zavaha muzu ra. Ta cua
mih	tyindyee ra Ndyoo sii ra, ta cua cuu zavaha ra sa vaha.
mih	Ta catyi sihin ndo vatyi ra Cristo cuu ra tyindyee sii ñiyɨvɨ
mih	hebreo, ta cuhva cuan zañaha ra vatyi ndisa cuii maa ra Ndyoo
mih	vatyi ra Cristo cuu ra i catyi ra Ndyoo sihin ñiyɨvɨ sahnu
mih	sii yo vatyi cua quisi ra.
mih	Zoco vityi cuahan xihne ñuu Jerusalén vatyi cua tyindyei sii
mih	ñiyɨvɨ sino iñi Tuhun Ndyoo yucuan.
mih	Yuhvi ra Tercio tyei carta ya, ta zaquisi minoo nacumi sii ndo
mih	sa cuenda ra ndyaca ñaha sii yo.
mih	Vatyi cuñi ñiyɨvɨ hebreo ndyehe ñu sa ndyityi. Ta ñu
mih	griego nanducu xaan ñu sa siñi tuñi, cuhva sica iñi ñu.
mih	Yucuan cuenda iyo ndo catyi ndo: “Yuhvi ndyique sii ra
mih	Pablo.” Ta inga ndo catyi ndo: “Yuhvi ndyique sii ra
mih	Apolos.” Catyi ndo. Ta sihin cuhva cuan zañaha ndo vatyi ta
mih	cuahnu ca ndo sihin Tuhun Ndyoo.
mih	Ndya cuhva ndya vityi ta ndyehe xaan ndi tundoho. Sizoco ndi.
mih	Ityi ndi. Ñahñi ca zahma ndi. Ñahñi vehe ndi. Ta tuhva
mih	Zoco maa ndo cuu ra zavaha sa ña vaha. Ndya sa sii hermano ndo
mih	Tatu i casi ra Ndyoo sii minoo ndo ta sa yaha tahndya ñɨɨ
mih	xiñi xuu ndo. Ma caca xaan iñi ndo sa cuenda si. A tatu iyo
mih	ndo tañaha ca coo costumbre cuan sii ndo, ña cuñi si sa coo
mih	Zoco Ndyoo ñahñi cuenda ra tatu casi yo sii si a ma casi yo.
mih	Yɨvɨ cuatyi cuu tatu casi yo, ta yɨvɨ cuatyi cuu tatu ma
mih	Yucuan cuenda sino mi, zoco yɨvɨ tañi sa ña site ndyamaa
mih	cuehin. Ta sahñi tehin tañi minoo ra cuñi zahacanaa.
mih	Zatɨvɨ si sii inga ñiyɨvɨ ta yɨvɨ sii maa ndo. Ta iyo ndo
mih	cua catyi ndo: “¿Ñaa cuenda cua zaña ndi sa vaha, tatu sa
mih	sica iñi ñiyɨvɨ ñi cuu si?
mih	Ta tandɨhɨ saha titahan ndo ta casi ndo pan ta coho ndo vino
mih	cuhva ya, zañaha ndo sii ñiyɨvɨ cuhva i sihi ra Jesús ndya
mih	Ña tacuan, vatyi zuhva coño ñuhu caa si tañi sa ña ñiñi
mih	si, yucuan cuu sa ñiñi xaan ca.
mih	Ta nu iyo cuatyi tatu ma tɨvɨ vaha ra tɨvɨ trompeta, ma coto
mih	zandaru yozo caa nu cundyaa listo ra.
mih	Zoco tatu iyo ndo ña cuñi ndo coto ndo ñaa sa cuu sa ndisa,
mih	Zoco tatu sa ndyaca ñaha ra Cristo, zehe ra Ndyoo, tandɨhɨ ta
mih	zɨquɨ cua cuhva cuenda ra tandɨhɨ si sii Zutu ra sa cundyaca
mih	ñaha maa ra, ta zuun ñi maa ra cua cuhva ra sii ra cundyaca
mih	ñaha Zutu ra. Ta ra Ndyoo cua cuu ra Ndyoo sii tandɨhɨ sa iyo.
mih	Yucuan cuenda, ndoho hermanos, ra sa ñoho xaan iñi, ɨɨn xaan
mih	cuu ndo sihin Tuhun Ndyoo. Coto ñáha cuɨñɨ siyo ndo. Ñihi
mih	xaan zatyiño ndo tyiño ra ndyaca ñaha sii yo vatyi sa sito
mih	ndo vatyi yɨvɨ sa caha ñi zatyiño ndo tyiño ra. (Vatyi cua
mih	coo quɨvɨ cua nandoto yo, ta cua cundyaa yo minoo nu tyaqui
mih	Ndyehe xaan ndi tundoho vatyi i zacoto ndi sii maa ndo cuhva
mih	saha ra Ndyoo tundyee iñi sii yo ta cuhva zacacu ra sii yo. Ta
mih	sisi tundoho sa ndyehe ndi, ta saha ra Ndyoo tundyee iñi sii
mih	ndi, ta tyindyee tucu si sii maa ndo vatyi saha tucu si tundyee
mih	iñi sii maa ndo vatyi ndyehe ndo cuhva saha xaan ra Ndyoo
mih	tundyee iñi sii ndi. Ta zuun ñi tundoho sa ndyehe ndi ta
mih	ndyehe tucu maa ndo, ta cuu cundyee iñi ndo sii si.
mih	Quɨvɨ i sei ñuu Troas cua zacote Tuhun Vaha sa cuenda ra
mih	Cristo, ta i nuña xaan ra ndyaca ñaha sii yo ityi, ta i cuu
mih	Coño ñuhu yo cuu tañi quɨyɨ ñi vatyi ñahñi ra cuu maa
mih	yo. Ta tacuan ta cuu ndyehe ñiyɨvɨ vatyi tandɨhɨ cuhva sa
mih	vaha xaan sa cuu sii ndi, cuenda ra Ndyoo cuu si ta yɨvɨ sa
mih	Sihin cuhva i zavaha ra Cristo, ta i zanduvaha ra Ndyoo sii
mih	tandɨhɨ ñiyɨvɨ ñuu ñiyɨvɨ sihin ra. Ña tyaa ca ra
mih	cuatyi i zavaha ñu sata ñu. Ta saha ra tyiño sii maa ndi sa
mih	zacoto ndi sii ñiyɨvɨ vatyi cuñi ra sa nduvaha ñu sihin ra.
mih	Ndya quɨvɨ i saa ndi Macedonia ya ta ñá quitatu ndi. Ndyehe
mih	xaan ndi tundoho, ta iyo xaan tizɨhɨ. Sahñi tahan xaan
mih	ñiyɨvɨ sihin ndi, ta yuhu xaan añima ndi.
mih	Ta ña tacuan ñi vatyi i casi tandɨhɨ ra hermano sii ra sa
mih	caca noo ra sihin ta tyindyee ra sii, sa naquihin xuhun sa
mih	cuenda ñiyɨvɨ ndahvi. Zavaha ndi cuhva ya vatyi zacahnu si
mih	sii ra ndyaca ñaha sii yo ta zañaha si vatyi cuñi ndisa cuii
mih	Ña cuñi sa caca iñi ndo vatyi cuñi zayuhi sii ndo sihin
mih	¿Atu sicoo cuatyi mi vatyi ñá caña iñi zavehi cuhva cuan
mih	sihin ndo, cuñi ndo? Ña yuhu maa ra cuan zacahnu ra sii ra, ta
mih	vityi ña yuhu tucu mi. Ta cua quehin tañi minoo ra loco.
mih	¿Atu sica iñi ndo vatyi nduqui cuhva zacaqui sii, ityi nuu ndo
mih	sihin tuhun ya? Zoco ña tacuan. Sito ra Ndyoo cuhva cahan ndi.
mih	Ta cahan ndi sa cuenda ra Cristo. Ta tandɨhɨ sa zavaha ndi,
mih	zavaha ndi sii si vatyi cuñi ndi tyindyee ndi sii ndo. Cuñi
mih	xaan ndi sii ndo, ta cuñi ndi sa cua coto vaha ca ndo sii ra
mih	Quɨvɨ i sindyique ley hebreo ta minoo ra cu nuu i cui sii inga
mih	ra sa ɨɨn ñi cuiya ndi vatyi i cuñi xein zavehi tandɨhɨ
mih	costumbre sa i zavaha ñiyɨvɨ sahnu sii ndi.
mih	Tañi sa sihi yo nu cruz sihin ra Cristo cuu si, zoco ndito yo.
mih	Zoco yɨvɨ ca maa yo ndito, ra Cristo cuu ra iyo añima yo. Ta
mih	cuhva iyo yo vityi ñuu ñiyɨvɨ ya, iyo yo tacuan vatyi sino
mih	iñi yo sii Zehe ra Ndyoo. Maa ra cuñi xaan sii yo, ta saha ra
mih	Ta tatu ñiyɨvɨ ra Cristo cuu yo, ñiyɨvɨ sii ra Abraham cuu
mih	yo sa ndisa cuii. Ta cua ñihi yo sa catyi ra Ndyoo sihin ra
mih	Abraham vatyi cua cuhva ra sii yo.
mih	Vatyi cuaha ca zehe ñaha sa zandoo yɨɨ sii cua coo ta zɨquɨ
mih	Ta ma nducu yo cuhva sa zacahnu ñiyɨvɨ sii yo. Ta ma zacahñi
mih	tahan yo sii ñiyɨvɨ, ta ma cuñi yo sa sii inga ñiyɨvɨ.
mih	Ta tacuan i zavaha ra vatyi maa ndi sa sino iñi sii ra Cristo
mih	sa xihna ñi, cua zacahnu xaan ndi sii ra Ndyoo vatyi vaha xaan
mih	Ta tañi minoo vehe cuu tucu ndo. Ra apóstol sihin ra profeta,
mih	tañi cimiento si cuu ra. Ta zuun ñi ra Cristo Jesús cuu minoo
mih	yuu sa ñiñi ca nu cuu sɨquɨ vehe.
mih	Ta sii sa minoo minoo yo saha ra Cristo ndatu cuhva cuñi maa ra.
mih	Ta vityi sa nduu ndo ñiyɨvɨ sa cuenda ra Ndyoo, ña tahan si
mih	sa cuzu ndo sihin minoo ñaha tatu ma tindaha xihna ndo, ta ñaa
mih	inga sa quiñi sa zavaha ñiyɨvɨ sihin coño ñuhu ñu.
mih	Ta maa yo cuu zuhva coño ñuhu ra Cristo, coño ra ta yɨquɨ
mih	Ta tandɨhɨ saha sa quehin sihin ra Ndyoo sa cuenda ndo, zɨɨ
mih	Caca iñi ndo cuhva i sica iñi ra Cristo Jesús
mih	vatyi uña quɨvɨ ñi mi, ta i zavaha ñu costumbre
mih	circuncisión cuan sihin. Ra hebreo cui, tata ra Benjamín.
mih	Yɨvɨ inga tata cui, maa ñi tata hebreo. Ta minoo ra fariseo i
mih	cui, ta i site ta i tyei yahvi sii tandɨhɨ cuii ley sahnu.
mih	Zoco vaha cuhva zacuu ndo vatyi i tyindyee xaan ndo sii, sihin
mih	Zoco i cundahvi iñi ra Ndyoo sii ndo, ta yucuan cuenda i tasi
mih	ra sii Zehe ra sa cuu ra nuu cruz. Ta i ndyehe ra tundoho sihin
mih	coño ñuhu ra, ta i sihi ra vatyi tacuan ta cua cuhva ra sii
mih	ndo sii ra Ndyoo. Ta sa nduu ndo ñiyɨvɨ vaha ta ñahñi ca
mih	Ndisa vatyi cuhva zacuaha ñiyɨvɨ cuan, vaha xaan caa si tañi
mih	minoo sa siñi tuñi vaha xaan vatyi zandyee xaan yo iñi yo ta
mih	zavaha yo sii si, ta zanduluhlu yo sii yo zacuu si, ta ña tyaa
mih	ca yo yahvi sii cuhva cuñi coño ñuhu yo zacuu si. Zoco nusiin
mih	ta ma tyindyee si sa ndisa cuii sii yo ta cuu zama yo cuhva ña
mih	Casi coo ndo sihin ñiyɨvɨ ña sito sii ra Ndyoo, vatyi tacuan
mih	ta cuu cahan ndo Tuhun Ndyoo sihin ñu.
mih	Vii xaan i cahan ndi sihin ndo, ta vaha xaan i zavaha ndi tañi
mih	zavaha minoo ñuzɨhɨ sihin zehe ndyihi ñu vatyi cuñi xaan
mih	Nacoo minoo ñi ñuzɨhɨ sii sa minoo minoo ndo. Ta ɨɨn ñi
mih	Nacoo sa zɨɨ iñi ndo tandɨhɨ cuii cuhva.
mih	Ta vityi sa sito ndo ñaa sa cuu sa ña saha sa quisi ra cumañi
mih	Yuhvi ra Pablo minoo apóstol ra Jesucristo cui, cuhva i saha
mih	maa ra Ndyoo tyiño sii. Maa ra Ndyoo cuu ra zacacu sii yo. Ta
mih	maa ra Jesucristo cuu ra ndyaca ñaha sii yo. Sii maa ra ndatu
mih	Cuñi si vatyi taxi ñi tyizoho ñuzɨhɨ Tuhun Ndyoo nu zacuaha
mih	ñiyɨvɨ sii si ta tyaa ñu yahvi tandɨhɨ sa siñi ñu.
mih	I zavaha ra Ndyoo tandɨhɨ nuu quɨtɨ, ta vaha tɨ. Ta ña
mih	vaha sa ma casi yo sii tɨ tatu sa nacuhva yo tyahvi ndyoo sii
mih	Vatyi catyi Tuhun Ndyoo: “Ma cuhñi ndo yuhu zɨndɨquɨ nu
mih	sañi tɨ sɨtɨ yutu sa quita zoo si.” Ta tacuan tucu: “Ra
mih	zatyiño tyiño ra Ndyoo cuñi si vatyi coo yahvi ra vatyi
mih	Tyei carta ya suun, Timoteo. Cuñi xein suun; tañi minoo zehi
mih	cuu suun. Cuñi sa cua cuhva xaan ra Ndyoo Zutu yo sa vaha suun.
mih	Ta cua cundahvi iñi ra suun. Ta cua cuhva ra sa coo sa taxi
mih	añimon. Ta tacuan cua zavaha tucu ra Jesucristo, ra ndyaca
mih	Zanacohon iñi ñiyɨvɨ, ta cuhvon tyiño sii ñu sa cuenda ra
mih	ndyaca ñaha sii yo vatyi ma natuhun xaan ñu cuenda ñaa minoo
mih	tuhun sisi Tuhun Ndyoo vatyi ñahñi maa tyindyee si sa tacuan.
mih	Cua zatɨvɨ si sii ñiyɨvɨ tyizoho.
mih	Cua quisi ra Jesucristo tañi minoo ra ndyaca ñaha, ta cua
mih	tyicuhva ra sii ñiyɨvɨ ndito ta ñiyɨvɨ i sihi. Sito maa ra
mih	cuan, ta sito maa ra Ndyoo vatyi ñihi xaan sehi tyiño suun
mih	Cuñi si vatyi sino vaha iñi ra maa ñi sa ndisa, Tuhun Ndyoo,
mih	sa i cutuhva ra, vatyi sihin cuhva cuan ta cua cuu cuhva ra
mih	tundyee iñi sii ñiyɨvɨ sihin minoo tuhun vaha. Ta cua cuu
mih	zama ra sa siñi tuñi xiñi ñiyɨvɨ cahan sa ña vaha zɨquɨ
mih	Tandɨhɨ tuhun ya, ndisa xaan si. Cahan tañi minoo ra sito
mih	vaha, ta nacatyun tandɨhɨ tuhun ya sihin ñiyɨvɨ. Tacuan
mih	zavohon ta zɨquɨ ñiyɨvɨ sa sino iñi sii ra Ndyoo cua
mih	nacañi iñi ñu minoo cuhva vaha, ta cua zavaha ñu tandɨhɨ
mih	sa vaha. Vaha xaan cuu tuhun ya, ta cua tyindyee xaan si sii
mih	tandɨhɨ ñiyɨvɨ tatu zavaha ñu sii si.
mih	Iyo minoo ra ñoho vehe caa ɨɨn ñi sihin mi sa cuenda ra
mih	Cristo Jesús. Epafras nañi ra, ta tasi ra minoo nacumi suun.
mih	Cundyoon siyo cuehi ndya cua zahacanei sii tandɨhɨ ra xaan
mih	iñi suun ta zɨquɨ cua cuhve sa cundyaca ñohon sii tandɨhɨ
mih	Yucuan cuenda, ndoho hermanos, i casi ra Ndyoo sii ndo vatyi cua
mih	zanduvaha ra sii ndo. I casi ra sii ndo vatyi cuhun ndo gloria.
mih	Vityi cuñi sa cua nacañi iñi ndo sa cuenda ra Jesús. Maa ra
mih	cuu ra i tasi ra Ndyoo sihin tyiño ra. Ta ra cu zutu ya cahnu
mih	cuu ra sa cuenda maa yo, ta sino xaan iñi yo sii ra.
mih	Ma cuu quɨhvɨ ñu nu cua quitatu ñu.
mih	vatyi i casi ra Ndyoo sii ra sa cuu ra minoo ra cu zutu ya cahnu
mih	zuun ñi cuhva tañi i cuu ra Melquisedec.
mih	Ra cu zutu, ñiyɨvɨ sii ra Leví, quihin ra xuhun ñiyɨvɨ,
mih	ta cuee ca ta cua cuu ra, zoco cahan Tuhun Ndyoo sa cuenda ra
mih	Melquisedec tañi sa ndito ca ra.
mih	Ra yucuan zavaha ra minoo cuhva ñi, ta zacahnu ra sii ra Ndyoo
mih	sisi minoo vehe sa caa tañi caa sa iyo sisi gloria. Vatyi
mih	quɨvɨ sa cuñi zandaa ra Moisés sii si i catyi ra Ndyoo sihin
mih	ra vatyi nazacuenda vaha ra ta zavaha ra sii si tañi cuhva i
mih	zañaha ra Ndyoo sii ra xiñi yucu Sinaí.
mih	Ta tatu sihin cuhva sahnu sa sati nɨñɨ mvee ta nɨñɨ
mih	zɨndɨquɨ ta sa sahmi ñiyɨvɨ sii zɨndɨquɨ ta cuu nduvaha
mih	ñiyɨvɨ zuhva sihin ra Ndyoo,
mih	Zoco i saha maa ra Cristo zuun ñi sii maa ra sii ra Ndyoo sa
mih	cuenda cuatyi yo minoo tuhun ñi saha, ta zɨquɨ i sicundyaa ra
mih	Vatyi catyi Tuhun Ndyoo: “Ña cucuee xaan ca ra. Sa cuñi
mih	Nɨɨ i cuu iñi ra sii ra Ndyoo, ta i zavaha ra cuhva catyi ra
mih	sa cuenda sa cua cuu minoo mvee ticatyi lee tahan tahan vehe ta
mih	cua cahyi ñiyɨvɨ nɨñɨ tɨ yutu yuvehe ñu. Tacuan i zavaha
mih	ra vatyi ma cahñi ángel ra Ndyoo sii ra cu zehe nuu ñiyɨvɨ
mih	Zaha vaha ndo cuenda sii minoo ndo ta sii inga ndo coto coo
mih	minoo ndoho ma sino ca iñi sii ra Cristo, ta ma ñihi ca ra
mih	cuan sa cua cuhva ra Ndyoo sii ndo. Ta coto quita minoo ra sa
mih	tacuan ta cua zañaha ra minoo cuhva ña vaha nu yucu ndo ta ma
mih	sino ca iñi ndo, ta cuaha xaan ndo cua tɨvɨ.
mih	Vatyi ñuu ñiyɨvɨ ya; yɨvɨ ñuu maa yo cuu si; nanducu maa
mih	yo sii minoo ñuu sa cua coo cuee ca.
mih	Vatyi tatu cuxaan yo, ña zavaha yo cuhva cuñi ra Ndyoo sihin
mih	Ta i cuu si cuhva catyi Tuhun Ndyoo: “I sino xaan iñi ra
mih	Abraham sii ra Ndyoo, ta i ndyehe ra Ndyoo sii ra tañi sa
mih	ñahñi cuatyi ra.” Ta i catyi ra Ndyoo vatyi amigo ra cuu sii
mih	Zanducuihya ndo iñi ndo ta vacu xaan ndo sa cuenda cuatyi ndo.
mih	Nacoo tucuihya iñi sii ndo ta ma cuzɨɨ xaan iñi ndo.
mih	Maa ra Ndyoo Zutu yo i casi sii ndo vatyi tacuan i cuñi maa ra
mih	ta sa naha. Sihin Tatyi Ii ra i zanduvaha ra sii ndo vatyi cua
mih	tyaa ndo yahvi sii ra, ta zandasi ra cuatyi ndo vatyi sati
mih	nɨñɨ ra Jesucristo sa cuenda maa yo. Natyindyee xaan ra Ndyoo
mih	sii ndo, ta nacuhva ra sa coo sa taxi añima ndo.
mih	Tuhva ndo sii ra ndyaca ñaha sii yo. Minoo yuu ndito cuu ra. I
mih	catyi ñiyɨvɨ vatyi ña vaha yuu cuan, zoco i casi ra Ndyoo
mih	Ma zandutyaqui xaan ndo sii ndo sihin cuhva zavaha ndo sihin ixi
mih	xiñi ndo ta cuhva sa sityiño xaan ndo ndaha tyiño xuhun cuaan
mih	Tɨɨn cuenda vaha ndo sii minoo ndo ta sii inga ndo vehe ndo,
mih	ta ma cuxaan ndo tatu saa ra hermano vehe ndo.
mih	Ta sa cuenda ya cuñi si sa zañiñi ndo sii ndo. Nɨɨ xaan cuu
mih	iñi ndo, ta vityi nducu tucu ndo cuhva zavaha ndo sa vaha. Ta
mih	sihin sa zavaha ndo sa vaha, nducu ndo cuhva coto ca ndo sii ra
mih	Ta ra quiñi caa cuan, cuñi ra sa tandɨhɨ ñu zɨhɨ cuzu
mih	sihin ra. Ñahñi cuhva sa zandɨhɨ ra sa zavaha ra cuatyi.
mih	Nducu ra cuhva zandavi ñaha ra sii ñu ña cutuñi vaha iñi ta
mih	cuzu ñu sihin ra. Cuñi xaan ra cuaha ca xuhun ta ndaha tyiño.
mih	Cua tasi tuñi ra Ndyoo sii ra sa ndisa cuii.
mih	Ta tyaa ndi tuhun ya sii ndo vatyi tatu sito ndo sii si, cua
mih	cuzɨɨ xaan iñi tandɨhɨ yo.
mih	Yucuan cuenda, cucumi vaha xaan ndo tuhun i siñi ndo ndya
mih	quɨvɨ i quisaha sino iñi ndo. Ta tatu tuhun cuan coo vaha
mih	xaan si sihin ndo, tacuan tucu maa ndo cua coo vaha ndo sihin
mih	Zehe ra Ndyoo ta sihin ra Ndyoo Zutu yo.
mih	Ndoho ra sa cuñi xein, ma sino iñi ndo yoo ñi maa ñiyɨvɨ
mih	catyi vatyi cahan ñu sa cuenda maa ra Ndyoo. Cuñi si vatyi
mih	nducu coto vaha ndo sii ñu, ta cua coto ndo tatu Tatyi Ii maa
mih	ra Ndyoo cuu sa iyo sihin ñu a yɨvɨ. Vatyi sa cuaha xaan ra
mih	vatya quita coyo nacahnu ñuu ñiyɨvɨ, ta catyi ra vatyi cahan
mih	ra sa cuenda maa ra Ndyoo.
mih	Ra sa sino iñi sii Zehe ra Ndyoo, zuun ñi sisi añima ra iyo
mih	sa ndaa. Ra sa ña sino iñi sa catyi ra Ndyoo, zacuu ra tañi
mih	minoo ra vatya sii maa ra Ndyoo vatyi ña sino iñi ra sa ndaa
mih	sa saha maa ra Ndyoo sa cuenda Zehe ra.
mih	Saha ra hermano cuan sa ndaa ityi nuu tandɨhɨ ca hermano sa
mih	cuenda cuhva i cuñi xoon sii ra. Sa ndyoo ñi tyindyee con sii
mih	ra sihin minoo cuhva sa tahan iñi maa ra Ndyoo vatyi tacuan ta
mih	cua cuu cuhun ca ra ityi nuu nu cuahan ra.
mih	Cuñi xaan maa ra Ndyoo sii ndo. Ñáha quita ndo ityi vaha sa
mih	ndyico ndo ta zavaha ndo sa ña vaha, ta ma cuñi ca ra Ndyoo
mih	sii ndo. Zoco cuatu vaha ndo quɨvɨ sa cua cuhva ra Jesucristo
mih	sa cundito yo tandɨhɨ cuii tyiemvu. Tacuan cua zavaha ra vatyi
mih	cundahvi xaan iñi ra sii yo.
mih	Tatu ndyaa zoho ndo tyizoho ndo cuhva catyi Tatyi Ii sihin sa
mih	usa tahan vehe ñuhu ñu sino iñi. Catyi ra: Tatu cundyee iñi
mih	ndo ta zahacanaa ndo (sii cuihna) cua cuhve sa casi ndo yucu
mih	vixi sa iñi nu minoo yutu nandyaa ndya gloria, ta cua cundito
mih	ndo tandɨhɨ cuii tyiemvu.”
mih	Site tandɨhɨ sa vaha sa zavaha ndo. Sehi cuhva sii ndo sa
mih	nacatyi ndo Tuhun Ndyoo, ta yoñi cua cuu cazi. Ta vazu zuhva
mih	ñi tundyee iñi iyo sii ndo, zoco zavaha ndo cuhva catyi, ta
mih	ña catyi ndo sa ña sito ndo sii.
mih	I sino si vatyi tacuan cuñi moo.
mih	Ta sa cumi tahan quɨtɨ cuan i catyi tɨ:
mih	Usi uu mil ñu cuu ñu ñiyɨvɨ ra Simeón. Usi uu mil ñu cuu
mih	ñu ñiyɨvɨ ra Leví. Usi uu mil ñu cuu ñu ñiyɨvɨ ra
mih	Tacuan ta i tɨvɨ tucu sa cu cumi tahan ángel cuan cutu ra.
mih	Cuhva cuan ta i tɨvɨ sa yatyi zava ñicandyi ta sa yatyi zava
mih	yoo ta sa yatyi zava tiñoo. I nduñaa sa yatyi zava ñicandyi
mih	ta sa yatyi zava yoo ta sa yatyi zava tiñoo. Yucuan cuenda ñá
mih	ndundisi vaha ca ora, ta i nduñaa ca sa sa cuaa.
mih	Tacuan i catyi ángel cuan, ta zɨquɨ i siñi tuqui nduzu sa
mih	tuhve siñi. Minoo nduzu sa quita andɨvɨ cuu si, ta i cahan si
mih	sihin inga saha, ta catyi si: Cuahan ta cuhun libro luhlu sa
mih	ndaha ángel ra nandyaa nu tyañuhu ta nu ñuhu ñuu ñiyɨvɨ.
mih	Ta sa saa si cuhva cua zanaa moo sii ñiyɨvɨ i zatɨvɨ ñuu
mih	Iyo tandɨhɨ cuii cuhva sii tɨ tañi iyo sii inga quɨtɨ sa
mih	quisi sa xihna ñi, ta yucuan cuenda zañiñi tɨ sii ñiyɨvɨ
mih	ñuu ñiyɨvɨ vatyi zacahnu ñu sii inga quɨtɨ sa xihna ñi
mih	cuan. Maa tɨ cuu quɨtɨ yaha xaan iñi cuehe xiñi, zoco i
mih	nduvaha tɨ, ta ñá sihi tɨ.
mih	Cahnu xaan ta iyo xaan cuu tandɨhɨ sa i zavohon, yoho Ndyoo,
mih	vatyi iyo tandɨhɨ cuii cuhva suun;
mih	Ta i naa tandɨhɨ ñuhu sa iyo sisi tyañuhu sihin sa taan, ta
mih	Ra xico ndaha tyiño tucu, cua vacu xaan ra, ta cua nducuihya
mih	iñi ra sa cuenda sa cua tahan ñuu cuan vatyi yoñi ca zata
mih	Ta zɨquɨ i ndyehi vatyi nandyaa minoo ángel nu ñicandyi, ta
mih	saa xaan i cana saa ra sii tandɨhɨ zaa sa ndava andɨvɨ, ta
mih	catyi ra: Ñaha ndo. Titahan ndo vatyi ra Ndyoo cahnu cua cuhva
mih	Ndisi xaan ñuu cuan tañi sa ndisi maa ra Ndyoo ta tañi minoo
mih	yuu vaha xaan sa nañi jaspe. Ta xiño si tañi minoo ino.
mih	Zɨɨ xaan cua cuu sii ñiyɨvɨ cua ndoo zahma vatyi cua cuu
mih	quɨhvɨ ñu yuvehe ñuu cuan, ta cua cuu casi ñu yucu vixi sa
mih	iñi nu yutu sa cua cuhva sa cundito ñu tandɨhɨ cuii tyiemvu.
