gvf	Yesu Kirisito sanamoi gilekume u maribe ongwa iru bilungwa.
gvf	Debiti te Ebarakam milungwa yal su gawliman, Yesu milemua.
gvf	Di tongure maan di kole ere iru dungwa, “Betelekem ai Yudia
gvf	gariba gul suna ire u maribe namua,” dire dungwa. “Ka kebe
gvf	yal ta God ka dungwa mere dire iru bilungwa,
gvf	“I nomanin suna si kiruul sinangwa, ibal kobe kawo pirama dire
gvf	nil bile I tobinba, yal ta eme na munan kol u milangwa yalini
gvf	God Kegemama Iban nusi ere i tenangure, i nomanin sigi dinangwa
gvf	te nomanin naabilama dire gaynin enderin denangwa mere, God gain
gvf	giil pire i tenamua. Yalini yobilaan bil pai tongure, na
gvf	yobilanan kuunin ta pai na tekemua. Na gal kine yalini teralba
gvf	na yal digan mile kuunin paikimua.
gvf	Ena Yesu Galili gariba gul kola koli para wen warere, ibal kobe
gvf	ka main ogu ala God ke mile kenin erungwa mere, kere di tere
gvf	ibal kobe nibil ta ta para, aa te pilaan pai tongwa.
gvf	Di i tomba na malia di terala i piro. Yal ta abal kane irala di
gvf	miriin kabin paangwa, ena yalini kaya nomanin suna kunibe nere
gvf	ebinbi piserungwa mere eremua.
gvf	‘Na Abe kamin mina milinga, i kaanin wi yebe namua.
gvf	Bili mege ta i enin kobe omilin ali dungwa, i kaninba bili
gvf	bilkaw ta, i omilin ali dungwa i tameran inin kanekine?
gvf	Ongure Yesu iru di yalini tongwa, “Kal erebingi i ibal kobe di
gvf	tekio. Di tekenanba pi Yuda ka main kenin erungwa yal, gaynin
gvf	wiige sungwa i maribe eringire kanamua. I gaynin wiige singi
gvf	ibal kanama dire kabe si gale to. Seki egilungwa yal u wai ongwa
gvf	Mose ‘Kal ta to,’ dire, kile kaman ka dungwa mere wiina
gvf	Erungwa ena ogu malge ibal para, Yesu kanabina dire ongwa. Pire
gvf	kanere kawan dire iru dungwa, “I na garibanan milinga ki
gvf	eremia ena ere baan ta po,” dungwa.
gvf	Dungure omilin pilaa dungwa Yesu kiraan aa tere iru dungwa,
gvf	“Kal ere i tobinga, i bolin kule di maribe ere ibal tekio.”
gvf	I pire gi di na tenga ibal para den gule i tenamua. Tenamba, i
gvf	ka main aa gi di milangal milanga, ena God aa ki di i tenangure
gvf	sigare kule u wai pi milanwa.
gvf	Na kawen di terala i pire nomanin suna yeyo. Ibal u singaba
gvf	omba, Yon u singaba bil wen omua. Omba yal digan ta, God kenin
gvf	ere ke milungwa ai suna ongwa, Yon yaa ime simua.
gvf	Yesu maan iru di tongwa, “I yal kobe bolima siipe siipe ta
gvf	Sare kaun yaa maul ali nangwa, i aa te mena erekinan mo? Eranga
gvf	Yona ka main kere di tongwa, ena Niniba ibal pirere kal digan
gvf	ere taalime erungwa pisere, nomanin suna si kiruul si piremua.
gvf	Pirimba malia iwe, Yona milungwa mere ungwa tamama. Yal bil wen
gvf	umba, i yal kobe ta pirekinwa. Pirekinga God ibal para ka kol
gvf	ere tenangwa kaun u bawa dinangure, Niniba ibal mile ‘Pirin
gvf	paimua,’ iru di i tenamua.
gvf	Ibal kobe God ka main pirimba, nomanin suna pirekun erekungure
gvf	ena kal ki erungwa kobaan urere, ka main milin nomanin suna
gvf	sigilungwa i omua. Milin yaa kombil bolimina sungwa mere, ibal
gvf	Nil kabe sungwa gal muulungure, gure pala di makalua gul binan
gvf	kole erere, amin dire nil kabe obin sire, nil kabe wai, gal ali
gvf	gulere, te nil kabe digan pusi daan eremua.
gvf	Ibal para muru nere kubin maangwa. Komina imo dungwa gal
gvf	gulungure, gal anan kole kole muru kawnan milin sutan muulungwa.
gvf	Dungure maan iru di tongwa, “Eri para muru na Kamin Abe
gvf	yaalekungwa, ena dire eramua.
gvf	Ibal malia maalungwa kobaan pisere, pi yal ta pire kal digan ere
gvf	taalime ere milemua. Milere kal guman kwi dungwa i maribe
gvf	erangwa kanabina di pirimba, i maribe ere tekenamua. Tekenamba
gvf	Yona milungwa kaun kal guman kwi dungwa erungwa mere, iru kuunin
gvf	ere i tenamua.” Dire Yesu yalin kobe milungwa gul pisere ere
gvf	Dungwa i, gawlima sutakobe pirere kalgane ire kuril pire ole si
gvf	main pire yaa i kwi bilungwa.
gvf	I omilin kanina kal digan ere taalime eringa i, i omilin woule
gvf	eranga mere kal digan i pisero. I omilin su para wai imo dungwa
gvf	enderin gaul ai nanga ta paikinamba, i omilin ta woule eranga
gvf	kamin ai mile painanga ena iru painamua.
gvf	Dungure Yesu iru maan dire di tongwa, “‘Kamin kaya wen God
gvf	gariba ere yongwa, yal te abal ere yomua,’ dire ka main minin
gvf	ganin iru bilungwa kere pirekeno? Piringirawa.
gvf	‘I pi girepe kan gul suna konagi eranga ena aibe tobe kuunin
gvf	teralwa.’ Dungure ere omua.
gvf	Ena Yesu miriin pire tere, yal sui omilin aa tongure gin taran
gvf	omilin pilaa dungure, yal sui Yesu duulin bile ongwa.
gvf	Ena nen ama iru di wan emin tongure, yalini mile, ‘Abe ere
gvf	nalwa,’ di nen tomba, pekemua.
gvf	Dekungure, yal bil iru di nil erari yal kobe tongwa, ‘Aan kawn
gvf	kan kole sire, nusi mena si bilungwa gul i erangire, koliba kol
gvf	i yal kobi kay mun bile yaare miirere sigin gibi nuunamua.’”
gvf	Dungure Yesu iru di tongwa, “I iru dinba God Iban di Debiti
gvf	tongure, Debiti mile, ‘Na Singaba milinwa,’ di Kirisito tere
gvf	Parasio, omilin gi dungwa yal milingiwe. Goma i nomanin suna
gvf	bigin sinanga, ena gaynin para wai dirala eremua.
gvf	Ibal ogu malge mile kanangwa, kal ta irala dire, ogu ala ta
gvf	Ena singaba wai wen pire kulgal bona muru, nil konagi yal iray
gvf	kenin erama dire, konagi iru tenama di, di i teiwa.
gvf	Dimba kobaan maan iru di tongwa, ‘Nil konagi yal kal ki ere,
gvf	sinege eringa milinwa. Pirin pai na tongwa ibal kalkan na
gvf	tongure ibinga, i kaninba.
gvf	Dungwa i, Yesu pirere iru di tongwa, “Tameran nigi de pire
gvf	tene? Abalini kal wai wen ere na tomua.
gvf	Dire pare urere, yal sutakobe ul paingwa kanere ulin yuure iru
gvf	di Pita tongwa, “I yal kobe kaun tawliga kwi milekeno?
gvf	Dimba ibal para milungwa mina, Pita ka di kile di mena ere iru
gvf	dungwa, “I ka dingi na ta pirekun erekiwa.”
gvf	Dungure u ku bilungwa ibal para maan dire iru dungwa, “Yalini
gvf	mayan garu dire gulangwa, na te gawlin kobe bole pirin painama
gvf	Goma Yesu Galili milungure abal kobe duulin bile urere aa ki di
gvf	tongwa. Malia abalin kobe binanbile taw tayan mile kanungwa.
gvf	Tomia ena gariba ibal kole kole para u na gawlimanan kobe muru
gvf	nama dire i pi konagi erana po. Abe te yalini Wan te yalini
gvf	Kegemama Iban, yalin kobe kaan gale nil bile to.
gvf	Ena Yesu guun kan gin taran Galili gariba gul, te gariba binan
gvf	kole kole para, ware biingwa.
gvf	Ena pi baan ta ongure, Alpias wan Ilibai kobile moni takis ingwa
gvf	ogu amin di milungure kanere, “Na munan kol duulin bilo,” di
gvf	tongure, yalini alere mun kol duulin bile ongwa.
gvf	ta Sebedi wan Yemis, ta Yemis kebinbi Yon, kebin abin sutan i,
gvf	kaan ta Boanesi (Golin ka, kamin guru dungwa yal milungwa)
gvf	‘Ibal mena milungwa ka di bile dungwa imore pire kanimba wai
gvf	wen ta kanekinamua, te kiraan pirimba pire bawa dikinamua. Wai
gvf	wen kane pire bawa dinangwa, ena nomanin si kiruul sinangure, te
gvf	kal digan ere taalime erungwa pirin paangwa, i gule ere
gvf	Ena nil benge koli iray, Gerasene ibal ki pai milungwa gul u
gvf	Dimba Yesu ibal ta gal aa tongwa ibal i, kanala dire waa duu
gvf	Yon iru di yalini tongwa, “I kebininbi ebinbi i inin inga
gvf	paikimua.” Iru dungure Kerodias nigi de pirungwa; Kerodi Yon
gvf	Gawlima kobe bili awlan bale nil mina waa kire dire omba, gwi u
gvf	sipe guman sungwa sungwa yal kobe buul yaangwa, Yesu kanungwa.
gvf	Mine main kamin taangure Yesu nil bolimina ware ongwa.
gvf	Ibal nomanin suna kal main iru paire u maribe omua. Nomanin
gvf	digan si pire, gi kunibe irere, kalkan kunibe nere, ibal si
gvf	Ena komina yuungwa gawlima kobe nomanin si pirekungure, komina
gvf	birete taran tawle sipe ala imo dungwa.
gvf	Dire yal sutakobe kuril wen pirere kalgane ingwa, Pita giran
gvf	olibe alibe erungure go go dungwa.
gvf	Yesu iru dire gamege ta gawlima kobe milungwa awli suna pire
gvf	kaalere, iru di yal kobe tongwa,
gvf	Yesu gaan kaalere, te gibilin aa taw sire, kaman tongwa.
gvf	Ena Yesu te gawlima kobe Yeriko ai u bawa dungwa. Yalin kobi
gvf	Yeriko ai pisere ongure, ibal binanwenbile bole para ongwa.
gvf	Timias wan Batimias yalini omilin gi dungwa yal mile, komina
gvf	kaan di milere kombil binan amin di milungwa.
gvf	Kal erungwi i pire iru di teya. I yal kobe, ‘Kal ta na to,’
gvf	dire ana dire, ‘Kaya iwa,’ dire pi tegi yenanga ena inanwa.
gvf	“Nil si tongwa yalo, Mose ka minin ganin iru bile na ibal kobe
gvf	na tongwa, ‘Yal ta abinbi temine mile gulangwa, kebin abin
gvf	ebinbi inamua. Abinbi gawlin milama dire kebinbi abalini
gvf	“Ka dinga genawna u maribe name? Erala di erangwa kaun, takal
gvf	goma u maribe nangwa kanabine? I di na to.”
gvf	Ka dibinga mere ka baan dirala piro. Yal ta taw tayan kol ware
gvf	omua. Yalini ogin pisere nala di pirere nil konagi yal kobe,
gvf	‘Kenin ere milo,’ di tere, te konagi obin si inin inin tere,
gvf	te ‘Kanekun ere milo,’ di ogu kenin erungwa yal ta tomua.
gvf	Ena Yesu iru di gawlima kobe tongwa, “I yal kobe para nigi de
gvf	pire na tere u sutaw nanwa. God mile, ‘Na bolima siipe siipe
gvf	kenin erungwa yal sirabingire, bolima siipe siipe u sutaw
gvf	namua,’ dungure ka main minin ganin iru bilungwa mere u maribe
gvf	Ka kol kanungwa ibal taw kakiibi dire iru dungwa,
gvf	Ena simil nen Yesu awli ire, singaba bil ogu kaan Piretorium
gvf	suna pirere, simil nen taw imo milungwa, “Ere wo,” dire gala
gvf	Madala ai abal Maria, te Yose man Maria bole Yesu yongwa ai
gvf	Milungwa kaun iray ka main kenin erungwa yal kobe main erungwa
gvf	mere, yal ta kaan u maribe nangwa pirabina dire sandu sungure,
gvf	Sekaraya kaan u maribe ongwa. Ongure ena yalini God ka main ogu
gvf	bil ala pire, enderin enigi minanin wai wen sungwa gale paalala
gvf	Ena kaun iray Maria gin taran pi kamin kuul dungwa gul pire, ere
gvf	Yudia ibal ogu ai ta ongwa.
gvf	“Na Isirel ibal kobe Abe, God Singaba deminin si yalini
gvf	terabinwa. Yalini na ibal kobe aa ki di na tere tobe tongure,
gvf	Dire mugu di pire waa duure kane kole kole erere, Maria te
gvf	Yosepe kanere, te gaan i bolimakau komina nongwa bol mina pai
gvf	Are kaun sutakobe waa duungure pare, yalini Yuda ka main ogu bil
gvf	amin di mile nil si tongwa yal kobe ka dungwa pirere sirin bile
gvf	tongwa, nen man urere kanungwa.
gvf	Ena Yesu ka main konagi kawn kule erungwa, yalini bolima ogu yal
gvf	ta aan kawn muru na anan kole kole milungwa. Milungure ibal kobe
gvf	Yosepe wan kawo milama di pirungwa. Yosepe nen, Kelai milungwa.
gvf	Biingure ena Yesu Yuda ka main ogu ala ka main kere di tomia,
gvf	ena ibal para deminin si tongwa.
gvf	Ena kaun ta Yesu nil benge ta kaan Genesarete binan koli ale
gvf	milungure, ibal kobe God ka dungwa milin pirala dire a daa dire
gvf	Dungure Yesu maan dire iru dungwa, “Ibal imore milungwa dokita
gvf	milungwa gul ta pekenamba, nibil erungwa omua.
gvf	Na U Ibal Obinga Yal, i ibal kobe nomanin pire na tenanga, ena
gvf	ibal den ki ye i tere, te nigi nagi de i tere, te ka su gale i
gvf	tere, te i kaanin di ime ere ibal iru ere i tenangwa, i miriin
gvf	Yesu kalkan erungwa mere kenin erungwa yal i pirere, Yuda ka
gvf	main singaba kobe taw nusi ere iru di tongwa, “Na nil konagi
gvf	yal aa te wai ere tenamia, ‘Yesu wo,’ di to.”
gvf	Komina aibe tobe erungwa ai, gamege taminin sutan mile taminin
gvf	ta iru gala di taminin ta tongwa, ‘Na abal kule nobinga te ime
gvf	erebinga kaun iray, tawa sibinba, i ibal kobe egin erekinwa. Te
gvf	ibal gulungwa kaun weray si paabinba, i ibal kobe kay ta mi na
gvf	tekinwa.’ Gamege sigil iru tere nomanin paikungwa ka dungwa
gvf	mere, ibal malia maalungwa nomanin su su sire ka di na Yon bole
gvf	Milin taw yaa kombil sungwa mere, ibal iru milemua. Ka dungwa
gvf	pirimba, Satan urere, ka main pire gi dikire u wai pekenama
gvf	dire, ka main milin nomanin suna sigilungwa i omua.
gvf	“Na abilan taran ta milere bolima ogu anan kole kole muru
gvf	kawnan milin sutan tawle milimba, malia gulangwa paamia na
gvf	Milungure Yesu birete anan kole muru te nil kabe sutan aa tere,
gvf	kamin gul mine ibe kane yebe ere, God maki ye tere bege dire,
gvf	gawlima kobe ibal para obin si tenama dire tongwa.
gvf	Dimba ka dungwa i, pirekun erekungwa. Ka dungwa i gawlima kobe
gvf	main ta pirekenama dire, Yesu di maribe erekimia. Di maribe
gvf	erekungwa, ena main sirin bile tenamba, taw kuril pirungwa.
gvf	“Ayo, Korasin ibal te Besaida ibal, i ibalin kobe para gain
gvf	giil piranwa. Kal guman kwi dungwa i milinga gul ere i tobinga
gvf	mere, Taya te Saidon gariba gul ere terabinga iwe, ena yalin
gvf	kobe kaya nomanin suna si kiruul sinamua. Sungure ibal kanama
gvf	Ena kaun ta Yesu ai baan ta ana di God tongwa. Te piserungure
gvf	gawliman ta ure ka iru di tongwa, “Singabo, ana di God tenga
gvf	iwe. Yon ka nil si gawlima kobe tongwa mere, i para iru nil si
gvf	Ena ibal binanbile u ku bile Yesu yobile suna erungure, Yesu ka
gvf	ta kwi kawn kule iru dungwa, “Ibal malia maalungwa kal ki ere
gvf	taalime erungwa milemua. Kamin mina kal guman kwi dungwa ta
gvf	kanabina di pirimba, ta i maribe ere tekenamua. Tekenamba God ka
gvf	kebe yal Yona milungwa kaun, kal guman kwi dungwa erungwa mere,
gvf	Dimba, yal ta i kuril pire tenanga yal iwe, di maribe ere i
gvf	terala piro. God ibal si gulangwa, ena nusi enderin gaul ai
gvf	erangwa paamua. Paamia i yalini kuril pire to.
gvf	“Kal ta u maribe nangwa i ta pirekina, ena kin kaya dere koray
gvf	marua kiire, el kwi i nu milo.
gvf	Dire pare Yesu ka di bile dire iru dungwa, “Yal ta komina gul
gvf	suna eri akola ta kulungwa maamua. Maangure pi milin ule nerala
gvf	di pire pi kanimba, milin ta kulekemua.
gvf	Ena Sare kaun ta Yesu komina nenangwa, pi Parasi yal singaba ogu
gvf	ongwa. Pi milungure ibal kobe Yesu nai kane milungwa.
gvf	Ena gariba bilin ta, yal bil ta pi yal bil ta bole kura bilala
gvf	di pirere, ena yalini simil nen binanbile, tausen anan kole kole
gvf	muru i suna erangwa milamba, yal bil ta simil nen binanwenbile,
gvf	tausen anan kole kole muru kawnan kole kole muru i suna erangwa
gvf	iwe. Yal bil simil nen tawle i suna erungwa, goma iru nomanin si
gvf	pirangwa, ‘Yal bil ta sirabinga na ibal niminin milabin mo
gvf	“Ibal kobe iru ere milungwa kaun, wan kominin komina gul ware
gvf	milemua. Milere kwi ere malge urere, ogin maala pire tawa sire
gvf	Enderin de paangwa ai milere giil bil pirere, kane yebe erere
gvf	Ebarakam te Alasaras bole para tayan milungwa kanere
gvf	Ibal kobe mile ‘Umia kano,’ ta dikinangure te ibal taw kobe
gvf	mile, ‘Ungwa iwe,’ ta dekenamua. God kenin ere ke milungwa i
gvf	nomanin te den miriin suna ali pai dimia, ena ka iru ta
gvf	Yesu iru eremia, ena ka dirala piro. Kobile moni takis ingwa yal
gvf	ere ogin ongure, kal digan ere taalime erungwa God kire di
gvf	erimba, yal ta iwe, kal digan ere taalime erungwa kire di ere
gvf	tekungure, imore ere omua. Ibal para mile na yal singaba mile
gvf	goma yerabina di pirangwa, u main nangwa paimba, yal ta mile na
gvf	yal digan mile u main nala di pirangwa, ena singaba mile goma
gvf	Ena Yesu Yeriko ai suna pire baan ta nala di ongwa.
gvf	Ibal ta mile, ‘Tameran kan gule erine?’ di i tenangwa i ka
gvf	iru di to, ‘Yal singaba irala di pire konagi ta eramua.’”
gvf	I eremia ena komina gul kobaan iru dungwa, ‘Ena kal ta iru
gvf	erabina. Na wanan taran nusi erabina nangwa, yalin kobe yalini
gvf	aa te wai ere tenama di piriwa.’
gvf	Ena Yesu ka iru di yalin kobe tongwa, “‘God konagi erungwa
gvf	yal, Kirisito, yalini Debiti wan tawle milemua,’ dire tameran
gvf	Abal gaan paangwa te gaan amin ne milungwa iwe, eke, miriin
gvf	pirie. Ibal para gain giil bil pirangure, te God den gule ibal
gvf	Na ka dirala i piro, komina bil i kwi ta nekeralba, komina
gvf	nobinga i main paangwa mere God kenin ere ke milungwa kaun u
gvf	maribe nangwa, ena kwi ama neralwa.”
gvf	Milungure Yesu yalin kobe ulin yuure, ka iru di yalin kobe
gvf	tongwa, “Tameran ul pai miline? Satan i kiranin sire kela kule
gvf	tenangure, i manaa dirala dire i ale ana di God te milo.”
gvf	Dimba yalin kobe girin di niminin mile ka iru dungwa, “Galili
gvf	gariba gul ka nil si ibal tere, Yudia gariba gul ka nil si tere
gvf	ongwa ongwa, abili para ka nil si ibal tomia, ena ibal kobe para
gvf	muru pire den tawre dere kura bilangwa paamua.”
gvf	Ibal kobe kane milungure, Yuda ibal singaba kobe ka di sutaw ere
gvf	tere iru dungwa, “Yalini ibal kobe aa ki dungure u wai ongwa,
gvf	yalini God paale suna ere ingwa yal Kirisito milamia, ena yalini
gvf	Madala ai abal ta Maria milungure, te Yoana milungure, te Yemis
gvf	man Maria milungure, te abalin kobe te abal taw para kalkan
gvf	kanungwa i, pi nusi erungwa ongwa yal kobe, Aposel, di maribe
gvf	Dire ibalin kobe na kanama dire yalini aan kawn diru dire i
gvf	God ka di Mose tongure, Mose mile kile kaman ka tawle di na
gvf	tomba, Yesu Kirisito ure kenin wai ere na ibal kobe na tere, te
gvf	kawen kirara di na tongwa.
gvf	Dimba, Nataniel ka iru dungwa, “Nasarete ogu ai digan yal wai
gvf	ta u maribe namba.” Dungure Pilipi mile, “Kanana wo,”
gvf	Parasi ta kaan Nikodimas, Yuda yal singaba milere,
gvf	Ena yal ta kamin ai mile ungwa iwe, yalini singaba mile ibal
gvf	para yaa ime si tongwa. Ibal kule yongwa gariba ibal milemia,
gvf	ena gariba kal main dungwa mere, kane ka di milungwa. Yal ta
gvf	kamin ai mile ungwa, yalini yal singaba mile ibal para yaa ime
gvf	Di milungwa kaun i, Yesu gawlima kobe ere urere Yesu abalini
gvf	bole ka di milungwa kane buul kunungwa. Buul kunimba, “Takal
gvf	irala di pirine?” ka iru di abal terala di pirimba, ka ta di
gvf	tekungwa. Te “Tameran ka di abalini tene?” Ka iru di Yesu
gvf	terala di pirimba, gawlima kobe para ka iru ta di tekungwa.
gvf	Omilin gi dungwa ibal, te kawn ki sungwa ibal, te aan kawn kebil
gvf	sungwa ibal, te ibal iru mile nibil erungwa binanbile milere,
gvf	ogu tabil iray ala pai milungwa. [Milere angel ta nil benge iray
gvf	nil si ku tenama dire, suul mile kanungwa.
gvf	Dimba yal ta mile na guunan kanan di maribe erungure, te yalini
gvf	ka dungwa i kawen dima di kaniwa.
gvf	Yal bil ain pi milama dire ibal kobe Yesu aa gi dire, konagi
gvf	iray terala di pirungure, ena Yesu inin pirere inin kamin kuul
gvf	Ena goma ka kebe yal kobe mile, ‘God ibal para ka nil si
gvf	tenamua,’ dire ka iru bile paalemua. Ibal kobe na Abe ka
gvf	dungwa pirere, nil sire pire nomanin suna yenangwa, ena ibalin
gvf	kobi para na aa gi di piramua.
gvf	Yal ta guun kan warama di pirangwa, ena kalkan erungwa aal kule
gvf	ta erekinamua. I kalkan eringa kirara kawen paamia, ena ibal
gvf	I na waa duunanba, na ta kanekinanwa. Na pi milalga ain i nala
gvf	di piranba, i ta ukunana, ena na ta kanekinanwa.”
gvf	Ena Yesu ka kwi iru di ibal kobe tongwa, “Gariba ibal para
gvf	nomanin naabilama dire, aw di ibalin kobe te miliwa. Ibal kobe
gvf	na munan kol duulin bilangwa, ena ibalin kobi nomanin kama ta
gvf	sekenangure, nomanin naabile aw dinamua.”
gvf	Dungure ena Yesu ka iru di tongwa, “Na God bole milegire,
gvf	yalini na nusi ime erungure, malia na miliwa. Na inan nomanin
gvf	paangwa mere ta ukigi, yalini na nusi ime eremua. Iru paingwa
gvf	God i ibal kobe nenin kirara kawen milamia, ena i den miriin na
gvf	Dungure pare goma omilin gi dungwa yal, ibal kobe yalini awli pi
gvf	Parasi kobe milungwa gul ongwa.
gvf	Yal ta kana giran suna kol nangwa, yalini bolima siipe siipe
gvf	kenin erungwa yal milamua.
gvf	Dungure Yuda ibal yal singaba kobe ka di kole ere iru dungwa,
gvf	“I konagi wai eringa kobile kuba aa tere ta i sekerabinba, i
gvf	ibal tawle mile, ‘Na God mere miliwa,’ dire gain ka si God
gvf	tenga, ena kobile kuba aa tere i sirabina di erebinwa.”
gvf	Mata pi Yesu kanere ka iru di tongwa, “Singabo, i abila
gvf	milanga, na alanbi gulungwa ta gulekinamba.
gvf	Yalini ka iru dimba, ka dungwa main yalini inin nomanin si pire
gvf	ta dekungwa. Ta dekimba Yuda ibal kenin erungwa yal singaba
gvf	milungwa, ena Yuda ibal wai imo milama dire, Yesu gulangwa ka
gvf	goma di maribe ere dungwa.
gvf	Yal ta gariba gul mile pairalgal pairala di pire, kalkan aa te
gvf	nongwa nomanin tegi dire aa gi di pirangwa, ena yalini u main
gvf	namua. Te yal ta gariba gul mile painangwal painama di pirekire,
gvf	kalkan aa te nongwa gibilin mui kol yenangwa, ena yalini mile
gvf	Kalkan para muru ke milama dire, Abe yobilaan bil pai Yesu tere
gvf	God yalini nusi ime erungure, yalini kwi pi God milungwa gul
gvf	nangwa, kalkan iru paangwa Yesu pirungwa.
gvf	Na gaan kobe, kaun baan tawle i bole milalwa. I yal kobe na waa
gvf	duunanba, Yuda ibal yal singaba kobe ka di ibalin kobe tega
gvf	mere, i yal kobe di terala piro. Na pi milalga ain i nala di
gvf	piranba, maliaga ta ukunanwa.
gvf	“Na i yal kobe bole miliga, ka di i teiwa.
gvf	Ibal kobe den ki ye na tomia, ena ibalin kobe para den ki ye na
gvf	“Ka di i tega di bile diwa. Kaun ta u bawa dinangwa ka di bile
gvf	dungwa kwi ta dikiralba, na Abe milungwa mere, di gawa diralwa.
gvf	Na yasu u taran pi milebilga mere, ibalin kobe para iru milama
gvf	dire, i yobilaan bil bile na tenga mere, na yobilaan bil bile
gvf	Ena Pita gwi gule enderin pire milungwa, ena ibal kobe ka iru di
gvf	Pita tongwa, “I yalini gawlima ta milin mo milekene?” Di
gvf	tongure Pita mile, “O, o na ta milekiwa,” dungwa.
gvf	Kamin kaun i omale kaun milimba, kamin gire taanangwa ena komina
gvf	bil iray ki nenangwa kaun dinangwa. Pailete ka iru di Yuda ibal
gvf	kobe tongwa, “I ibal kobe yal bil milemia kano.”
gvf	Yesu si gulungwa ai eri kulungwa gul suna ali si gulungwa. Yene
gvf	yobilaan kobile giran ta goma ibal ta yekungwa, eri kulungwa gul
gvf	Dungure Yesu di yalini tongwa, “Na kaninga pire gi dino? Ibal
gvf	kobe na kanekire pire gi di na tenangwa, yalin kobe wai pire gun
gvf	Yesu eri pera mina gulere ale pare, nusi erungwa ongwa yal kobe,
gvf	Aposel, milungwa gul u bawa dire u kwi ongwa ibal kobe pirama
gvf	dire, kal naanin paangwa erungwa. Erere are kaun yal sui aan
gvf	kawn muru milere, are kaun ta ta binanbile u bawa direre, God
gvf	kenin ere ke milungwa mere di tongwa.
gvf	Milere ka derua poraal dungwa pirere, ibal binanbile u ku bilere
gvf	yal kobe inin ka dungwa pirere
gvf	Yesu gulere alungwa, God kal main iru ere yalini tongwa, na ibal
gvf	Kabin Sire Wai Wen Milungwa Yal, kal dime di erungwa i ibal kobe
gvf	yalini ka di kile di mena ere, iru dinga, ‘Yal ta ibal si
gvf	Dimba Pita te Yon ka maan iru dire di tongwa, “I nomanin sire
gvf	pire kuunin ero. I ka dinga wiina erabin, mo God ka dungwa wiina
gvf	Nusi erungwa ongwa yal kobe, Aposel, kal guman kwi dungwa
gvf	binanbile erere, kalkan erungure ibal buul kunungwa para
gvf	binanbile erungwa. Pire gi dungwa ibal para, kuul ale kaan
gvf	Solomon Ai u ku bile milungwa.
gvf	Aposel kobe u ku bilungwa ai pisere wai pire iru dungwa, “Yesu
gvf	pire gi dibinga giil pirebingire, goma God, ‘Para wai
gvf	paimua,’ dungure u maribe omia wai pirebinwa.”
gvf	Yosepe ‘Ere wo,’ di nen te ibalin kobe tongure, nen te ibal
gvf	binanbile, sewenti paib, para Isipi gariba omua.
gvf	I galbale kobile ta kaan Moloko, sel ogu ala yere ogu iray aa te
gvf	ire warinwa, te galbale kobile ta kaan Erepan aa gi di warinwa.
gvf	Galbale sui iray ana dire deminin si te milinwa. Iru ere milingi
gvf	Bebilon gariba gul kol ime na nusi ere tayan eralwa.’
gvf	Erimba God kenin ere ke milungwa mere, te Yesu ka pore Pilipi ka
gvf	di tongwa mere, ibal kobe pire gi dungure, yal abal para nil
gvf	“Na Damaskas pire, Yesu kol ta bala dungwa duulin bile
gvf	warungwa yal abal kobe, kanin pai tere awli Yerusalem urala
gvf	dire, i ka minin ganin bile Damaskas Yuda ka main ogu nen to.”
gvf	Ka main ibal taminin Yudia gariba milungure, Galili gariba
gvf	milungure, Sameria gariba milungure, para wai wen milungure, ere
gvf	ki ere ibalin kobi tekungwa. God Kegemama Iban ka main ibal
gvf	taminin yobilaan bile tongure, ibalin kobi Yesu Singaba kaan aa
gvf	te yebe ere u bil pire maale sulu dungwa.
gvf	Milere iru gala dungwa, “Saimon Pita ogu ala pai milemo?”
gvf	“Na ibal kobe God Kegemama Iban ibinga mere, yalin kobe para
gvf	imua. Ingwa nil bile terabinga ibal ta manaa dinangwa, ta
gvf	Yesu gawlima kobe Antioko gariba gul milere u ku bile diria ere
gvf	iru dungwa, “Na ibal kobe kulgal bona inan inan aa tobinga
gvf	mere, kalkan nusi ere Yudia, Yesu ka main aa gi di pirungwa enan
gvf	God Kegemama Iban iru nusi erungwa pirere, yal sui Selusia ai pi
gvf	bawa dire pare, sipe nil minin mina pi Saipiras gariba gul ongwa.
gvf	‘Na Wanane kemina i Nenin na miliwa.’
gvf	Pol ka dungwa yalini pirere, “U wai nalwa,” dire pire gi
gvf	dungwa, Pol pirere tena yuulin bile kanere
gvf	Na ibal kobe iru pirebinga, Yesu Singaba aa te wai ere ibal
gvf	tongwa pire God aa ki dungure yalin kobe sigare kule u wai
gvf	nangwa mere, na ibal para iru u wai nabinwa.”
gvf	Pol Sailas paale suna ere irere, Yesu Singaba aa te wai ere
gvf	yalsu tenama dire, ka main enin kobe ana di God tongure ere
gvf	Kenin erungwa yal, “Kewa galo,” dungure galungure, yalini
gvf	mugu di pi ala pire Pol te Sailas kawn mina i kwi bile milungwa.
gvf	Ena yalin kobe Pol awli u ku bilungwa ibal kaan Ariopagas
gvf	milungwa gul pirere dungwa, “I ka kwi nil si na tenga pirala
gvf	Dungure Pol ka maan di terala di erimba, Galio kaya dire iru di
gvf	Yuda ibal tongwa, “Ayo, Yuda yalo, yalini ka digan erim mo,
gvf	kal ki wen erangwa, i yal kobe ka dinga piralba,
gvf	Dire sia den miriin suna milungwa yal ole si pire naanin paire,
gvf	yalin kobi gal aa dinaa dire gain agare balungure, yalin kobi
gvf	yorawan bole si ere mena ongwa.
gvf	Yalin kobe goma Toroas ai pirere, na yal kobe unama di suul pai
gvf	Na ibal kobe konagi niminin mile ere, ura dungwa yal kobe aa ki
gvf	di terabina dire, na kaya ere i maribe ere i teiwa. Yesu Singaba
gvf	goma dungwa mere, nomanin si piro, ‘Yal ta kalkan ire nongwa
gvf	wai pire miinin maamba, yal ta kalkan tongwa wai wen pire miinin
gvf	maamua,’ dire Yesu iru dimua.”
gvf	Ena are kaun anan kole muru kole sutan wei sinangwa u maala
gvf	ongure, Pol Yuda ka main ogu bil ala milungwa, Yuda ibal Esia
gvf	gariba gul ki paangwa urere, yalini kanungwa. Kanere u ku
gvf	bilungwa ibal inin inin nomanin si ala ere ibeya ere pi Pol aa
gvf	“Dungure na kwi Yerusalem ai pire Yuda ka main ogu bil ala ana
gvf	di God te miliga kiibi kaniwa.
gvf	Di tongure Pol simil nen singaba ta, “Ere wo,” di gala dire
gvf	di tongwa, “Kumil i ka ta di simil nen kenin erungwa yal
gvf	“Gariba bilin iray i me erin binanbile ka kol piringire, na
gvf	kanere ka kol main di maribe ere wai piriwa.
gvf	Ena kamin kaun taw wei sungure, yal bil ta kaan Agiripa te abal
gvf	Benaisi bole Sisaria gariba gul ure, Pesitas ibayal ye nongwa
gvf	Yuda ibal te Yuda milekungwa ibal, yalin kobe milungwa gul i
gvf	nusi ere kenin ere kilin ere milalwa.
gvf	Gwi maare sipe sungure, sipe guman kol gwi suna namba,
gvf	paikungure pisere gwi sipe aa nu sungure, sipe imore ongwa.
gvf	Ena na yal kobe para ere gariba gul pi wai milere, Molta gariba
gvf	God kenin ere ke milungwa mere, kere di tere, te Yesu Kirisito
gvf	Singaba guun kan para nil si tongwa. Tere yobilaan bilungure,
gvf	ibal ta manaa di tekungwa. Ena para we.
gvf	te gain ka sirere, te God nigi de pire terere, te ka dagi di
gvf	milere, te kule si warere, te inin eralga kuunin painama di
gvf	pirere, te kal digan ta kal guman kwi dungwa nomanin si pire
gvf	erala di pirere, te nen man ka dungwa pire wiina ere tekire,
gvf	I Yuda ibal gain bile ere mile Mose ka main minin ganin bilungwa
gvf	ai si warinba, wiina ta ere tekinwe. Ta ere tekinga gain ta bile
gvf	erekire milungwa ibal, Mose kile kaman ka duulin bile pire wiina
gvf	eremia, ena ibalin kobi ka di mere si i tenamue.
gvf	God kal iru erungwa ta main malia u maribe ome? Yalini kalkan
gvf	erungwa paingwa u maribe ongure, te ibal kobe pire gi di Yesu
gvf	tenangwa, ena pirin gule ere tere te, “Kabin sire wai wen
gvf	milemua,” dire God kal iru erungwa para u maribe omue.
gvf	Ena malia inin ibal kobe pire gi di Yesu tobinga, ena God mile,
gvf	“I kabin sire wai wen milinwa,” di na tomue. Di na tomia,
gvf	ena Singaba Yesu Kirisito kal wai ere na tongure, God te na ibal
gvf	kobe bole pena gale u taran obinwe.
gvf	Kirisito gulere alungwa, ena eme kirara wen ta gulekinangwa
gvf	paamue. Gulungwa main i, yalini kwi ta si gulekinamia.
gvf	Kal main ta erekirala di piriiba, ere miliga, ena Mose kile
gvf	kaman ka, “Iru ta erekio,” dungwa na, “Ka iray wai
gvf	paimua,” diga i maribe eriwe.
gvf	God kalkan we ere yongwa kal imore u gariba nama dire, pirere
gvf	ere yomue. Iru ere yomba kalkan we kobe mile, “Main wai
gvf	paangwa ta u maribe namua,” dire iru pire dungwa paangwa,
gvf	11-12 Gaan ole kule mena erekungwa kaun, gaan sui kal digan ta
gvf	erekimba, God inin ibal paale suna ere irala di nomanin si
gvf	pirungwa mere, u maribe nama dire, yalini aan kere yere ka iru
gvf	di abalini tongwa, “I wanin sutan kule nenamba, wanin kominin
gvf	Iso nil konagi ere wanin emin Yakobo tenamua.” Kal iru eremia,
gvf	ena ibal konagi wai erungwa pire God ibal kobe paale suna ere ta
gvf	ikungure, yalini ibal kobe, “Na duulan bilana wo,” gala
gvf	dirala di pirungwa mere, paale suna ere imue.
gvf	Te Kirisito gulungwa gul mile, kwi awli unama dire, ibena pi
gvf	awli abila uname? Ka iru dinangwa, yal i ka main pire gi dungwa
gvf	Te kal main ta kanekinama dire omilin si pere di tenangure
gvf	milere, te taalime main main u maribe nangure aw si ware
gvf	milangwal milama di piriwa.”
gvf	Gariba ibal inin main paangwa kal erungwa mere, ta ere milekio.
gvf	I kal digan eringa kwi nomanin suna si kiruul sire u ibal wai ta
gvf	nala di piringire, “I iru ere na to,” di God to. Ka di
gvf	tenanga, ena God kalkan ere i terala dinangwa mere piranwe.
gvf	Kalkan ere i tenangwa kal wai erere, te eranga, yalini kawen gun
gvf	ye i terere, te kirara kawen dungwa paamue.
gvf	Ena goma ka iru di gawa dibinga main iwe. Malia kamin kaun u
gvf	maribe ongwa i ul pai milabinga kaun tamama. Goma pire gi di
gvf	Yesu tobinga mili obinga obinga, ena God kirara aa te pilaan pai
gvf	na tenangure, gaynan sigare kule u wai nabinga kaun u maala
gvf	omia, ena kwi wai milabinwe.
gvf	Ere terabinga main paangwa iwe. Kirisito inin gain kenin ere
gvf	imo? Inin kenin ere ta ikimia. Yalini main paangwa mere erungwa,
gvf	ka main minin ganin suna Kirisito ka iru di God tongure, iru
gvf	dire bilungwa paangwa, “Ibal kobe i gain ka si i tongwa mere,
gvf	Na i milinga gul na u bawa diralga kaun Kirisito kal wai wen ere
gvf	na tongwa mere kirara wen ere i tenama di piriwe.
gvf	I maribe erungwa main iwe. God ka kebe yal ka main minin ganin
gvf	bilungwa paamia, i maribe eremue. Gariba ulin kole kole para wen
gvf	ka main i pire gi dire pire wiina ere tenama dire, mile
gvf	painangwal painangwa kobaan, God, kaman di tere u maribe omue.
gvf	Ibal yaa sungwa milungure te, “Digan milemua,” dire te
gvf	“Ibal kaan ta paikimua,” dire gariba ibal iru dimba, God
gvf	ibalin kobi paale suna ere imue. Gariba ibal mile “Gariba kal
gvf	pirungwa maamua,” dungwa God kal i yaa ime si tenama dire, God
gvf	ibal digan paale suna ere imue.
gvf	God konagi paangwa na yasu erebilgi, i ibal kobe komina gul mere
gvf	milinga, God suna mile konagi ere kole kole ere milemue. Milere
gvf	i ibal kobe ogu mere milinga, God ogu iray ki milemue.
gvf	Ka minin ganin biliga i, i ibal kobe gay gulana dire, ta bile i
gvf	tekiwe. Na wanan abilan kule yega denan miranan tega milinga
gvf	mere, kile kaman ka dire kiranin aa terabina dire, bile i teiwe.
gvf	kalkan kunibe nongwa ibal mo, ibal kal aa te nongwa girin di
gvf	nongwa ibal mo, nil bia nere omilin maalungwa ibal mo, gain kaa
gvf	si tongwa ibal mo, ibal sire kunibe nongwa ibal mo, ibalin kobi
gvf	iru God kenin ere ke milungwa ai suna ta pekire, te kamin kabe
gvf	Ta di tega mere iwe. God ibal, “Wo,” di gala dungwa kaun
gvf	ibalin kobe kalkan konagi ere milungwa mere, para ere milo.
gvf	I kal main kaninga ibal galbale kobile ogu ala mile komina ne
gvf	milangire, kalkan erungwa paim mo, paikim mo, nomanin su su si
gvf	pirungwa yal ta ure i komina ne milanga i kanamia, ena kabe si
gvf	gale galbale kobile tongwa i, “Na neralwa,” dinamue.
gvf	Mugu dire goma nala dungwa yal, inin gain sungwa mere, na ama
gvf	iru gain kal pirungwa maangure, manaa di teiwe. Ka main kere di
gvf	maribe ere ibal tere pare, kol ta pire gawl ta sekerala dire,
gvf	Ena ibal ta mile ka iru sirin bilangwa, “Yal ta nomanin su su
gvf	si pirungwa mere, na wiina ere tere imore ta milekerabino?
gvf	Iru paamia, ena ibal ta Yesu Singaba komina birete iray mo, sin
gvf	kabe nil iray gogo nenangwa, ena Yesu Singaba miin gain te mayan
gvf	para ibalini si kunaal si tenamue.
gvf	Miin gain te yobilagi taw kal imore dima di piramba, kalkan iru
gvf	kenin wai wen erebinwe. Te miin gain te yobilagi taw ibal
gvf	kanangwa, gay gulekirabina dire, gal were tobinwe.
gvf	Ibal kobe kura bilala di eramba, wi ta gogo sinangwa, ena kura
gvf	bilala di erangwa, ibena aa tekun erame? Ta erekinamue.
gvf	Ayo, na ka tawa dirale? I ibal kobe milinga suna God guun kan u
gvf	maribe om mo, i ibal kobe tawle main i pirino? Kal main iru
gvf	Kaymin ta eme wen si kiranin bilangwa iwe, ibal kobe gulungwa
gvf	main iray si kiranin bilangure, gulungwa main i wei sinamue.
gvf	God kile kaman ka di ibal tomia, ena kal digan ere taalime
gvf	erungwa main i maribe ere ibal tomue. Tere kal digan ere taalime
gvf	erungwa pirin pai ibalin kobe tomia, ena gulungwa main gain giil
gvf	Taalime main main u maribe pi na ibal kobe tongwa, God aa ki di
gvf	na ibal kobe tomue. God aa ki di na tongwa mere, ibal kobe
gvf	taalime main main u maribe nangwa, aa ki di ibalin kobi iru ere
gvf	terabinga, kuunin painamue.
gvf	Yal ta taalime ere i tenangwa, “Ka kol ta paikimia, wei
gvf	simua,” di tere ka wai di yalini tenanga, ena na para yal i ka
gvf	wai di yalini teralwe. Na mile, “Ka kol ta paikimia, wei
gvf	simua,” dire di yal ta teralga, na Kirisito guman mina mile i
gvf	ibal kobe milinga pire ka iru di teiwe.
gvf	Na yal kobe inan mile pai erebinga main, kere di maribe ere i ta
gvf	tekere, “Yesu Kirisito mile na inan kobanan milemua,” di
gvf	tere, te Yesu wai pirama dire, na yal kobe i nil konagi yal mile
gvf	Yal ta Kirisito bole pena gale u taran pi milemia, ena God yal i
gvf	kwi kule yongure, sigare kule u wai pi milemue. Main iru paangwa
gvf	iwe. Goma nomanin paikungwa pire mile pai erungwa pisere, si kwi
gvf	yere Kirisito mile pai erungwa mere ere milemue.
gvf	Goma Masedonia pi bawa dire gaynan giil pire milebinga, wei ta
gvf	sekungwa i kawen dimue. Milebinga kura taalime main main ere na
gvf	tere ka bolebilin diria ere milungure, na nomanin suna ku ku
gvf	Taitas taran nusi erabinga, taman. Yesu guun kan ware biinama
gvf	dire, yal ta ka main kere di maribe erungure, ka main ibal
gvf	taminin ta ta para yal i kaan pire yebe erungwa, yal iray Taitas
gvf	“Kirisito yobilaan bile na tongure konagi eriwa,” dire na
gvf	konagi ere wai pire miinin maamba, gay ta gulekiwe. Na gay ta
gvf	gulekiga iwe. I ibal kobe i sigire, u sutaw nana dire, God
gvf	yobilaan bile na ta tekungwi, i Yesu ka main pire gi dinga, pi
gvf	nima nama dire, yobilaan bile na tomue.
gvf	Yal ta nil konagi ye i tomba, pire unin si milingi. Te yal ta i
gvf	kalkan kunibe nomba, pire unin si milingi. Te yal ta i komina
gvf	morin morin kaan dimba, i tere pire unin si milingi. Te yal ta i
gvf	yal digan milina di pire nigi de pire i tomba, pire unin si
gvf	milingi. Te yal ta i pawnin de dagi simba, pire unin si milingi.
gvf	I ibal kobe mile, “Pol, ‘Aa ki di na to,’ ta di na
gvf	tekimba, yalini kela kule dire bawle na tomua,” dire na miliga
gvf	Ena na enan kobe, na ka ta di i terala piro. Na Yesu guun kan
gvf	kere di i tega, ibal inin nomanin si pirungwa mere, di i tekiwe.
gvf	Ena na ibal kobe Kirisito bole u taran obingire, God kanere,
gvf	“Kabin sire wai wen milinwa,” di na tenama di pirebinwe.
gvf	Pirebinba na inan ibal kobe kal digan ere taalime erebinga u
gvf	maribe nangwa iwe, kal digan ere taalime erungwa main, Kirisito
gvf	konagi iru ere milungwa yal we dirabino? Ta dikirabinwe.
gvf	Ta paikungwa iwe, i ibal kobe pire gi di Kirisito Yesu tenga,
gvf	ena God wan abilin milinwe.
gvf	Iru milebinga Sera goma abal temine milimba, eme gawlin
gvf	binanbile milungwa mere, ka main minin ganin iru dire bilungwa
gvf	Na ibal kobe sigare kule u wai nabina dire, God Iban iru ere na
gvf	tomia, ena yalini Iban man bile na tenangwa kol warabinwe.
gvf	Na Yuda ibal goma Kirisito pi tegi yere milebinga, God iru pire
gvf	dungwa, “Yuda ibalin kobi iru pire na tenangwa, ena ibalin
gvf	kobe na yobilanan bilega kane deminin si na tenamua.”
gvf	Ena kal iru erungwa paamia, malia i gariba baan ta ibal ta
gvf	milekingi, God ibalin kobe milungwa gul suna i milere, te God
gvf	Tongwa main iwe, ka main minin ganin iru dire bilungwa paangwa,
gvf	Ka ta di terabinga, kirara kawen u maribe nangwa piro. Yal ta
gvf	abal kunibe inam mo, gi abal kane daan gule inam mo, kalkan para
gvf	den inanin girangure kal iru ere waram mo, yalini kal main iru
gvf	ta erangwa, God te Kirisito kenin ere ke milungwa suna ali ta
gvf	pekenamue. Den inanin girungure ere warungwa iwe, galbale kobile
gvf	deminin si tongwa mere, main iray iru mere ere ware, God mun kal
gvf	Kumil gi kobe, i Yesu Kirisito pire gi di tenga, ena i nenin
gvf	manin giran wiina ere to. Wiina ere tenanga, main wai painamue.
gvf	I ibal kobe na miranan ale paina, ena ka iru di i teiwe. Na
gvf	kanin pai milere, te “Yesu Kirisito guun kan kawen kirara
gvf	dimua,” dire kere di maribe eriga, ena God kal wai main iru
gvf	ere na tongure, i ibal kobe para iru ire pirere aa ki di na
gvf	Pirekire, milungwa main i pisere, nil konagi yal iban te nomanin
gvf	mere milere, u ibal pire ibal giran guman kulungwa mere, si
gvf	paale ire kule u maribe omua.
gvf	Kal iru eriga, goma main wai paima di piriiba, malia na Kirisito
gvf	pire tere kalin eriga, kalin i imore dimue.
gvf	Tobe na tenga na iru tawle irala pirekegi, God kal wai ere i te
gvf	kora kule i tenama di piriwe.
gvf	Kal iru ere i tenangwa main iwe. I ibal kobe ka main pire gi
gvf	dinga, ai si ware milanga, mama di painangwal painamue. Milere
gvf	ka main pire pol sire, “God kal wai ere na tenamua,” dire pi
gvf	tegi yenga main, i aa gi di pire waranwe. Ka main dungwa i,
gvf	gariba gul para muru pai waa dungure, na Pol ka main iray konagi
gvf	erama dire, God konagi iru na tomue.
gvf	God mile Kirisito aa tongure alungwa mere i ibal kobe para iru
gvf	mere ale kwi milinwe. Kwi milinga iwe, kamin ai kal imo di
gvf	painangwal painangwa kal iru tawle nomanin tegi do. Te kamin
gvf	mina iwe, Kirisito God aan wen kol amin di mile kalkan para muru
gvf	kobaan mile kenin ere ke mile milemue.
gvf	Na miliga main i, i ibal kobe pirana dire, Tikikas ure di gawa
gvf	di i tenamue. Yalini iwe. Na ibal kobe ka main enan kobe taran
gvf	milere, te Yesu Singaba ka main konagi aa ki di na tere na bole
gvf	yere ka main nil konagi kirara kawen ere milemue.
gvf	Abal ta gaan mone di kenin wai ere tongwa mere, na yal kobe i
gvf	milinga gul milere kal iru mere ere i te milebinwe.
gvf	I yal kobe gaynin kal piringa maangwa inin inin manaa di inana
gvf	dire, main iru pire pol sire, te miin gain kenin erere, te
gvf	nomanin suna naabilama dire, kal iru ero.
gvf	Pirere te, “Yal iray kamin kaun ta i u maribe namua,” dungwa
gvf	kaun yalini ginan ta u maribe nama dire, malia kal ta yalini kan
gvf	kulungwa mere, kule paalungwa, i para pirinwe.
gvf	Kirisito Yesu nusi erungwa ongwa yal, Aposel, na milama dire, na
gvf	ibal kobe aa ki di na tongwa yal, God te pi tegi ye tobinga yal,
gvf	Kirisito Yesu, yobilaan bil pai na tomue. Na tongure na Pol mile
gvf	God ka main kawen dungwa nil si pirangwa kaun, pire unin si mile
gvf	Ka diga i, kirara kawen dungwa ibal para pirere, “Ka dungwa i
gvf	Ena i nil wo tawle nenga, i kwi iru ta nekio. Iru ta nekinanba,
gvf	i denin guru dire kal erungwa, nil wain iru kuunin tawle no.
gvf	Na goma i bole mile pisere uga, i simil kay miinga nomanin si
gvf	piriga, i kanala di piriga paamue. I kanalga na inan wai pire
gvf	Ka main konagi eringa God kane, “Paimua,” dire ka iru di i
gvf	tenama dire, konagi nega di ero. Ibal ta konagi erungwa, gay ta
gvf	gulekire erungwa mere, i iru ere milo. Te God ka main nil si
gvf	ibal tenga, milin u maribe nama dire, i ka main iru nil si to.
gvf	Ka main kere di maribe ere ibal to. Te, “Kamin kaun i dinanga
gvf	paamua,” dinangwa di to. Te, “Kamin kaun i dinanga ta
gvf	paikimua,” dinamba di to. Te kan to. Te kawre di to. Te
gvf	yobilaan bile milama dire, i kaman to. I ka iru dire nil si ibal
gvf	tenanga, ena ibalin kobi main gin taran ta pirekenama di
gvf	piranba, nigi de ta pire tekire ka nil si te tere milo.
gvf	Te yalini God gawliman kobe kenin ere milungwa, ena ka main yal
gvf	singaba kobe kal digan ta erekungure, ibal ka kol ta ere
gvf	tekenangure milamue. Yalini kule ta si warekire milere, te gin
gvf	taran den ki ta yekire milere, te nil bia nere omilin ta
gvf	maalekungure milere, te yalini kura malge ta bilekungwa ibal
gvf	milere, te kalkan kane den inanin ta girekungure milamue.
gvf	Kal wai ere na tongwa pire, kal digan ere taalime erebinga pirin
gvf	paangwa i, gule ere na tongure, kabin sire wai wen milama dire,
gvf	te na ibal kobe mile pairabingal pairabinga pi tegi yobinga, na
gvf	iru wen milama dire, nusi ime ere na tomue.
gvf	Malia na ka minin ganin bile i tega kaun na ka sirin bile i
gvf	tega, pire wiina erana di piriwe. Erere, te maa kora kule wiina
gvf	Main iru paimia, ena God ibal aa te pilaan pai tongure sigare
gvf	kule u wai ongwa, ka main iray nomanin suna pirala di
gvf	pirekerabinga, ena God maan na sekenamo? Maan na ibal kobe na
gvf	sinangwi. God ibal aa te pilaan pai tongure sigare kule u wai
gvf	ongwa, ka iray Yesu Singaba kawn kule di ibal tongure, ibal kobe
gvf	pirere kirara kawen dima di piremue.
gvf	Na ka main enan kobe, i ibal kobe milinga suna, ibal ta nomanin
gvf	gule daalin sire ka main pire gi dikire, mun kal waa God
gvf	tenangwa mere, ibal ta iru ta milekenama dire, i kanekun ere
gvf	Te taalime main main u maribe pi yalini tongure, inin kal digan
gvf	eremia, ena ibal kobe kal digan ere taalime erungwa God kire di
gvf	erama dire, kabe si gale God tongwa iru tawle tamama. Yalini
gvf	inin kal digan ere taalime erungwa God kire di erama dire, kabe
gvf	Ibal kobe iru erungwa mere, God para maabin mina aa taw sire aan
gvf	kere yere, “Iru eralwa,” dimue. God kalkan ere tenangure
gvf	inangwa ibal kobe God aan kere yere di tongwa mere, “Kirara
gvf	iru u maribe namua,” dire di ibalin kobi iru pirama dire,
gvf	maabin mina aa taw sire aan kere yere, “Iru eralwa,” dimue.
gvf	Yuda ka main kenin erungwa yal singaba kobe yalin kobe inin kal
gvf	digan ere taalime erungwa pire, are kaun kaun kabe si gale God
gvf	tere pare, ibal kobe kal digan ere taalime erungwa pire are kaun
gvf	kaun kabe si gale God tomue. Yalin kobi iru ere milungwa mere,
gvf	Yesu iru ta erekimue. Yalini ginin taran tawle kabe si gale God
gvf	tongwa ibal na si gulama dire, yalini, “Para owa,” dungure
gvf	erungwa kaun i yalini inin tomue.
gvf	Main iru paangwa mere, kawen eremia, ena Kirisito mayan garu
gvf	dungwa, kirara wi yebe namue. God Iban yobilaan pai Kirisito
gvf	tongwa, yalini inin miin te mayan God tomue. Tongwa kuunin wen
gvf	paimue. God mile paangwal paangwa, na ibal kobe nil konagi ere
gvf	yalini terabina dire, Kirisito mayan garu di na ibal kobe
gvf	tongwa, ena na kalkan paikungwa piserabingire, pirin gule ere na
gvf	ibal kobe na tere nomanin naabile na ibal kobe tenamue.
gvf	Te ka main paangwa i, kirara kawen dima di pirabina dire, God
gvf	Kegemama Iban ka iru di gawa di na tongwa piro. Yalini goma ka
gvf	iru dungure bilungwa paangwa,
gvf	Ken kalkan God tomba, Ebel pire gi di God tomia, ena yalini kabe
gvf	si gale God tongwa maa kora kulemue. Ebel pire gi di God tomia,
gvf	ena yalini kabe si galungwa God kanere, “Kabin sire yal wai
gvf	milinwa,” dire gun ye yalini tomue. Ebel kaya gulimba, pire gi
gvf	dungwa mere, malia ibal kobe kanere ka dungwa te kal erungwa
gvf	main i ainere ere milemue.
gvf	te enderin kiibil de u bil ongwa si gaarere, te ibal di kuba
gvf	pera si gulala di sungwa ta bilekungure milere, te den miriin
gvf	suna ura di milimba, si kwi yere niminin milere, te kura
gvf	bilungwa kaun naanin wen paangwa yal milemia, baan ta ibal kobe
gvf	bole kura bile sire i sutaw eremue.
gvf	Isirel ibal kobe goma iru ale milimba, i ibal kobe kamin kuul
gvf	kaan Sayon ure ale milinwe. Kamin kuul iwe. Mile painangwal
gvf	painangwa yal, God ki pai milungwa ain, ain iray kamin mina
gvf	Yerusalem ta dungure, angel kobe tausen binanwenbile milere, gun
gvf	yere wai wen pire milemue.
gvf	Ena ka main enan kobe, yobilaan bile i terala dire, na ka baan
gvf	tawle bile i tega, i ere gule piro.
gvf	Ka main wai paire si kunal ta sikire, ka main dorimil paangwa
gvf	main iwe. Gaan mua te abal weray taalime paangwa kenin ere
gvf	milere, te gariba ibal kal ki erungwa mere, na para iru ta
gvf	erekirala di pire, iru ere ware milangwa, ena Abe God kanere ka
gvf	main i wai paima di piramue.
gvf	Main iru paangwa mere, na ibal kobe girabilan kiruul sungwa
gvf	paamue. Girabilin ka dungure, “Kalkan ta ta wi yebe omua,”
gvf	Painamba i ibal kobe kule si ware inin kaanin gale yebe eringa,
gvf	i main ki erungwa erinwe.
gvf	I Kirisito ta kanekinba, denin miriin yalini tenwe. Te malia
gvf	para i yalini ta kanekinba, i pire gi di yalini tenwe. Kal iru
gvf	ere te milinga, ena i wai wen pire miriin paire Kirisito naabile
gvf	aw dungwa bole milinga mere, pire miriin pai milinwe.
gvf	“Yal iray biriin dungwa mere milemia, ibal taw pi wabe
gvf	sinangure, kol gaul sinamua.”
gvf	Kal ki erungwa main i mun kal waa tere kal main wai paangwa
gvf	mere, duulin bile ere milema. Ibal kobe den miriin suna yaa ime
gvf	sire guman u taran pi milabina dire, konagi nega di ere milima.
gvf	“Kabin si mile kal wai erungwa ibal sigare kule u wai nama
gvf	dire, God konagi niminin mile tongure ibalin kobi gain giil
gvf	pirungwa paimia, ena ibal kobe God mun kal waa tere kal digan
gvf	ere taalime erungwa, takal ere i maribe ere ibalin kobi tename?
gvf	Ibalin kobi u wai ta pekenamua.”
gvf	Ka iru diga main iwe, kamin kaun tawliga mile na ibanan u mena
gvf	nama di pire kaniga, na ibal kobe Singaba Yesu Kirisito iru di
gvf	gawa di na tongwa mere u maribe namue.
gvf	Yalin kobi mile pai erungwa main ka sutan i dungwa na di bile
gvf	dirala piro. “Awi ta mebil sungwa, kwi pire sungwa mebil i
gvf	nomua. Te ibal ta bolima bigin si tomba, bolima i kwi pire unin
gvf	inangwa ain kwi inamua.” Iru dungwa main i yalin kobi ere
gvf	Kirisito kal wai ere na tongwa pire na ibal kobe kal digan ere
gvf	taalime erebinga, God pirin i gule ere na tomue. Tomba na ibal
gvf	kobe tawle tamama, gariba gul ibal para pirin gule ere terala
gvf	Ena ibal ta kal digan ere taalime erangwa, ena God kile kaman ka
gvf	se erere pirin painamue. Ibal kal digan ere taalime erungwa
gvf	mere, God kile kaman ka se erungwa paamue.
gvf	Den miriin ibal tongwa main iru dungwa paangwa, i piro. Na ibal
gvf	kobe denan miranan God tobinga i tamama, yalini den miriin na
gvf	ibal kobe na tere, te na ibal kobe kal digan ere taalime
gvf	erebinga, kire di ere na terala dire, yalini Wan nusi ime ere na
gvf	God ibal kule yongwa, ena ibalin kobi kal digan ere taalime ta
gvf	ere milekenangwa kanebinwe. God Wan ibalin kobi kenin ere
gvf	milungure, kal ki erungwa kobaan gain giil pire ibalin kobi ta
gvf	Na maliaga i milinga gul ure, i ibal kobe kane ka kwi di i
gvf	Eme kalkan u maribe nangwa malia ka di tega i, ibal kerangwa, te
gvf	ibal pire wiina erangwa, ibalin kobi miriin painamue. Miriin
gvf	painangwa main iwe, u maribe nangwa kaun u maala omue.
gvf	Taalime obin dongwa aw si waringa kanere, te i kalkan aa te
gvf	nekinga para kaniiba, God kal wai ere i tongure i kalkan
gvf	binanbile aa te nongwa ibal mere milinwa. Ibal taw, ‘Na Yuda
gvf	ibal miliwa,’ dimba, kakiibi dire iru ta milekire, gain ka si
gvf	i tongwa kaniwa. Ibalin kobi Satan ka main ibal taminin milemua.
gvf	Gariba kal pirungwa maangure manaa di tere ka main pire gi di
gvf	milangwa, ena gal pege wai kan diga i sigi di teralwa. Ibal na
gvf	bole mile painangwal painangwa, ibalin kobi kaan buku mina
gvf	biliga ta se erekiralwa. Na Abe te yalini angel kobe guman mina,
gvf	‘Ibalin kobi na gawlimanan milemua,’ dire di gawa di teralwa.
gvf	Kalkan sui sui milungwa kobi geril dire deminin si tere, kaan
gvf	gale yebe ere maki ye tere, bol iray amin di milungwa yal mile
gvf	painangwal painangwa kal iru ere yalini tomue.
gvf	Dungure yalini galsuna pege araway inin inin obin si tomue.
gvf	Tere, “I baan tawle imore mile suul milo. I gulinga mere i ka
gvf	main enin gawliman taw para iru gulangure, para kuunin
gvf	biinangwa, ena maan sirabinwa,” dire ka iru di ibalin kobi
gvf	Ena angel anan kole muru kole sutan bu mugu inin inin ire bu
gvf	Yalini iru mile awi pus ele paangwa, kaan layon, kole dungwa
gvf	mere gala iru dimue. Dungure pare kamin guru dungwa, anan kole
gvf	muru kole sutan gala bil dire ka maan di tomue.
gvf	Abal iray digan sire gaan kule nerala di erere, gain giil pire
gvf	Bale ere yongwa kobile i ka dinama dire, te ibal ana dire
gvf	deminin si kobile iray tekungwa ibal si gulama dire, kabe biin
gvf	ta goma milungwa giran miin pu dungure, kobile bale ere yongwa
gvf	i, si kwi yere milemue. Iru erama dire, “Para owa,” di tomue.
gvf	Yawlungure angel anan kole muru kole sutan inin inin kalkan ki
gvf	ere ibal terala di ere mile umue. Angel kobi gal pege wen sigi
gvf	dire, te kobile gol kin mere ere suna werain bile i diinin mina
gvf	Ena na abalini kaniga, na pire buul kuniwe.
gvf	Kaun tawle gin taran ibalin kobe kulgal bona te kobile moni aa
gvf	te nongwa, kirara wei simua.”
gvf	Yal ta bolima ausi aw sungwa, di kuba pera yalini giran ali ere
gvf	mena u dimia, ena kabe biin te yalini ka kebe yal, yalsui simil
gvf	nen kobe si gulemue. Si gulungure kauba ure ibalin kobe miin ne
gvf	Ena angel ta ka di na tongwa iwe, ogu ai iray kana giran te gul
gvf	bobe bilkaw di bi kanama dire, bili ta aa tomue. Bili iray
gvf	God Iban te ka main ibal taminin Yesu Kirisito pire gi di tongwa
gvf	ibal para, “Pire gi di Yesu tenana wo,” dimue. Te ibal para
gvf	ka dungwa i pirangwa, ibalin kobi para, “Pire gi di Yesu
gvf	tenana wo,” dimue. Nil ta ibal nil iray nenangwa, mile
gvf	painangwal painamue. Ibal ta nil iray gule te nil iray nerala
gvf	dinangwa, ena yalini nil iray imore nenana wo. Nenangwa sigare
