cni	Meeca nosanquenajeitempiro ivajiropee icharinepeeni
cni	Jesoquirishito. Tempa irio ishanincani Iravirini aisati
cni	Iquemantacariri yora pincatsari Eroreshi, iquenqueshireanaca,
cni	aisati iquempejeitaca maaroni jerosaresati.
cni	Ari aisati itsaroacaapaacari Jose yora pincatsaritajantsiri,
cni	aisati ineamainetaqueri Tasorentsi, icantiri:
cni	Impoiji Ishire Tasorentsi aanaqueri Jesoshi anta ocaraiteapai.
cni	Aitaque ocoaqueri irineantaveteari camaari. Icoavetaca camaari
cni	irantacayerime Jesoshi caari cameetsatatsi.
cni	Iquenaquenayetanaque Jesoshi anta Carireaqui. Maaroni
cni	nampitsiqui iquenquetsatacaajeitaqueri atiri anta pancotsiqui
cni	yapatotapinijeitantari. Icantiri atiri jaoca icanta Tasorentsi
cni	ipincatsariventajeitaquee. Yoavisaacojeitaqueri oshequi
cni	mantsiaripee: onashiyetaca aayetiriri imantsiare.
cni	Ariorica intime quishempineri aanaquempineri anta joeshiqui. Ari
cni	pishintsite pincantajeri: “Eiro piquisajanatsi, tsame
cni	aacameetsatavacaajea aisati”. Ariorica irareetacaapaaquempi
cni	joeshiqui, incanteri variria: “Paanaqueri yoca”, impoiji
cni	iroiminqueaquempi anta caravosoqui.
cni	Ariorica pimpashiteari ashinoncaincari coiteimojeitacariri, eiro
cni	picamantajeitiritsi itsipapee. Irootaque yamenirojeitari yora
cni	shiacantavetachari iquemisanti. Ariorica ipiri ashinoncaincari
cni	paitarica, icamantajeitaqueri quemisantajeitatsiri, aisati
cni	savicajeitatsiri anta nampitsiqui. Icoanirojeitaque iriori
cni	irineacameetsajeiteri ishaninca. Ariorica irineacameetsaveteari
cni	ishaninca, iro cantaincha moncarataca: eiro ineacameetsatiritsi
cni	iriori Tasorentsi, tecatsi impinateri.
cni	—Novincatsarite, pincoaquerica poavisacotajena, niotaque
cni	Ari iquemajeitaqueri oametantirori Sanquenarentsi,
cni	Ari yoijatanaqueri Jesoshi, nocarajeitanaqueri narori, maaroni
cni	—Oshequi yashinoncaajeitaca, tecatsi intacotearine.
cni	Iquempejeivetacari ovisha yora caari ishenteeti.
cni	24-25 Ariorica irimoncaraveteari iroamere oametiriri iriote, iro
cni	cantaincha eiro yanaacotiritsi. Aisati ariorica
cni	irimoncaraveteari nampirentsi yora nampitariri ipincatsariti,
cni	iro cantaincha eiro yanaacotiritsi. Ari meeca oshequi
cni	iquisajeitaquena ashaninca, ijitashijeitaquena naro
cni	ivincatsarite camaari. Piquemisantajeitaquena, tempa irootaque
cni	inquisajeitantempiri avirori,
cni	Tempa piojeitaqueri iriotaque quenquetsatirori irineane
cni	Tasorentsi. Queariotaque, iro cantaincha yanaacotasanotiri
cni	itsipapee quenquetsatacotiriri Tasorentsi.
cni	—Pamenerite poamerepee. Meeca saavaro, te oncameetsateji meeca
cni	—¿Iriompa yoca Quirishito aamaajeitacari?
cni	Ari iquenquetsatacaajeitaquena Jesoshi, aisati yora
cni	apatojeitachari anta pancotsiqui. Irosati opocantapaacari
cni	iriniro Jesoshi, jeri irirentipee, ocatiapaaca saiteriqui,
cni	—Meeca noamejeitempiro oca noshiacantajeitaqueneriri
cni	Nojocacantajeiteri anta paamariqui: oshequi
cni	irashinoncaajeitaquea anta, oshequi inquematsicatearo.
cni	—Noamerepee, pintejeitanajea pitotsiqui, pijivajeitanajena
cni	Tempa icanti irinti: “Pimpincatsateri piri aisati piniro”.
cni	Aisati icanti: “Incameta yora cantimatiriri iriri aisati
cni	—Novincatsarite, pincavintsayena.
cni	Impoiji ipocashitaqueri variseopee aisati saroseopee:
cni	icoajeivetaca irantacayerime Jesoshi caari cameetsatatsi
cni	ontimanteameri inquisantearimeri. Icantavetapaacari:
cni	—Avirotaque Quirishito naamaajeitari. Aviro Itomi Tasorentsi,
cni	Impoiji yoirincajeitanaja, icantajeitiri:
cni	—Shimo, ¿paita piquenqueshiretiri? Yora pincatsaripee,
cni	¿janica icoacotapinitiri iirequite? ¿Icoacotirimpa
cni	ishanincasanori? Terica, ¿irintimpa icoacotiri itsipapee atiri?
cni	Nampiitajempiro: irosatirica pincantajeiteriri avirori Apa
cni	jenoquiniri; ariorica pincarajeite apite, ari
cni	inquemisantasanojeitempi.
cni	Nocantimpi narori, ariorica pojocajero pijina impoiji paaje
cni	pashini, aitaque paimentaquearo pijinasanori. Apatiroti ariorica
cni	ojivate aimentempi, ocameetsaveta pojocajero.
cni	—Queario oca noncamantempiri: opomerentsitimotari
cni	ashitaarantachari irijate anta inquitequi.
cni	—Meeca ajajeite Jerosarequi. Ari noponeanaca narori
cni	inquitequi, natiritapaaque. Irotaintsi irayena
cni	jivatacaajeitiriri saserotepee aisati yora oametantirori
cni	Sanquenarentsi, incantena: “Te pincameetsateji”.
cni	Ari oquitaitetamanaji nopiajeitanaja Jerosarequi. Nianqui
cni	Ipocapaaque Joa icamantavetimpi jaoca pincantajeameri
cni	pincameetsatantajeameri, iro cantaincha te
cni	pinquemisantavaqueriji. Irinti iquemisantajeitaqueri yora
cni	apatotiniriri oromasati iirequite, aisati oquemisantaqueri
cni	antapiniyetiriri shirampari caari ai. Pineajeivetacari
cni	iquemisantajeiti icameetsatantajari, iro cantaincha te
cni	pinquenqueshirejeiteaji avirorijei; te pinquemisantavaqueriji
cni	Joa. Irijajeite irinti inquitequi: aviroriquea avinti, eiro
cni	Ari icantiri inampire: “Poisoteri iracoqui aisati iitiqui.
cni	Pojoqueri anta otsitenitaquenta, anta itiminta iraajeitachari
cni	aisati cavintsaajeitachari”.
cni	—Tempa cameetsa yoametanti Jesoshi.
cni	—Oshequi pamatavitantajeiti, coajica irootaque oshequi
cni	pashinoncaajeitanteari. Eiro pijatitsi anta ipincatsaritinta
cni	Tasorentsi, aisati te pincoacayeriji itsipapee irijate iriori.
cni	—Pincamantajeitena: ¿jaoca oncarate intireetantajearori
cni	pancotsipee? ¿Paita iotacayenane jaoca oncarate
cni	pimpocantajeari? ¿Jaoca oncarate omoncaratantajeari maaroni
cni	Ari nianquiite oquematii icanteetaquero: “Coraquetapaaque
cni	pijimetsori, pijate pamenajeitavaqueri”.
cni	Aavetaquenani notashe, pipajeitaquenaro noari. Aavetaquenani
cni	nomire, pipajeitaquenaro niraqueri. Te piojeivetenaji, iro
cni	cantaincha pineshinoncajeitaquena anta pivancopeequi.
cni	Eiro meeca nirajirotsi aisati ovaja. Ariorica nirajero aisati,
cni	noncarajeitempi irajeitero anta ipincatsaritinta Tasorentsi.
cni	Icamantanirotitacari Jorashi incaranqui:
cni	—Pinquemaniroteriqueti: ijitasorentsitacateemi. ¿Paitampa
cni	acoantacari intime pashini camantacoterineri?
cni	—Te oncameetsateji aca anquempoyeajeri yoca quirequica. Tempa
cni	iriotaque apinataqueriri iroacantanteariri.
cni	Ari ipajacojeitaqueri soraropee coroshiqui, impoiji
cni	ineatsajeitaca iriojeitanteari janica aajeroneri iitsaare.
cni	—Camaque Jesoshi. Nocoaque pishinetenari naanajeri
cni	noiminquiajeri omoroqui: onta yovetsiqueetiniriri camatsiri.
cni	Pincantashijeiteari atiripee: “Nomaajeitaque nianquiiteni.
cni	Ipocaque iroamereni Jesoshi, yaanajiri”.
cni	—Irotaintsi impincatsariventajeitajee Tasorentsi.
cni	Pinquenqueshireempa, eiro piquempetajatsi peerani: te
cni	pincameetsaveiteani. Pinquemisantajeite pavisacotantajeari.
cni	Ineantapaajariri, icantapaaqueri:
cni	Ipianaja Jesoshi aisati otsapijaqui incajare.
cni	Yapatotashijeitapaajari aisati atiri, yoametavajiri.
cni	Iro cantaincha imajerenirojeitanaque.
cni	Aisati oquempetaca ariorica inquisavacaajeitea savicatsiri
cni	pancotsiqui, ¿arimpa inquisoavacaajeitajea?
cni	—¿Tempa pinquemavaquero oca noshiacantimpiri? Ariorica
cni	noshiacantempiro aisati, ¿jaoca pincanteari piotantearori?
cni	Irosati inaque iriori pitotsiqui, isavicaque. Itejeitanaja
cni	iroamere, yoimonteajiri. Aisati imonteacotanaja yora
cni	apatotimentariri otsipapee pitotsi.
cni	Itsaroajeitanaque shentajeivetariri, ishiajeitanaca,
cni	icamantapairi savicajeitatsiri nampitsiqui, aisati oantsipeequi.
cni	Otsoteanaca neantsi. Ipocajeitanaque atiri irameneri jaocarica
cni	Ari itiancaqueri oantatsiri, icantavaqueri:
cni	Icarajeiti oacarori 5,000 shirampari.
cni	Icantini Moishishini: “Pimpincatsateri piri, aisati piniro”.
cni	Aisati icanti: “Aitaque iroasanqueteri Tasorentsi yora
cni	cantimatiriri iriri aisati iriniro”.
cni	Impoiji yovaanaja aisati Jesoshi, iquenanaji Tiroqui, Shiroqui
cni	aisati Tecaporishiqui. Ari yareetapaaja incajarequi
cni	Itsipajeitanajari iroamere, itejeitanaja pitotsiqui.
cni	Ijajeitanaji anta Tarimanotaqui.
cni	—Oametanari, tempa ocameetsatasanoti pamaquena aca,
cni	noneantaquempiri. Meeca nocoaque novetsicajeitempi mava
cni	pancotsijaniqui: aparoni pashi, aparoni irashi Moishishi, iro
cni	otsipa irashi Iriashi iriori.
cni	Antearojenca icanti iriri jananequi:
cni	Jero oca noshiacantempiri meeca piotanteari te oncameetsateji
cni	catsini pantero caari cameetsatatsi. Ariorica antacayempiro paco
cni	caari cameetsatatsi, pimpeshero. Aitaque ocameetsatiri
cni	pijapontsoquitanaje inquitequi, oncanteata anta
cni	paneantasanotapaajeari. Te oncameetsateji catsini ontime apite
cni	paco: eirorica pipeshirotsi, irootaque pijatanteari
cni	Sharincaveniqui. Aitaque anta otimiri paamari caari
cni	tsivacanetatsi, aisati iriori yora quenitsi caari caamanetatsi.
cni	Te onimoteriji Jesoshi yantiri iroamere. Icantiri:
cni	32-33 Ari iquenajeitanaque avotsiqui, irotaintsi irijajeite
cni	Jerosarequi, ijivatanaque Jesoshi. Yoajeitanaqueri cavaco
cni	oijajeitiriri, aisati itsaroajeitanaque. Ari yapatotiri aisati
cni	yora 12 iroamere, icantiri:
cni	Itsaneapitsajeitacari irayetanaqueme vaararontsi anta ivancoqui
cni	Impoiji ishiacantiniri oca, icantiri:
cni	Coajica ariorica intinaajeitanaje camajeitaintsiri, ¿janicampa
cni	aajeroneri? Tempa aitaque ijinantajeiveitaroni maaroni.
cni	—Queariotaque oca noncamantempiri: capichaji otevetaca oca
cni	ashinoncaincaro, iro cantaincha ineacameetsatasanotaquero
cni	Tasorentsi. Tempa opaqueri maaroni timimovetacarori: tecatsi
cni	meeca amanantantajeari oyeari. Irintiquea yora
cni	ashitaarantincari, oshequi itejeivetaca, iro cantaincha te
cni	irineacameetsatasanoteriji Tasorentsi: tempa oshequitatsi
cni	iirequite iquempoyeanontari.
cni	Paamaventea. Nojivatitaquempiro nocamantasanojeititaquempiro
cni	Queariotaque oca noncamantempiri: jaocarica incamantantajeitero
cni	atiri noneane, incamantacotero antaqueri oca tsinaneca,
cni	inquenqueshireajeitantearori.
cni	Ari ipampoyeaventajeitanaqueri Tasorentsi, impoiji ijajeitanaji
cni	anta toncaariqui, opajitanta Orivomashi.
cni	Ainiro aparopee quitiojayetaqueriri. Impoiji
cni	ipashicavorotaqueri, aisati ipasanatiri. Icantiri:
cni	Ainiro anta avisayetatsiri icantimatanaqueri, aisati
cni	yavimacanaca, icantajeitiri:
cni	Avisanaque quitaiteri imaoreantajeitari. Amanantanaque tsinane
cni	casancajari, ontiritantajearimeri Jesoshini. Ari opajitari
cni	iroori tiriterinemeri Maria Maquitarasato. Aisati iroori
cni	ocaratiro pashini Maria iriniro Santiaco, jero aisati iroori
cni	Icantajeitiri Sacariashi ishaninca:
cni	Iro cantaincha otsaroanaque iroori, oquenqueshiretanaca:
cni	“¿Paita ojita oca icantaquenari?”
cni	Imajeitaqueri pincatsarivetachari yojocacaaqueri
cni	ipincatsariventanti. Irintiquea ashinoncaincari ipeajiri
cni	Noameetsajeiteri, noncanteani noneacameetsajeiteri’ ”.
cni	Irootaque icantaqueriri Tasorentsi peeraniniri.
cni	—Tempa icameetsataque Tasorentsi. Ocameetsataque maaroni
cni	inijaaqueeri aisati maaroni icamantaqueeri. Cameetsa ini
cni	iro cantaincha te irineajeriji. Irosati ipiantanaja Jerosarequi,
cni	Iri itomini Cainama ipajitani Sara.
cni	Iri itomini Jora ipajitani Shimeo.
cni	Iri itomini Irevi ipajitani Mata.
cni	Ari yampinaicajiro sanquenarentsi, yoipiajiniri ipajiri, impoiji
cni	isavicanaji. Yamenashejeitanaqueri, sorerere.
cni	Impoiji ipocajeiti oshequi yoitsavianquiri camaari,
cni	—Pamenerite Jesoshi: icarajeitaqueri vionquiriri quirequi,
cni	yoajeita, irajeiti. Jeri aisati itsipapee caari cameetsayetatsi.
cni	Te oncameetsateji incarajeiteri iroajeitea.
cni	Pashini quitaiteri ijataque Jesoshi toncaariqui,
cni	iquenquetsatacairi iriri, iquitaitetacotapaaque.
cni	—¿Arimpa irimatero camarajaquiri irancatsatanaqueri
cni	iamarajaquiririnte? Eiro imatirotsi: tempa ari impariajeitaque
cni	Ari ijatashitaquero cajo yoantacariri, ipamitaquero.
cni	Icatiacaapaacari compitacotiriri. Icantiri Jesoshi camaintsiri:
cni	Iro cantaincha noponeaca nainti inquitequi, natiritapaaque:
cni	noapinita aisati nirapiniti. Aiquero picantajeiti: “Jerinta
cni	oashenti, shinquinarinti. Ishanincatacari apatotapinitiniriri
cni	oromasati quirequi, icarajeitapinitiri caari cameetsajeitatsi”.
cni	Pashini quitaiteri iquenaquenayetanaque nampitsipeequi Jesoshi.
cni	Iquenquetsatacaajeitiri atiri, icamantajeitiri:
cni	Pashini quitaiteri itetajaro Jesoshi pitotsi, icarajeitaqueri
cni	Irintiquea yora neaveitariniri camaari icantavetari:
cni	—Eiro avinti piqueajeitapaitsi: irintiquea queapaintsine
cni	Petero, Joa, Santiaco, iri, aisati iniro, aitapaaji.
cni	—Poisavicajeiteri maaroni: pimoncarajeiteri incarayetaque yora
cni	50 irampatojeitaquea, aisati iriori yonta 50. Aisati
cni	inquempejeitaqueari maaroni.
cni	Ari omapocanaca mencori, omaaroncajeitapaacari, irosati
cni	—Pijivatanaque anta Samariaqui, pamenapeero
cni	Jaocarica anta pisavicapeeri, aitaque pisavicavaquetsita. Eiro
cni	piquenaquenayetitsi pancotsipeequi. Poyearo paitarica
cni	impavaquempiri, aisati pirero, maaroni. Ocameetsati impavaquempi
cni	paitapeerica coiteimotaquempiri: tempa ocameetsati impinateri
cni	shirampari antaveetiniriri.
cni	Ocameetsati nomajeitempiro maaroni picoacaajeitaquenari,
cni	Ariorica iroavisacotajea neavetariri camaari, ocameetsati
cni	iraamaventajeari: yapiitajiricari aisati. Ishiaquero oca:
cni	iquenayeti camaari caaraiteriqui, icoayevetaro pancotsi
cni	irisavicanteameri. Tecatsi irinee, irootaque
cni	iquenqueshiretantacari: “Nompianajeta anta pancotsiqui
cni	—Oametantatsiri, aisati narorijei piquisaquena.
cni	Impoiji ishiacaventiniri oca:
cni	—Noquenquetsatacaajeitiri maaroni quearioventirori
cni	nocoacaajeitiriri. Iquempetaca ivatorote atiripee, icoacaaqueri
cni	aparoni iratirite iroacaapiniteari itsipapee. Impoiji ijataque
cni	Yacanaqueri tsameetiniriri ivatorote: “Ari onavaquetsita meeca
cni	osarintsiquica. Nonquiayetero quipatsi ometsoitetanteari, aisati
cni	noapinitenero itia pivira, cameetsa ontimanteari oitsoqui.
cni	Imponeajeitaquea quemisantatsiri intatiquero, acaqueroca,
cni	catonco, quirinca, maaroni quipatsipeequi. Irisavicajeitapaaque
cni	anta ipincatsaritinta Tasorentsi.
cni	—Oquempetaca aparoni shirampari. Yovetsicacantaquero oshequi
cni	yoari, impoiji icajemacantaqueri ishaninca iriori iroyea.
cni	—Pashini aisati noshiacaventempiro: otimi tsinane oirequite,
cni	icarati iitsoqui 10. Ariorica impeaquea aparoni,
cni	oncoacoayetajeri. Ariorica ontsitenitanaque, ontsiotero
cni	otsiomento, oneanteariri, aisati ompishitasanotero pancotsi
cni	amenayetajeri otijaqueririca quipatsi. Ari oncoacoayetajeri
cni	Ja, je niotaque meeca. Noncavintsaajeiteri maaroni
cni	irevijeitiriri novatorote. Impoiji, iraacameetsajeitena anta
cni	ivancoqui: eiro ishinetantana nashinoncaaveetea”.
cni	Icantajeitiri Jesoshi iroamerepee:
cni	—Meeca pincatiaje, ocameetsati pijataje. Pishiretacari
cni	Tasorentsi, irootaque pavisacotantajari.
cni	Te incoaveteaji yoranqui iramitacotero, iro cantaincha
cni	iquenqueshiretanaca: “Te nompincatsateriji Tasorentsi, aisati
cni	te noninteji noncavintsayeri itsipapee noshaninca.
cni	—¿Ariompa? Pomerentsitaca. ¿Janicampa meeca
cni	Icanti: “Ari pimpincatsariventeri atiri savicatsiri
cni	Ari iquempejijeitapaaque, meeca oconijatapaaque Jerosare.
cni	Iraacojeitaqueri Jesoshi savicajeitatsiri,
cni	Ineantajeitavacariri, icantavacaajeitanaca: “Pamenerite itomi
cni	ashitarori iipatsite. Ariorica incame iriri, iriotaque
cni	ashitajearoneri. Tsame avavaqueri, impoiji ashijeitajearo ainti
cni	Meeca pincamantena: queariorica intinaajeitanaje maaroni
cni	camajeivetainchari, ¿janica jinantajearone oca tsinane? Tempa
cni	icarajeiveta aayevetaroniri 7.
cni	—Paamayea, yamataviyeetimpicari. Impoque oshequi atiri
cni	cantempineri: “Naro nainti Quirishito”. Pashini incante:
cni	“Itiancaquena Quirishito noncamantempi irotaintsi impoque”.
cni	Iro cantaincha eiro piquemisantiritsi.
cni	Ari yaaquero tsota, ipasonquitaqueri Iriri, impoiji icanti:
cni	Tempa nocaratapinijeitaquempi anta ivancoqui Tasorentsi, iro
cni	cantaincha te payenaji. Ja, moncarataca meeca paantaquenari:
cni	meeca ipincatsaritanti camaari.
cni	—¿Avirompa Itomi Tasorentsi?
cni	—Pamene, incaranqui pamavetaquenari yoca, picantajeivetaquena
cni	yoamejeitaqueri atiri irojocajeitena narori, aisati iriori
cni	novincatsaririntepee. Pineajeitaquena nosampitaqueri
cni	paitaricapee, iro cantaincha noneacameetsatiri: te aneeroji
cni	Ari icoajeitaque soraropee iraajeitero iitsaareni Jesoshi.
cni	—¿Tempa pinquemacoteri Jesoshini, yora nasaretesati?
cni	Iquenquetsatacaapinijeitanaroni irineane Tasorentsi aisati
cni	oshequi itasoncantapiniyetini. Ineacameetsataqueri Tasorentsi
cni	aisati noneacameetsajeitaqueri narori.
cni	Iro cantaincha tequera irishiretasanoteari itinaanaja.
cni	Iquimoshirejeivetaca, iro cantaincha itseencashirejeitaque.
cni	Iriotaque Tasorentsi tomintajeitaqueeri arori, aisati maaroni
cni	quemisantajeitiriri iriori. Te inquempeteariji ashijeitaqueeri
cni	aca quipatsiquica, itimacaajeitiro irinti ijina itomi. Aisati
cni	tecatsi ancantajeite arori: “Nompeajeata nainti itomi
cni	Tasorentsi”, eiro amatirotsi. Tempa icoashita irinti,
cni	irootaque itomintajeitantaqueeri, maaroni.
cni	32-33 Icamantantaji Joa aisati:
cni	Ineantavacarori, opeanaja ovaja aisati. Te irioteji peranatariri
cni	nampirentsi jaoca oquenacotapaajiri. Irinti iotaintsi
cni	nampirentsi quitaquerori nija. Irosati icajemantacariri aatsiri
cni	—Queariotaque oca noncamantempiri. Maaroni caari
cni	vaotisatajachane nijaqui, aisati maaroni caari ontimaje Ishire
cni	Tasorentsi, tecatsi incantea irareetea anta ipincatsaritinta
cni	eiro nopincatsarititsi. Yoraquea poneachari jenoqui
cni	ipincatsariventasanotanti irinti. Aroquea quipatsisati
cni	ashanincatasanojeitari savicajeitatsiri quipatsiqui, te
cni	ampincatsarijeiteji. Aquenquetsatacotiro oca aneayetiri aca
cni	moncarataca iraanteetearori. Impinateri ashitarori, impoiji
cni	inquimoshirejeitanaque: yora ashitarori, aisati iratiritepee,
cni	maaroni. Aviro noshiacantiri aayetirori, irio Tasorentsi
cni	ashitarori. Ariorica pinquemisantacayeri atiri impinatempi,
cni	aisati incantaitatiyempani iranee maaroni
cni	pinquemisantacaajeiteri. Irampatojeiteri Tasorentsi maaroni
cni	irioriqui, anquimoshirejeitantajeari, maaroni.
cni	Iquenqueshireanajiro aitaque icaratiri catsirincaiteri
cni	icantantacariri Jesoshi: “Eiro icamitsi pitomi”. Ari
cni	iquemisantanaque iriori. Aisati iquempejeitaja maaroni
cni	ishaninca, iquemisantajeitaji.
cni	—Ijitasorentsitacateemi, te incameetsateji.
cni	Arime pinquemisantasanojeiterime Moishishini, aitaque
cni	pinquemisantajeitavaquename narori. Isanquenatacotaquena iriori
cni	Nocoajeivetanaca nontetavajerime, iro cantaincha
cni	noneacotashitapaaca naatacojeitapaaque otsapijaqui, anta
cni	—Niotaque te pinquemisantajeitenaji maaroni, irootaque
cni	nocantantaquempiri incaranqui: “Eirome inintacairime Apa,
cni	tecatsi pocashitenaneme narori”.
cni	Yoajeitanaque cavaco joriopee. Icanti:
cni	Jero icantaque: “Pincoajeivetajenarica eiro pineajanatsi.
cni	Jaocarica nosavicapaaje eiro pimatirotsi pijataje avirori”.
cni	Irootaque icantajeitaqueriri Jesoshi anta ivancoqui Tasorentsi.
cni	Icatianaja anta ipapinijeitirinta Tasorentsi quirequi. Tequera
cni	omoncarateaji incamanteari Jesoshi, irootaque caari
cni	imatanteetari irayeeteri.
cni	—Nirintajeitacari Avaramani.
cni	—Queariotaque oca noncamantempiri. Tequeratsitani intimeni
cni	iriori Avaramani, notimitani nainti. Je, noneiri.
cni	—Avironirotaque avinti iroamere. Naro nainti iroamerepeeni
cni	Aitaque ocantari ishiacaaventaqueneriri Jesoshi, iro cantaincha
cni	te iriojeitavaqueroji icantavetacariri.
cni	Nomoncaratasanotacari Apa, imoncarataquena iriori.
cni	—Noshiacantempiro. Icontetapaaque catsirincaiteri,
cni	iquitaitetacotapaajee. Ariorica inquianaje, ari
cni	ontsiteniiteanaje. Yora aniitatsiri quitaiteriqui, iniiro
cni	oquitaiteti quipatsiqui, irootaque caari itsitincanta.
cni	—Areetapaaca Oametantatsiri, icajemacantaquempi.
cni	—Poisoreajeri, pishineteri irijataje.
cni	Oquitaitetamanaji aisati. Oshequi catsini pocaintsiri
cni	inquimoshirejeite. Iquemacojeitajiri Jesoshi impoque Jerosarequi.
cni	Meecaquea incantacoventajeiteri maaroni tseencantayetatsiri:
cni	“Ainiro pantane, aitaque noasanquetimentempiro”. Meeca
cni	aisati irojoqueri Apa yora pincatsariventajeitiriri
cni	—Ariorica novincaquero tantaca, yoca nompaqueri, iriotaque
cni	Jero aisati ishiacantaquenari Jesoshi:
cni	—Ari noshiacaventapinitimpironi paitarica, iro cantaincha
cni	coajica eiro noshiacaventajimpirotsi aisati. Aitaque tampatica
cni	noncamantacotasanoteri Apa, eiro nomanapitsatajimpirotsi.
cni	Jero aisati icantiriri Jesoshi iriri:
cni	Ijivatapainti yaanaqueneri Anashi. Iriotaque iriconquiri
cni	Caijashi. Ari iquenquetsatacairi Jesoshi. (v 24) Impoiji icanti
cni	—Tempa noniimpi panquirentsiqui, pitsipatari Jesoshi.
cni	Irosati icajemantajeitanaca maaroni:
cni	—Payeri. Paanaqueri anta. Pimpajacotacanteri.
cni	Irosati yoivotantanaca, icamanaque, toren.
cni	Oneaqueri apite inampire Tasorentsi, iquitsaataro quitamarori.
cni	Isavicaque yoavetacarinta Jesoshini. Isavicaque aparoni
cni	iitoyeevetacari Jesoshini, irio itsipa iitiqui.
cni	Nimpoitacojeitapaaji narori, nonoshicacojeitiri shima.
cni	Quempejitapaaji otsapija, aamaaca ocarati 100 metero.
cni	Ipitsocanaca Petero. Ineaquena noijatanaqueri, tempa naro
cni	iroamere Jesoshi inintasanotiri. Chapinqui noacaajeitantacariri
cni	Jesoshi, naro sampitaqueriri: “Novincatsarite, ¿janicampa
cni	Aitaque isanquenayeetironi peerani pampoyeantsi cantatsiri:
cni	“Oncaarapancoitetanaque ivanconi aacanterineri Avincatsarite,
cni	eiro itimajitsi timantitajearine”. Aisati ocantini
cni	pampoyeantsi: “Ocameetsati intimaje poyeetajearineri
cni	quenquetsatacantajantsineri”.
cni	“Icanti Tasorentsi: ‘Coajica irineajeitero maaroni atiri
cni	nontianqueneri Noshire. Incamantantayete itomipee, irishintopee.
cni	Yora evancaripee irioshiretashitearo paitapeerica. Aisati
cni	irimishiveetashitea anteashiparipee.
cni	Icantatiani iquemisantapinijeitiro oca yoamejeitiriri.
cni	Icantatiani cameetsa iquempeavacaajeitaca: itsipatavacaajeitaca
cni	icarajapinijeitiro tanta, iquenqueshirejeitantacariri yora
cni	camimentajeiteeri, aisati iquenquetsatacaapinijeitiri Tasorentsi.
cni	—Ari noshaninca, meeca niotaque te piojeiveiteani avinti.
cni	Aisati iquempeta avincatsaritepee, te iriojeiveiteani.
cni	Te oncameetsateji inquenquetsatacaajeitajeri pashini atiri.
cni	Tsame ancantasanoterita: “Eiroyea meeca
cni	piquenquetsatacotajiritsi yora Jesoshi”.
cni	Iro cantaincha icantavaqueri Petero:
cni	—Te aneajeriji. Noneapaaquero pancotsi, ashitasanovetaca
cni	ashitacorontsi, oyavivetaca. Ainiro icatiavetaca shentavetarori
cni	omoropee. Iro cantaincha nashitareavetapaacaro omoro, noquea
cni	vetapaaca; tecatsi noneapaaje tsompoina.
cni	—Eiro aisati piquenquetsatacotajiritsi Jesoshi.
cni	—Novincatsarite, pinquemisantajeitavaquena. Peerani
cni	isavicantaveitaniri anta Mesopotamiaqui intacantaqueeniri
cni	Avaramani, inijaapaacari Tasorentsi, yora cameetsatatsiri.
cni	Iquemavaque icantaqueriri, irosati ishiantanaca Moishishi,
cni	itsaroanaque. Irosati isavicantapaaca nampitsineentsiqui anta
cni	iipatsitequi Matia. Yaapaaque ijina, impoiji itimanaque itomi
cni	Irompa irinti Ishiteva, iveshireimentashiretasanotacaro Ishire
cni	Tasorentsi. Yamenasanotanaque inquitequi, ineaquero
cni	ishipaquireane Tasorentsi. Jeri ineaqueri Jesoshi aisati,
cni	icatiaca iracosanoriqui Tasorentsi.
cni	Ari yajiricainatapaaqueri iitopeequi, irosati
cni	yaashirejeitantacaro Ishire Tasorentsi, otasoncacaajeitaqueri.
cni	Omantsiatanaque, impoiji ocamaque, torein. Ari
cni	iquivatsempequiyeetaquero ovatsani, impoiji yoaquero anta
cni	shitamencotsiqui, onta jenioquijiniri.
cni	Ineaquero inquite tsompoina. Oaniimaotapaaca quipatsiqui
cni	shiavetarori tocoya antearo. Yajiriqueetaquero anta
cni	Ari yoatiajiri Petero, icantiri:
cni	Irosati icantantariri Petero ishaninca Coronerio:
cni	Itasoncacoventapinitiri Avincatsarite, itimantacari oshequi
cni	catsini quemisantajeitavaqueriri, aventajeitariri.
cni	Isoquijanaji, yoijatanaqueri. Te irioteji Petero
cni	queariosanotaquerica yoavisacotajiri inampire Tasorentsi.
cni	Ari ipapinijeivetacari, iro cantaincha meeca iquisajeitaqueri.
cni	Oshequi iquenqueshireajeitanaca tirosati aisati shirosati.
cni	Ari ineavaqueri yora pincatsaritatsiri, aisati iquemiro irineane
cni	Avincatsarite, irosati iquemisantantanaca. Icanti:
cni	38-39 Meeca, noshaninca, piojeitavaquero oca. Ainiro
cni	pantajeitaqueri caari cameetsatatsi, iro cantaincha aneatsi
cni	meeca irinti Jesoshi, icavintsaajeitaquempi. Te incoacayempiji
cni	pijajeite Sharincaveniqui, irointi icoaque iroameetsajeitempi,
cni	iroavisacojeitempi. Ocari meeca isanquenare Moishishi, tecatsi
cni	oncantea oameetsajeitempi.
cni	Jeri yora jorio, caari joriotatsi, pincatsaritatsiri:
cni	icoajeivetaca iroatsinayerime, impichaanaterime Pavoro, jeri
cni	Ari yareetapaaja. Yapatojeitaqueri quemisantajeitatsiri.
cni	Iquenquetsatacaajeitaqueri maaroni yantacaajeitaqueriri
cni	Tasorentsi iriori. Aisati icantiri jaoca icantari
cni	ishinejeitantajariri pashinisatipee atiri
cni	Ari onimojeitaqueri maaroni quemisantajeitatsiri, icanti:
cni	—Pintiancajeitajeri irijatajeta.
cni	—Ariorica pareetajea pinampiqui, pincamantapaajenari Shirashi
cni	aisati Timoteo intsipaite impocajeta.
cni	Anta ineapaaqueri joriotatsiri pajitachari Aquira. Pontosati
cni	inaveta, iponeanaca meeca Itariaqui. Iroaquera yareetapaaca.
cni	Itsipatapaacaro ijina, Pirishira. Iro ipocantacari, yora
cni	pincatsari pajitachari Caraorio iquisajeitaqueri jorio
cni	savicajeivetachari Oromaqui, itiancajeitaqueri:
cni	—Oshequi noshiretanaca meeca, iro cantaincha, ariorica
cni	incoacaaquena Tasorentsi, nompiaje, coajica.
cni	Ari ijatapiniti Pavoro pancotsiqui yapatotantari, icarati mava
cni	cashiri iquenquetsatacantayetaque. Te aneeriji tsaneacotearine.
cni	Oshequi icamantacotaqueri Tasorentsi, jaoca icanta
cni	ipincatsariventanti. Impoiji oshequi yoametavacaajeitaca.
cni	—Opincatsarotasanoti Aretemisa, oca pincatsariventajeitiriri
cni	—Eiro poashiretacotaritsi: aneatsi ini.
cni	Irootaque icantajeitaqueriri Pavoro ejesosati. Impoiji
cni	itiyeroanaca, icarajeitiri ejesosati maaroni,
cni	iquenquetsatacaajeitiri Tasorentsi.
cni	—Cameetsa ini Tasorentsi.
cni	—Te. Nainti jorio. Noponeanaca Tarisoqui, ora
cni	shirishiaquiniri. Iotacojeitiro nonampi. Meeca noncamantempi:
cni	pishinetena nonquenquetsatacayeri atiri.
cni	—Paanaqueri, pinqueacaanaqueri anta; pimpasanateri
cni	incamantantempiri paitarica yantaqueri iquisajeitantacariri
cni	—Tecatsi nonquemacoteri yoca, yantaquero caari cameetsatatsi.
cni	Ariorica yoametaqueri Tasorentsi. Ariorica yoametaqueri inampire.
cni	Noquemapaaqueri, icantavacaimentajeitaro sanquenarentsi. Iro
cni	cantaincha tecatsi incantacoteri aiminqueanteariri aisati
cni	Noquempejeitacari iriori, niotaque irointinaajeitajeri
cni	Tasorentsi maaroni camajeivetainchari: cameetsatatsiri, caari
cni	—Noshanincatacari nainti oromasati, aivetacanea aca
cni	pincantacoventenameri. Piotasanotaque tecatsi noncanteri
cni	Nocoasanotaque noneeri icashiacaacariri Tasorentsi noshanincani,
cni	irootaque meeca picantacoventimentaquenari.
cni	—Tecatsi irante Pavoro incamanteari. Tecatsi irantavetea,
cni	Iro cantaincha piveshireajeitanaquea meeca. Coajica
cni	ontsitianaque pitotsi, iro cantaincha eiro atsitiajeititsi ainti.
cni	Avirojei caari iotatsi pamaate, jero oca taavera, aisati
cni	carajayetaintsiri: irootaque pamaatantanaqueari.
cni	Iro cantaincha nocoajeitaque pincamantena paitarica
cni	piquenqueshireyetiri. Onashitaca oca piquemisantiri: niotaque
cni	oshequi iquishimentajeitacaro anta maaroni nampitsipeequi.
cni	Peerani oconijataque maaroni yovetsicajeitiri, ayojeitantacari
cni	itimi Tasorentsi, aisati otimi itasorenca. Conijatasanotaque.
cni	Tecatsi incantajeitea tseencantatsiri incantajeite: “Te
cni	niotacoteriji Tasorentsi”.
cni	Piojeitiro icoacaajeitaqueeri Tasorentsi. Peerani piovetacaroni
cni	Sanquenarentsi, irootaque piojeitantavetacaroniri
cni	Ayojeitaque meeca irashinoncaasanotea maaroni iojeivetarori
cni	isanquenareni Moishishi. Iojeiveta paita icoacaaqueriri
cni	Tasorentsi, tecatsi incantajeite: “Te nioteji”. Tempa
cni	iroashinoncaajeiteri maaroni atiri antirori caari cameetsatatsi.
cni	Iotasanotini ainiro itasorenca Tasorentsi, tecatsi
cni	pomerentsitimotearine; iotasanotini irimatero maaroni
cni	Ariorica picarajeitaqueri Quirishito picamajeitaque, ayojeiti
cni	pincarajeiteri aisati pisaviquimoteri anta isaviquinta iriori.
cni	Niotaque te oncameetsateji oca nantayetaqueri, niotaque
cni	ocameetsati oca oametantiri Sanquenarentsi.
cni	Aisati arorijei quemisantatsiri, ashinoncaajeivetaca, ainiro
cni	aquemaatsicajeitacari. Timatsi Ishire Tasorentsi, quiso
cni	oajeitaquee, amitacojeitaquee; iro cantaincha acoajeitaque
cni	inquempetacaantasanojeitee Tasorentsi itomi. Impoiji eiro
cni	aquematsicatajarotsi paitapeerica, eiro acamajitsi.
cni	Naamaaca meeca pincantena: “¿Arimpa? Queariorica
cni	picantaqueri, ¿paita inquishimentantenarori nantayetiri? Tempa
cni	nantayetaquero icoacaaquenari iriori”.
cni	Iro cantaincha te inquemisantajeiteji maaroni. Tempa irootaque
cni	icantaqueniri peerani Isayashi: “Novincatsarite,
cni	nocamantajeivetacari, iro cantaincha icarati oshequi caari
cni	Queario iravisacojeitaje coajica, maaroni. Tempa peerani
cni	ocantini Sanquenarentsi: “Icanti Tasorentsi: ‘Irijoriotaque
cni	yora oavisacojeiterineri, inquemisantacaajeiteri ishaninca,
cni	irojocacaajeiteri itseencanti.
cni	Ariorica ayeri quisaquempiri itashe, pimperi iroyea. Ariorica
cni	ayeri imire, pimpacoteri irire. Impoiji ariorica
cni	impashiventanaquea, eiroquea iquisantajimpitsi aisati”.
cni	Aisati avirori, ariorica poimoteari piyemisantaririnte ipinquiri
cni	iriori, aitaque poashiretacaaqueari: te oncameetsateji. Ariorica
cni	pinquenqueshiretacayeri, te pinintasanoteriji. Tempa
cni	icamimentaqueri Quirishito iriori, meeca eiro pitseencacairitsi.
cni	Tempa ocanti Sanquenarentsi: “Inquemero yora caari
cni	quemaveitaroni; iriotajeri yora caari ioveitarini”.
cni	Te iranteneriji irinti icoacaajeivetariri Avincatsarite
cni	Quirishito, irointi yantashijeitaro icoayetiri iriori. Cameetsa
cni	ineanaveta, iro cantaincha icoaque iramatavijeiteri caari
cni	Yatsipetashita atiri iojeivetaro paitapeerica: te iriojeiteriji
cni	Tasorentsi. Ioti irinti, irootaque icoantacari iroavisacojeiteri
cni	maaroni quemisantirori nocamantajeitaqueriri. Iro cantaincha
cni	ishirontimentashitaquena tseencantatsiri.
cni	Jero icanti aparo: “Noquemisantiri Pavoro”. Icanti pashini:
cni	“Noquemisantiri Aporo”. Tempa piquempejeitari caari
cni	Nopincatsataqueri Quirishito, irootaque picantajeitantanari:
cni	“Te pioteji”. Iro cantaincha piquemisantajeitaqueri avirori
cni	Quirishito, irootaque picantantari: “Niojeitaque narori”.
cni	Picantajeiti: “Tecatsi irimatimate iriori Pavoro, oshequi
cni	amajeitaque ainti”. Oshequi pineapincatsatashitaja avisati,
cni	nainti pitseencajeitaquena.
cni	Iro cantaincha piquisaqueri piyemisantaririnte, aisati
cni	paventacari caari quemisantatsi.
cni	Aitaque icoyeajeitaquempi Tasorentsi. Cameetsa pantajeiteneri
cni	Avincatsarite paitarica icoacaimpiri avirori. Irootaque
cni	nocantajeitaqueriri quemisantatsiri jaocarica yapatojeitacari.
cni	Iro cantaincha ainiro ayemisantaririnte caari iojeitiro oca
cni	nocamantaquempiri. Peerani yameyetaroni aparopee
cni	iquenquetsatacaapiniveitaroni yovetsicashiyetari atiripee.
cni	Ariorica yoarini ivatsa yoyeetinirori, ijivetacarini ashisanori
cni	yora ijitasorentsiyeetiri. Te irioveteaji; ariorica iroashiteari
cni	meeca ivatsa yoyeetinirori yovetsiqueetiri, oshequi
cni	inquenqueshireanaquea, irijivetea te oncameetsateji iroyeari.
cni	Pamene, tempa piojeiti ishiajeitanaca oshequi shirampari
cni	iriojeitanteari janicarica anaacotantaintsineri.
cni	Iranaacotantaque apaniro yora shiasanotanainchari, ari impeeteri
cni	icanteetiro premio. Aisati pishiyeri avirori, pishiasanotanaque,
cni	paantearori premio. Ariorica pishintsiventero icoacaimpiri
cni	Ariorica incajemempi caari quemisantatsi iroacayempi. Ariorica
cni	picoaque pijate, poajeiteariyea maaroni impajeitavaquempiri.
cni	Eiro pisampitacoventiritsi ivatsa, eiro pijititsi ariorica
cni	poyeari, eiro picameetsashiretanajitsi.
cni	Ari meeca poapinijeitearo, pirapinijeitero,
cni	poametantapiniteariri atiri icamimentajeitaquee Avincatsarite.
cni	Pimatapinijeitero, irosati impocantajeari.
cni	Timatsi avatsapeequiniri paitapeerica, ajivetaro otimashita, iro
cni	cantaincha ocameetsatasanotaque otimayeti.
cni	Pamene, itioyeetiniri soraro iriotanteari irimanatea, tiii,
cni	tiii. Iro cantaincha ariorica osamejencataque, ¿ariompa
cni	iriojeitaque irovetsicajeitaquea irimanatanteari?
cni	¿Picarajeitirimpa camantantatsiri? ¿Picarajeitirimpa
cni	quemisantirori Ishire Tasorentsi? Nocoaque iriotavaquero iriori
cni	oca: oca nosanquenatimpiri, irootaque irineane Avincatsarite.
cni	Ocantini Sanquenarentsi: “Ipeaqueri Tasorentsi Quirishito
cni	pincatsariventiriri maaroni timajeitatsiri”. Tempa ocanti:
cni	“Maaroni timajeitatsiri”, iro cantaincha eiro
cni	ipincatsariventiritsi Iriri: tempa iriotaque peaqueriri
cni	Irio oavisaacojeitaqueeri Avincatsarite Jesoquirishito. Ariove.
cni	Cameetsa ini Tasorentsi. Eiro atsaroacaajeitarotsi ancame.
cni	Ariorica ashinoncaajeivetaca tempa yoveshireacaajeitaquee.
cni	Pamene, intacaro yoveshireacaajeitaquee arori, ayojeitantacari
cni	aveshireacaajeiteari yora itsipapee ayemisantaririnte, ariorica
cni	Aisati te noncoyeji irantacaajeiteero Satanashi caari
cni	cameetsatatsi. Niotaque oshequi icoaveta iramatavijeiteeme.
cni	Peerani, yovetsicantarori Tasorentsi quipatsi, otsiteniveitani,
cni	iro cantaincha icanti: “Onquitaitetanaque”. Ari
cni	oquitaitetanaque, irootaque meeca amenajeitantari paitapeerica.
cni	Aisati meeca iotacaajeitaquee jaoca icantari Quirishito,
cni	ayotantacari oshequi ipincatsaritaque Tasorentsi.
cni	Pineaquero, itiancaqueri Quirishito iroameetsajeitee arori,
cni	irineacameetsajeitantajeeri. Eiro iquenqueshiretajirotsi aisati
cni	caari cameetsatatsi antajeivetaniri. Meeca itiancajeitaquee
cni	arori ancamantajeiteri itsipapee icoaque Tasorentsi
cni	iraacameetsajeiteri, maaroni.
cni	Poashirejeivetacani, iro cantaincha meeca piquearioventaquero
cni	piquemisantajeitaque. Picoajeitaque cameetsa pisavicajeitanaque.
cni	Oshequi piquenqueshirejeitaca, aisati pitsaroajeitaque,
cni	irootaque picoantacari namitacojeitempi.
cni	Piquemisantasanojeitaquena, aisati pojocacaaqueri yoranqui
cni	yantaniroveitaniri. Pitsoteaquero maaroni nocantajeitaquempiri,
cni	meeca cameetsa pisavicajeiti.
cni	1-2 Jero oca nocantaquempiri: “Pintacoteari
cni	piyemisantaririnte”. Iro cantaincha tempa piotasanotaque
cni	picavintsaajeitaqueri. Niotaque te pintsaneempariji piirequite,
cni	irootaque nocamantantariri maseroniasati: “Ocarataque meeca
cni	aparoni osarintsi icoantacari corintosati intianqueneri
cni	jerosaresati quirequi”. Iotacojeitaquempi, irootaque
cni	icoasanojeitantacari inquempejeitempi, irintacojeitantea iriori.
cni	Te incameetsateji neacameetsatashitachari irisati, irintiquea
cni	cameetsatatsiri yora ineacameetsatiri Avincatsarite.
cni	Ariorica yoashiretaca ayemisantaririnte, noashiretaca narori.
cni	Itimirica oashinoncairiri, noquisacotacari narori.
cni	Nocoaque piojeitaque avirori noquemisantasanotaque nainti.
cni	Tequerani iriojeitenani quemisantajeitiriri Quirishito anta
cni	¿Janica meeca shanincatasanotajariri Avaramani? Tempa yora
cni	quempetasanotajariri: yora shiretasanotariri Tasorentsi,
cni	Peerani, te piojeiveitearini Tasorentsi,
cni	pijitasorentsijeiveitarini irovetsicane Tasorentsi. Tecatsi
cni	incantajeitea intasorentsite.
cni	Te irijocacayempiro irinti Tasorentsi. Iriotaque coyeaquempiri
cni	Yora coanirovetachari pintoyeantea, icoaque yora ijorioririnte
cni	irineacameetsanirojeiteri. Te irinintaniroteji inquisajeiteri.
cni	Incantempime: “Icamimentaquempi Quirishito coroshiqui
cni	yoavisacojeitajimpi”, ari inquisajeiterime ishaninca.
cni	Peerani, avirori, te piojeiveitearini Tasorentsi,
cni	pantapiniveitaroni caari cameetsatatsi, irootaque
cni	pijajeitanteameri Sharincaveniqui: iro cantaincha
cni	yoavisacojeitaquempi Tasorentsi, irootaque pijajeitantajeari
cni	inquitequi, paneasanojeitapaaje anta.
cni	Aquemisantaqueri Quirishito, irootaque ayotantacari
cni	ocameetsataque anquenquetsatacayeri Tasorentsi,
cni	inquemisantavaquee. Eiro atsaroacaaritsi.
cni	Tempa piquemacotaqueri Jesoshi, queario noamejeitaquempi jaoca
cni	Oshequi pincantapiniteri pishaninca: “Tempa icameetsataque
cni	Avincatsarite”, aisati pimpampoyeaventapinijeiteri Tasorentsi,
cni	Aisati, oquempetaca soraro ipashicainatacaro ashiro
cni	yavisacotantari, paventeari avirori Tasorentsi
cni	pavisacotantajeari: impoiji eiro imatimpitsi camaari. Ainiro
cni	aisati ivesamento soraro imatantariri iisane: oshiaquero
cni	irineane Tasorentsi oamejeitaquee Ishire amatanteariri camaari.
cni	Nocoasanovetacaro apite. Nocoaque noncame, nojatashitanteariri
cni	Quirishito, quiso noanteariri. Tempa ocameetsatasanotaque.
cni	Irootaque nocoantacari nontianquempiri. Ariorica niotasanotaque
cni	iroyeetena, irompa eirorica, ari intsipaite nontianqueri Timoteo
cni	Pincantaitatiyempani pinquimoshireventajeiteri Avincatsarite.
cni	Nampiitajempiro: pinquimoshireventasanojeiteri, maaroni.
cni	Aisati nocantiri iramitacotempi cameetsa pisavique,
cni	piveshireacaasanojeitanteariri, pimayetantearori
cni	cameetsayetatsiri. Tempa irio Avincatsarite, irootaque
cni	ocameetsatantari amajeiteneri oca. Aisati nocantiri
cni	iramitacotempi piotanteariri, aiquero pijatatiye.
cni	Yora joriopee, itoyeantajeita: yojocaquero imeshina. Meeca
cni	oquempevetaca pitoyeantaca avirori, iro cantaincha
cni	yojocacaaquempiro Quirishito caari cameetsatatsi pantiniri.
cni	Meeca eiro acoirotsi antapinitero caari cameetsatatsi: tempa
cni	Tsinane, pimpincatsateri pijime, irootaque icoacaaquempiri
cni	Noyemisantaririnte, icantani inintaquempi Tasorentsi.
cni	Niojeitaque icoyeajeitaquempi, irootaque
cni	itomintajeitantaquempiri.
cni	Ari meeca yareetapaaja aisati Timoteo. Ineaitimpi, meeca
cni	ocameetsati oca icamantapaajanari: “Irosati icanta
cni	tesaronicasati, iquemisantasanojeitaque, aisati
cni	inintasanojeitaqueri itsipapee. Ineacameetsajeitaquempi,
cni	icoiteajeitaquempi”. Aisati narori, oshequi
cni	nocoiteajeitaquempi avirori.
cni	Imaapiniyeeti tsiteniriqui, ishinquitapiniyeeta tsiteniriqui,
cni	Incantaitatiyempani irineacatsitacaaqueari anta Sharincaveniqui,
cni	eiro catsini ineiritsi iriori Avincatsarite. Eiro ineiritsi
cni	impincatsaritasanote, eiro ineiritsi intasoncantasanoyete.
cni	Eiro piquishiritsi, irointi cameetsa poametasanoteri: tempa
cni	iriovetaca piyemisantaririnte.
cni	Yora Quirishito, irisati coashitacha, icanti: “Nocoaque
cni	noncamimentajeiteri maaroni atiri noavisacojeitanteariri”. Ari
cni	imataqueenero ayojeitantacariri.
cni	Ariorica povaajeiteneri ayemisantaririnte oca nocantimpiri,
cni	ocameetsati. Tempa pishiretapinitacaro, oametasanotaquempi.
cni	Ariorica poamejeiteri itsipapee nocamantimpiri, ari incantempi
cni	Jesoquirishito: “Cameetsa oca pantaquenari”.
cni	Queariorica otimi yantasanotaqueri, ari pincanteri: “Eiro
cni	papiitajirotsi aisati oca pantaqueri”. Cameetsa iriojeitero
cni	maaroni quemisantatsiri oca pincanteriri,
cni	inquenqueshirejeitanteari, iriojeitanteari eiro yantantarotsi
cni	iriori caari cameetsatatsi.
cni	Piquemisantaqueri Tasorentsi, irootaque noncantantempiri:
cni	peerani, nopamiinatantaquempiri, aisati nocantantacariri
cni	Tasorentsi iramitacotempi, timatsi imatacaaquempiri. Meeca
cni	pimatasanotero maaroni imatacaaquempiri.
cni	Icomijeitacaro quearioyetatsiri. Icantaniroti: “Aitanaji.
cni	Itinaajeivetaja itsipapee, iro cantaincha eiro atinaajeitajatsi
cni	ainti”. Iquenqueshiretacaajeitaqueri maaroni quemajeitaqueriri.
cni	Aviroquea, avinti, paamaventea: piquempetaricari. Ariorica
cni	pincatsitimenteri Avincatsarite, eiro poashiretatsi.
cni	Pinquemisantacayeri itsipapee. Pimatasanotaqueneri Tasorentsi
cni	Ainiro aparo, yora quenquetsatacairiri ishaninca, icanti iriori:
cni	“Yashi yoiro queretasati yamatavitanti, icatsimatanti.
cni	Iquemisantiro tseeyantsi iriori. Te oncameetsateji yantayetiri,
cni	Narotaque sanquenatimpirori oca: Pavoro
cni	Ari yatiritapaaque, irirentijeitapaaquee; iquempejeitapaaquee
cni	arori, irootaque iotantacari ineshinoncajeitaquee aisati
cni	icantaqueri Tasorentsi irineshinoncajeitee iriori. Aisati
cni	imajeitaquero maaroni icoacaajeitaqueriri Tasorentsi, icamaque
cni	yoameetsajeitantacariri maaroni antirori caari cameetsatatsi,
cni	meeca yaacameetsajeitaquee Tasorentsi.
cni	Peerani itsoncantacarori Tasorentsi yovetsicayetaque,
cni	yoipacaquero, tecatsi irantaje aisati. Aisati arorijei, ariorica
cni	ajajeite irioriquinta, anquempejeitapaajeari, amaoreajeitapaaje,
cni	Eiro piperaventarotsi icoacaimpiri Tasorentsi, irointi
cni	pinquempejeiteari yora itsipapee quemisantasanotiriri,
cni	quearioventiniriri maaroni icoacaajeitiriri iriori. Queario
cni	irineajeitero maaroni icashiacaajeitaqueriri.
cni	Irinti Quirishito, icantani itimi: irootaque imatantarori
cni	Ari peerani ariorica yantironi ashaninca caari cameetsatatsi,
cni	yoaqueri saserote vaca, iriorica chivo, iriorica vacajaniqui.
cni	Impoiji yaaquero iriraja, ipantaqueri yora antirori caari
cni	cameetsatatsi. Aisati itaaqueri ivatsa, impoiji ipantaqueri
cni	shirampari itsimenquitore virantsi. Impoiji icantajeitiri
cni	ishaninca: “Icameetsataji aisati yoca. Ocameetsati
cni	incarajeitajeri aisati quemisantatsiri”.
cni	‘Tempa narotaque Ivincatsarite jorio, irootaque
cni	noncantajeitanteariri: Te pimajeiteroji nocantaqueriri
cni	Moishishi, iro cantaincha coajica nonquenqueshiretacaajeitempiro
cni	maaroni nocoacaajeitaquempiri, pintsoteajeitajero,
cni	piotasanojeitajero, maaroni’ ”.
cni	Aisati iquemisantini Noeni. Icantirini Tasorentsi: “Coajica
cni	ompoque antearo incani catsini, incajaretanaque maaroni.
cni	Pivetsiquero antearo pitotsi pavisacotantajeari”. Ari
cni	iquemisantaqueri. Osarintsitasanovetani, iro cantaincha yantaque
cni	pitotsi, yavisacotantajari, aisati yavisacojeitantajari maaroni
cni	saviquimojeitiriri. Te inquemisantajeiteji itsipapee ishaninca,
cni	irootaque yoasanquejeitantacariri Tasorentsi. Irintiquea Noeni
cni	yoameetsantiri: tempa iquemisantiri irinti.
cni	Ari ishirontimentaarantacari, ipasanataarantaqueri, tac, tac,
cni	tac; yoisotaarantaqueri carenatsaqui, yoiminquiaarantaqueri,
cni	Ari icantini: “Apanivani nonicajero aisati”. Aitaque
cni	intsonquero maaroni nicajeitachaneri, maaroni caari
cni	quisotasanotatsi. Ontimaarantanaque irointi caari nicachane.
cni	Piotasanojeitero oca: ariorica ompomerentsitimotempi, paventeari
cni	Tasorentsi, ari iramitacotaquempi
cni	pinquemisantasanojeitantajeari, pincanteani.
cni	Timatsi icantitacaniri Avincatsarite: “Oquempetaca avisati
cni	cavintsaajancha, aisati pinquempejeiteri itsipapee,
cni	pincavintsaajeiteri iriori, paacameetsajeiteri”. Ariorica
cni	pimataquero oca, ocameetsatasanoti.
cni	¿Arimpa omataquero naranca ontimantearo manco oitsoqui?
cni	¿Arimpa omataquero ova ontimantearo oitsoqui iyera? Aisati eiro
cni	omatirotsi cachojari ompeajea pochajari. Aisati
cni	aquempejeitacaro: terica ancameetsashirete, eiro amatirotsi
cni	aneanatapinitero cameetsayetatsiri.
cni	Noyemisantaririnte, paamayempari Avincatsarite, irosati
cni	impocantajeari. Pinquenqueshireteri yora panquiveetatsiri,
cni	yoyeaquero ivanquire oitsoquitantajeari. Oparii incani,
cni	yoyeaquero. Osamani aisati, ari opariaji aisati. Coajica,
cni	ariorica ontimanaje oitsoqui, oshequi ontimanaque ovinaro,
cni	impoiji iroveshireimentearo panquitirori.
cni	Tempa peerani isanquenayeetironi oca icantitacaniri Tasorentsi:
cni	“Nocameetsatasanotaque narori, irootaque nocoantacari
cni	pincameetsatasanotanaje avirori”.
cni	Irootaque icoacaaquempiri: eiro pipiatsataritsi yora
cni	quisashitimpiri. Pinquenqueshireteri iriori Quirishito: oshequi
cni	ineacatsitimentaquempi, icoaque pinquempeteari.
cni	Iro cantaincha coajica impoque Quirishito incantacoventajeiteri
cni	maaroni atiri: aneajeitatsiri aisati camajeitatsiri.
cni	Irisampijeiteri tseencantatsiri: “¿Paita piquisantacariri
cni	quemisantanari? Te oncameetsateji”. Eiro yaquiritsi, oshequi
cni	¿Ainirompi noyemisantaririnte? ¿Tecatsimpa oyempine? Narotaque
cni	Shimo Petero sanquenajeitimpirori. Narotaque itiancane
cni	Jesoquirishito, nantiniri iriori paitarica icoacaaquenari. Tempa
cni	amoncaratavacaajeitaca aquemisantajeitaqueri Tasorentsi aisati
cni	Jesoquirishito, yora oavisacojeitaqueeri. Irootaque
cni	Inevejeitaro tsinanepee, icantani yantapinitiro caari
cni	cameetsatatsi: tecatsi incantero irijocajero, yashi yoiro.
cni	Yantacaajeitaqueri caari quenqueshirevetaro caari
cni	cameetsayetatsi. Yashi yoiro ineveyetaro vararontsi. Queario
cni	irijajeite iriori Sharincaveniqui.
cni	Meeca noncamantempiro icamantaquenari iriori. Ishiasanotaquero
cni	Tasorentsi quitaiteri, te intsitenitimateji: te iranteroji
cni	irinti caari cameetsatatsi.
cni	Jero oca icashiacaaqueeri: “Pincantaitatiyempani pisavique
cni	Jero oca piotanteariri otiancanepee Ishire Tasorentsi:
cni	incantajeitee irinti: “Yatiritapaaque Jesoshi, iponeaca
cni	inquitequi. Iriotaque Quirishito”. Iriojeitaque
cni	shanincatacariri Tasorentsi.
cni	Aquemisantaqueri ainti Itomi, irootaque irisavicacantajeitajeeri
cni	Tasorentsi anta inampiqui, ancantaitatiyempani.
cni	Icamantajeitaquena maaroni ayemisantaririnte aca, oshequi
cni	pinintajeitavaqueri. Ariorica irareetajempi aisati pinampiqui,
cni	ocameetsataque pintacoteari; ariorica irijatanaje,
cni	pimpajeitavajeri coiteimojeitariri: irootaque icoacaaquempiri
cni	Ari, nonintane, pinquemisantasanojeiteri avinti Tasorentsi,
cni	impoiji pimatasanojeitero pintime cameetsa. Pincoasanotero
cni	Ishire oametasanojeitempi pinquenquetsatacayeri.
cni	Icantimpi: ‘Niotaquero pantayetaqueri, niotaquero
cni	pipomerentsiventaquenaro nocoacaimpiri, te pishemearoji.
cni	Niotaquempi te pishinetimateriji piyemisantaririnte
cni	irantapinitero caari cameetsatatsi. Ainiro jatashivetimpiri
cni	cantashitachari: “Narotaque itiancane Quirishito”, iro
cni	cantaincha piotaqueri iramataviterime quemisantatsiri: niotaque
cni	te pishineteriji inquenquetsatacayempi.
cni	Ariorica pimatapinitaquenaro maaroni nocoacaaquempiri irosati
cni	nareetantajeari, ari nompeajempi pincatsariventajeiterineri
cni	Tempa nomataqueneri Apa maaroni icoacaaquenari, impoiji
cni	nosaviquimotaqueri, notsipatajari nopincatsariventanti. Meeca
cni	pinquempetajena: ariorica pimataquenaro maaroni
cni	nocoacaajeitaquempiri, ari pisaviquimotena pintsipatena
cni	ampincatsariventantajeite.
cni	Impoiji icantaquena aparoni savicacaantatsiri:
cni	Impoiji itsinecareajiro otsipa, irosati icantantari itsipa
cni	Ari noquemaqueri icantaque jaoca icarajeitaqueri
cni	satoncaajeitainchari: icarajeiti 144,000 quemisantatsiri.
cni	Icarajeitaqueri ishanincani maaroni itomipee Ishirairi.
cni	Opeaarantaca incajare irajantsi, icamaarantaque timatsiri
cni	incajarequi, aisati otsoncaarantaca pitotsipee.
cni	Impoiji noneaqueri itsipa inampire Tasorentsi,
cni	shintsitasanotatsiri. Iponeaca inquitequi, oshoncacari mencori,
cni	itimaque savirentsi iitoqui jenioquiji. Ivoro oshiaqueri
cni	catsirincaiteri, ivori oshiaquero paamari.
cni	Iro cantaincha tampatica catsirincaiteri intasoncajeri
cni	Tasorentsi, intinaajeitajeri apite, incatiajeitanaje. Ari
cni	intsaroacaajeitanaqueari maaroni neajeitajerineri.
cni	Ari otimiri otomi, yora pincatsariventasanojeiterineri maaroni
cni	atiri; tecatsi piatearineri coajicani. Imapoquiri Tasorentsi,
cni	yaapitsatanaqueri jananequi, yaanajiri inquitequi,
cni	isavicacaapaaqueri ivincatsarimentoqui.
cni	Otimirica piquemantari, pinquenqueshiretero oca
cni	Pamene, ariorica pantapinitiro maaroni icoacaimpiri Tasorentsi,
cni	aisati ariorica piquemisantasanotaqueri Jesoquirishito, eiro
cni	pishemarotsi; ariorica pinquematsicatimentearo, iro cantaincha
cni	eiro patsipetashitarotsi.
cni	Impoiji ijataque apitetaintsiri, isacotiro oja anta antearojaqui
cni	incajare. Opeanaca, oquempetacaro irirajani camaintsiniri.
cni	Icamajeitaque timajeivetachari: shimapee, omanipee, maaroni.
cni	Osatoncaataca ovancainaqui: ainiro oshiacantayetaqueeri, iro
cni	cantaincha tequera onconijatasanote. Ocanti: “Antearo oni
cni	Vavironia, irootaque oamejeitirori tsinane antayetiri caari ai.
cni	Irootaque oamejeitiriri oshequi atiri iquemisantashitaro
cni	Tecatsi incantea impimantempiro oro, perata, shipaquireatsiri
cni	mapi, quitamaroquiri mapi, tsivitamaori, quitioncaniromaori,
cni	quiripemaori, quiraamaori, inchato casancacotari, itseequi
cni	quitamarotseequiri isheronqueetiri, pinatachari inchato
cni	yovetsiqueetiri, ashiroyetatsiri, pinatachari mapi,
cni	Pineacameetsajeiteri Atasorentsite, maaroni antaveejeitiniriri,
cni	Yaapaaqueri yora maranque, timitachari peerani. Icanteetiri
cni	camaari aisati icanteetiri Satanashi. Ari yoisotasanotapaaqueri,
cni	oiso, oiso; oncarataque 1,000 osarintsi iroisoreacotantajeariri
cni	Otimi ishaaviji antearo mapi caratatsiri 12, yoanquetantarori
cni	oshanincapee mapi. Osanquenataca antearoqui mapi ivajiropee yora
cni	Narotaque intacantarori maaroni, aisati narotaque vecarayerone
cni	maaroni. Nojivatasanotaque notimini, eiro nocamitsi, irosati
